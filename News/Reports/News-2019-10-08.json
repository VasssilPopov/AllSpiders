{"url": "https://news.bg/world/kristalina-georgieva-predupredi-za-posledstviyata-ot-targovskite-voyni.html", "text": " Кристалина Георгиева призова държавите по света да се обединят, за да спрат забавянето на световната икономика, съобщават медии.\"Световната икономика сега е в синхронизирано забавяне\", обяви Георгиева и предупреди, че отслабва волята за поемане на ангажименти въпреки факта, че има все по-голяма нужда от международно сътрудничество.Кристалина Георгиева отбеляза още, че икономическият спад на световно ниво означава, че ръстът през тази година ще падне до най-ниските си нива от началото на десетилетието. Тя съобщи, че през следващата седмица фондът ще публикува прогнозата си за световната икономика.По думите й МВФ очаква в близо 90% от света да се забави икономическият растеж спрямо преди година. Тя предупреди, че МВФ ще намали прогнозата си за световния ръст за следващата година. Георгиева каза още, че търговските конфликти могат да намалят световния БВП с 0,8% (700 милиарда долара) до 2020 г.От думите й стана ясно, че увеличаването на разходите не работи навсякъде, тъй като държавният дълг остава на рекордни нива. Германия, Холандия и Южна Корея трябва да увеличат разходите за инфраструктура.Георгиева предупреди също, че големият спад може да постави 19 трилиона долара корпоративен дълг пред риск от фалит - 40% от тях са в 8 големи икономики.Тя добави, че несигурността е свързана също с Брекзит и геополитическо напрежение, което води до \"задържане на икономическия потенциал\". Според нея дори и през следващата година да бъде отчетено засилване на икономическия растеж, настоящите търговски противоречия могат да доведат до промени, които да продължат едно поколение, включително прекъснати вериги на снабдяване и \"дигитална Берлинска стена\", която ще принуди държавите да избират измежду различни технологични системи. \"Резултатите са ясни. Всеки губи от търговска война\", категорична е Георгиева.В първата си реч като шеф на МВФ Георгиева предупреди, че централните банки имат право да държат лихвите на ниски нива, за да се борят с ниската инфлация и слабия растеж, но този ход ги оставя с ограничени възможности за допълнителни понижения.Според нея време е държавите с нисък дълг спрямо БВП да увеличат разходите за инфраструктура, изследвания и развитие, за да поощрят икономиката, докато държавите с висок дълг трябва да намалят разходите.", "date": "2019.10.08", "title": "Кристалина Георгиева предупреди за последствията от търговските войни"}
{"url": "https://news.bg/regions/kamion-s-praseta-se-preobarna-na-am-trakiya.html", "text": "Камион с прасета се преобърна на АМ \"Тракия\" в посока София в района на с. Пшеничево, съобщи bTV.Според шофьора, предната дясна гума е дала дефект и така се стигнало до катастрофата.От полицията съобщават, че водачът се е качил зад волана с 1,83 промила алкохол в кръвта.Животните са останали блокирани в камиона.Движението в района  е било затруднено, като се наложило колите да се придвижват само в изпреварващата лента.Въпреки обозначителните табели, в района на инцидента е станала лека катастрофа, при която са се ударили две коли. Няма пострадали.", "date": "2019.10.08", "title": "Камион с прасета се преобърна на АМ \"Тракия\""}
{"url": "https://news.bg/crime/hvanaha-legionera-izdirvan-za-ubiystvoto-na-72-godishen-feldsher-v-oreshnik.html", "text": "37-годишен мъж, заподозрян за тежко престъпление, е задържан от екипи на СОБТ, съобщи главният секретар на МВР главен комисар Ивайло Иванов на брифинг в с. Орешник, община Тополовград, област Хасково след сигнал днес за открит мъртъв 72-годишен мъж.По информация на НоваТВ, е задържан легионера, издирван за убийството на фелдшера в Орешник. 72-годишният фелдшер бе открит в здравната служба на тополовградското село Орешник, а сигналът до полицията е подаден във вторник сутрин. Възрастният мъж е имал следи от насилие по главата, според първоначалните данни.МВР допълва, че създадена организация и заградителни дейности, като разследващите се ориентирали бързо и се насочили към човек от селото, който може да е евентуалният извършител.Предприета е специализирана полицейска операция с участието на екипи от Гранична полиция. След обстоен анализ, имайки предвид предишни действия на заподозрения, е извикан екип на СОБТ и са предприети мерки за сигурността на местните хора.Заподозреният е локализиран в дома му, служители на Института по психология са осъществили контакт с него, изведен e от жилището и е задържан без използването на оръжие.До момента няма сигнали от местните хора, че задържаният е проявявал агресия. Към момента 37-годишният е бил под парична гаранция, определена му във връзка с предишна случка, когато е задържан в столицата през декември 2018 и по образувано досъдебно производство, уточни директорът на ГД \"Национална полиция\" главен комисар Христо Терзийски.Огледът на мястото продължава, както и другите процесуално-следствени действия, образувано е досъдебно производство, съобщи окръжният прокурор Д. Дойчев. Мястото, където е намерена жертвата сочи, че е възможно смъртта на медицинския специалист да е настъпила при и по повод изпълнение на служебните му задължения. Разследването продължава под ръководството на наблюдаващия прокурор.По-рано стана ясно, че служителите на реда издирват бившия легионер Иван Пачелиев за изясняване на съпричасността му към престъплението.Припомняме, преди повече от година  след като стреля по служители на реда и се барикадира в къщата си.", "date": "2019.10.08", "title": "Хванаха легионера, издирван за убийството на 72-годишен фелдшер в Орешник"}
{"url": "https://news.bg/crime/balgariya-gartsiya-i-kipar-iskat-solidarnost-i-sredtsva-ot-es-za-migratsiyata.html", "text": "България, Гърция и Кипър имат обща позиция за миграционната ситуация в Източното Средиземноморие.Дебатите по темата миграция и реформата на системата за убежище да са фокусирани върху всички маршрути, включително и Източно Средиземноморския - това разбиране е гръбнакът на съвместната позиция.Тя е представена на пресконференция след сесия на Съвета \"Правосъдие и вътрешни работи\", съобщава МВР.Обърнат отново внимание, че държавите на предна линия, разположени по Източно Средиземноморския маршрут също са подложени на миграционните предизвикателства, пред които Европа е изправена;Стимулират европейските партньори, Европейската комисия и другите европейски институции да предприемат мерки и обърнат внимание и на трайно продължаващите непропорционални миграционни предизвикателства, пред които са изправени тези държави;Подчертаят необходимостта от специфични мерки на ниво ЕС в контекста на европейската солидарност и отговорност, със справедливо разпределение на тежестта, чрез релокация от държавите на първа линия, надеждна политика за връщане към трети страни и по-широка подкрепа за пряко засегнатите държави от ЕС.В допълнение, трите държави подкрепят ефективното изпълнение на Съвместното изявление ЕС-Турция от 2016 г. чрез: гарантиране на ефективни връщания; изкореняване на престъпните мрежи за трафик на мигранти към ЕС; предотвратяване пренасочването на потоците и появата на нови маршрути за незаконна миграция към Европа по морски, сухопътни и въздушни граници.В тази връзка, трите държави призовават ЕС и другите държави членки да разгледат положително възможността за предоставяне на допълнителни финансови средства на държавите в широкия регион по Източносредиземноморския маршрут.Също така, София, Атина и Никозия отправят искане за предоставяне на допълнителни финансови средства за справяне с миграционния/бежанския въпрос в контекста на следващата Многогодишна финансова рамка 2021-2026.Българският вътрешен министър Младен Маринов отчете, че нивата на натиск по българските граници запазват относително ниски стойности. Обстановката на българо-турската граница е под контрол. Благодарение на мерките, които вземаме и доброто сътрудничество с турските власти, не се наблюдава увеличение на опитите за нелегално преминаване.Същевременно, цялостната ситуация в региона на Източното Средиземноморие остава много динамична и тревожна. Наличието на големи групи хора, които бягат от военни действия, или търсят по-добри възможности за себе си, представлява постоянен и сериозен риск.В този контекст министър Маринов подчертава колко е важно регионът на Източното Средиземноморие да бъде постоянно във фокуса на вниманието, като се гарантира достатъчно ангажираност с изпълнението на Изявлението ЕС-Турция от всички страни и да се окаже необходимата солидарност на всички държави по маршрута и в региона.", "date": "2019.10.08", "title": "България, Гърция и Кипър искат солидарност и средтсва от ЕС за миграцията"}
{"url": "https://news.bg/world/tramp-hilari-klintan-tryabva-da-se-kandidatira-za-prezident.html", "text": "Президентът на САЩ Доналд Тръмп смята, че бившият държавен секретар Хилари Клинтън трябва да се присъедини към президентската надпревара, за да попречи на сенатора от Масачузетс Елизабет Уорън да спечели битката за номинацията на Демократическата партия.Но Тръмп подчерта, че Клинтън ще трябва да обясни \"всичките си престъпления\" преди да се впусне в битката.Мисля, че мошеничката Хилари Клинтън трябва да влезе в надпреварата, за да се опита да изпревари Елизабет Уорън. Само при едно условие. Мошеничката трябва да обясни всичките си престъпления, включително как и защо изтри 33 000 имейла, след като получи призовка, написа Тръмп в \"Туитър\".На изборите за президент през 2016 г. Тръмп победи Клинтън. Според социологическо проучване бившата първа дама ще получи същото ниво на подкрепа като Тръмп, ако се кандидатира за президент. От сондажа на Rasmussen Reports става ясно, че Тръмп и Клинтън ще бъдат подкрепени от 45%. 11% от анкетираните не са решили за кого да гласуват.", "date": "2019.10.08", "title": "Тръмп: Хилари Клинтън трябва да се кандидатира за президент"}
{"url": "https://news.bg/crime/14-stanaha-zadarzhanite-ot-narkogrupata-na-rado-lanetsa.html", "text": "Броят на задържаните за участие в в София и страната достигна 14. Това съобщиха от прокуратурата.Припомняме, че на 8 август Спецпрокуратурата разби , действала в цялата страна.На 7 октомври Специализираният наказателен съд определи най-тежката мярка за неотклонение на поредния задържан участник. Други двама са с мерки за неотклонение \"парична гаранция\".Част от членовете на групата, общо 33-ма на брой, бяха задържани на 7 август тази година. Тогава в сладове в столицата бяха намерени и иззети над 230 килограма различни по вид наркотици, подготвени за продажба наедро от участниците.Установени бяха и две оранжении за производство на канабис (едната от които в производствено хале), както и чували с над 100 килограма суха маса, подготвени за черния пазар.Към момента 16 от участниците все още са в неизвестност. Всички те са  Повдигнати са им задочни обвинения, които предстои да им бъдат предявени след като бъдат задържани или доброволно се явят пред органите на разследването.От държавното обвинение поясняват, че се очаква се в скоро време броят на издирваните лица да намалее драстично.Припомняме, че част от лицата са били известни на разследващите от преди, включително и когато  и на плакати от неизвестни все още хора. Тогава плакатите бяха разлепени в центъра на столицата с надпис \"Те тровят децата ви\". .", "date": "2019.10.08", "title": "14 станаха задържаните от наркогрупата на Радо Ланеца "}
{"url": "https://news.bg/world/izrael-zamrya-zaradi-jom-kipur.html", "text": "Тази вечер животът в Израел спира заради Йом Кипур - Деня на изкуплението и най-свещения ден в юдейския календар, информира \"Таймс ъв Израел\".Всички полети за и от летище \"Бен Гурион\" са спрени от 13,35 часа. Летището ще поднови работа в сряда вечерта, като пристигащите самолети ще бъдат обслужвани от 21,30 часа, а заминаващите от 23,30 часа.Затворени са всички гранични контролно-пропускателни пунктове от днес следобед до 22,00 часа в сряда.Телевизиите и радиостанциите в цялата страна замлъкват, общественият транспорт спира. Само два влака ще се движат от сряда вечерта. Останалите ще възобновят работа в четвъртък сутринта. Пътищата се очаква да опустеят по традиция. Хората предимно ще използват велосипеди и други немоторизирани превозни средства. Шофирането по време на Йом Кипур е табу. Много израелци превръщат деня във велосипедна ваканция, възползвайки се от празните пътища.За религиозните евреи 25-часовият период на постене и молитви започна в 17,40 часа в Йерусалим и 17,55 часа в Тел Авив. Ще приключи в сряда в 18,51 часа и 18,53 часа съответно.Наскоро публикувано проучване показва, че тази година само 60% от израелските евреи планират да постят на Йом Кипур, а само 23% казват, че ще участват на службите в синагогите.Само здравните служби и правоохранителните органи ще работят. Болниците работят с ограничен персонал.", "date": "2019.10.08", "title": "Израел замря заради Йом Кипур"}
{"url": "https://news.bg/politics/balgariya-podkrepya-pregovori-na-severna-makedoniya-s-es-no-ima-usloviya.html", "text": "България подкрепя преговори на Северна Македония и ЕС, но има условия, коментира пред БТВ външният министър Екатерина Захариева. Страната ни възнамерява твърдо да отстоява националния си интерес, обяснява министърът и изброява част от условията:Прекратяване на всякакви претенции на Северна Македония за малцинствата в България; Заличаване от табели с антибългарска идеология и спиране на езика на омразата; Постигане на съгласие по историческите въпроси; Поемане на ясни ангажименти за времето, до което ще бъдат изпълнени условията.\"Ние ще подкрепим започване на преговори, но с ясно включване в Преговорната рамка на тези условия. Те са и критерии за присъединяване. В 35-а глава трябва да се включат всички тези ангажименти. Искането ни е тази глава да бъде отворена в началото и да бъде затворена последна\", обяснява Захариева.Правителството обсъжда утре \"Пакет разширяване\", който включва всички условия на страната ни към Северна Македония.Относно казуса с Джок Полфрийман, Захариева обясни, че австралийският . \"Това е консулски и съдебен казус, България има независима съдебна система, процедурите все още не са приключили. Изчаква се решението, защото Полфрийман има забрана за напускане на страната от 2011 г. Не бива това да влияе на двустранните отношения между България и Австралия\".Външният министър коментира, че , вече е добре, прегледан е в болница и е изписан за домашно лечение, но не е потърсил съдействие от българските власти.Относно , външният министър обясни, че Георгиев има качества за консул във Валенсия. \"Няма изискване генералния консул да говори езика на приемащата държава, имаме редица дипломати, които не говорят езика на държавата, в която са, стига да знаят други два. Той знае руски и английски език. Пое ангажименти да напредне бързо и с испанския език\".", "date": "2019.10.08", "title": "България подкрепя преговори на Северна Македония с ЕС, но има условия"}
{"url": "https://news.bg/world/sasht-zadarzhali-blizo-1-mln-migranti-po-granitsata-s-meksiko-za-edna-godina.html", "text": "Властите на САЩ са задържали близо 1 милион мигранти по границата с Мексико за фискалната 2019 г., която приключи на 30 септември, пише \"Вашингтон пост\", позовавайки се на данни на администрацията на президента на САЩ Доналд Тръмп.Незаконното пресичане на границата на Мексико със САЩ е достигнало най-високото си ниво за последните 12 години.Представителят на митническите и гранични служби Марк Морган заяви пред журналисти в Белия дом, че повече от 52 000 мигранти са задържани през септември, което е с 18% по-малко спрямо през август.Общо американските власти са извършили повече от 975 000 ареста по време на фискалната 2019 г., показват последните данни на правителството. Морган обяви, че арестите са се увеличили с 88% по време на изминалата фискална година, определяйки го за \"зашеметяващо\" увеличение.През 2000 г. американските граничари са задържали 1,6 милиона души, което е рекорд, но Департаментът по вътрешна сигурност смята, че миграционната вълна през тази година е безпрецедентна. Преди повечето нелегални имигранти са били без семейства и предимно от Мексико, при което е било по-лесно депортирането им. Сега повечето мигранти са цели семейства от Централна Америка.", "date": "2019.10.08", "title": "САЩ задържали близо 1 млн. мигранти по границата с Мексико за една година "}
{"url": "https://news.bg/health/spreni-sa-opasni-lekarstva-sadarzhashti-ranitidin.html", "text": "Спрени са от продажба всички медикаменти съдържащи ранитидин.Това от Изпълнителната агенция по лекарствата (ИАЛ).Припомняме, че през септември, , че въпросните лекарства, които се се предлагат без рецепта или по лекарско предписание, са опасни за здравето.Според организациите има няколко други лекарства, които могат да заместят ранитидина.Лекарствата са блокирани у нас, като превантивна мярка срещу възможно замърсяване с нитрозамини при производството. Веществата могат да имат канцерогенен ефект при хората.Предпазната мярка е по искане на Европейската агенция по лекарствата, откъдето са започнали масови проверки на продукти, съдържащи веществото.Продуктите с ранитидин се използват за намаляване на киселини в стомаха и при стомашни язви.От ИАЛ предупреждават обаче, че пациентите не следва да преустановят лечението с ранитидин, преди да се консултират с лекаря си, защото рискът от спиране на лекарството е значително по-голям от риска от продължаване на приема до следващата консултация с него.", "date": "2019.10.08", "title": "Спрени са опасни лекарства, съдържащи ранитидин"}
{"url": "https://news.bg/world/edinstvenoto-zhelanie-na-turtsiya-e-mir-i-stabilnost-na-balkanite-obyavi-erdogan-v-belgrad.html", "text": "\"Единственото желание на Турция е мир и стабилност на Балканите\". Това обяви президентът на Турция Реджеп Ердоган на церемония във връзка с откриване на различни проекти и първа копка на строежа на магистрала Белград-Сараево в Сремска Митровица, информира Анадолската агенция.Ердоган подчерта, че Турция ще продължи да увеличава инвестициите си в Сърбия, като добави, че държавите трябва да развият отношенията си във всички сфери.\"Всяка част от тези територии е монумент на нашата солидарност и сътрудничество\", изтъкна турският лидер.Турският президент също призова босненските лидери да прекратят продължителната политическа безизходица, която засилва напрежението в страната. Ердоган говори след среща в Белград с тримата президенти на Босна и Херцеговина и сръбския лидер Александър Вучич, информира АП.Магистралата Белград-Сараево е част от усилията за засилване на сътрудничеството между бившите врагове. Анкара обеща да отпусне 3 милиарда евро финансиране за строителството на магистралата.Според Ердоган бъдещата магистрала ще сближи Сърбия и Босна, а също така ще превърне Балканите в по-проспериращ регион. Но той предупреди, че работата не може да продължи без формирането на правителство в Босна.Работата започва първо в Сърбия заради политическата безизходица в Сараево. Босна все още е в подготвителна фаза.\"Проблемите с правителството трябва да бъдат разрешени\", категоричен Ердоган.", "date": "2019.10.08", "title": "Единственото желание на Турция е мир и стабилност на Балканите, обяви Ердоган в Белград"}
{"url": "https://news.bg/crime/zaharieva-polfriyman-e-konsulski-sluchay-da-ne-se-politizira.html", "text": " Случаят \"Джок Полфрийман\" да не се политизира, а българският съд да бъде изчакан да вземе своето решение. Да не позволяваме този случай да попречи на двустранните ни отношения.За това призова вицепремиерът и министър на външните работи Екатерина Захариева австралийската страна. Тя се присъедини за кратко към среща на заместник-министъра Петко Дойков с Джон Филип, временно управляващ посолството на Австралия в Гърция, акредитирано и за България, съобщиха от пресцентъра на МВнР.Захариева подчерта пред австралийския дипломат, че това е консулски случай.Припомняме, че пче осъденият за убийството на българина Андрей Монов, Джок Полфрийман вече има самолетен билет за Австралия. \"Аз съм длъжен да напусна страната. Също е била наложена 5-годишна забрана да влизам в страната. Това в момента е малко абсурдно, защото съм държан в затвора в Бусманци с единствената причина, че съм тук да чакам за депортация\", допълни той.Полфрийман, който излежаваше 20-годишна присъда,  на САС от 19 септември 2019 година.Няколко дни по-късно главният прокурор Сотир Цацаров сезира ВКС с искане да се възобнови производството по условно предсрочно освобождаване на Джок Полфрийман и да се спре изпълнението на постановеното от Софийски апелативен съд. Искането следствие от подадена от родителите на жертвата в престъплението Андрей Монов жалба.По случая \"Полфрийман\" в България няма политически натиск, каза още външният ни министър. Екатерина Захариева изрази разбирането, че казусът е обществено чувствителен, както и че българското общество има право да изразява своето мнение и да коментира, стига това да е в съответствие с Конституцията на България и да не се използва език на омразата.Убедени сме, че в България се спазва върховенството на закона, както и че правосъдието е независимо, заяви временно управляващият посолството на Австралия в Атина Джон Филип.Джон Филип , както и с .Цацаров защити позицията си пред австралийския посланик, че това решение на Апелативния съд е постановено от незаконен състав и че за двама от съдиите са съществували безспорни основания за отвод. Сотир Цацаров е подчертал, че искането му е отправено без значение дали осъденото лице е чужд гражданин.Главният прокурор посочи още, че липсват убедителни доказателства, че Джок Полфрийман се е поправил, както и е че не е изплатил дори и минимална част от обезщетението, присъдено на пострадалите.", "date": "2019.10.08", "title": "Захариева: \"Полфрийман\" е консулски случай, да не се политизира "}
{"url": "https://news.bg/world/iran-gotov-da-pregovarya-sas-sauditska-arabiya.html", "text": "Министърът на външните работи на Иран сигнализира, че страната му е готова да обсъди регионалните проблеми със Саудитска Арабия, но Рияд трябва да спре \"убийството на хора\", информира \"Ройтерс\".\"В ситуация, при която саудитците биха искали да преговарят с Иран, ако те повдигнат регионални проблеми на масата за преговори и не убиват хора, те със сигурност ще имат Ислямската република до себе си\", каза Мохамед Джавад Зариф, цитиран от агенция IRIB.Шиитски Иран и сунитска Саудитска Арабия се борят за влияние в Близкия изток. Те подкрепят различни страни в конфликтите в Йемен и Сирия.", "date": "2019.10.08", "title": "Иран готов да преговаря със Саудитска Арабия"}
{"url": "https://news.bg/world/8-darzhavi-ot-es-zovat-timermans-da-uvelichi-klimatichnata-tsel-2030-do-55.html", "text": "Осем страни членки на ЕС призоваха Франс Тимерманс, който ще отговаря за политиката за борба с изменението на климата в новата Европейска комисия, да увеличи целта за намаляване на въглеродните емисии в Общността до 2030 г. от 40 на сто на 55%, информира \"Ройтерс\".Министрите на околната среда на Испания, Португалия, Латвия, Швеция и други четири страни членки представиха искането си в писмо преди изслушването на Тимерманс в Европейския парламент по-късно днес.Докато има широка, ако не и единодушна, подкрепа ЕС да постигне целта нулеви нетни емисии до 2050 г., има различия сред страните членки какъв напредък трябва да бъде постигнат до 2030 г. През 2018 г. повечето държави членки се съгласиха да се намалят емисиите с 40%. Тази цел обаче е критикувана от някои, тъй като не е достатъчно амбициозна.В писмото се настоява за увеличаване на амбициите, за да се подкрепи Европейската зелена сделка, което да доведе до дълбока трансформация и приемане на смели мерки във всички сектори на икономиката.Бъдещият лидер на Европейската комисия Урсула фон дер Лайен вече постави задача на Тимерманс, бивш външен министър на Холандия, да работи за увеличаване на целта до 2030 г. от 40% \"най-малко\" до 50%.Германия, където канцлерът Ангела Меркел говори в подкрепа на целта от 55%, не се подписа под писмото, след като министрите в Берлин не успяха да постигнат споразумение за мерките за защита на климата по-рано този месец.", "date": "2019.10.08", "title": "8 държави от ЕС зоват Тимерманс да увеличи климатичната цел 2030 до 55%"}
{"url": "https://news.bg/crime/padnaloto-ot-blok-v-plovdiv-bebe-veche-e-pri-roditelite-si.html", "text": "Падналото от втория етаж на блок в Пловдив бебе вече е при родителите си, предаде \"Нова\". То бе лекувано цял месец в болница от получените травми.Едногодишното момиченце няма да бъде извеждано от семейството. Направени са които са установили, че става въпрос за инцидент, въпреки че родителите са употребили алкохол. Това заяви Надя Танева, директор на Дирекция \"Социално подпомагане\".Припомняме, , но за него стана ясно едва седмица по-късно. Двамата родители - на 63 и 40 години, пили алкохол и си легнали.Детето, което е на година и три месеца, се покатерило върху кошчето си и паднало през отворения прозорец. То било открито от съсед, който незабавно се обадил на 112.Пристигналите на местопроизшествието полицаи тествали с дрегер бащата и майката, като устройството отчело съответно 1,92 и 1,2 промила.", "date": "2019.10.08", "title": "Падналото от блок в Пловдив бебе вече е при родителите си"}
{"url": "https://news.bg/world/parlamentat-na-turtsiya-razreshi-na-armiyata-da-deystva-v-siriya-i-irak-oshte-1-g.html", "text": "Парламентът на Турция удължи с още една година разрешението за използване на войници в Сирия и Ирак, съобщават руски и турски медии.Сега мандатът за използване на турската армия в двете държави ще е до 30 октомври 2020 г.През октомври 2014 г. парламентът на Турция разреши използването на турски сили в чужбина. Мандатът беше за една година, след което беше удължен до 2018 г.Миналата седмица турският президент Реджеп Еродган заяви, че Анкара може да започне военна операция в Сирия за прочистване на кюрдските сили от границата със Сирия и създаване на безопасна зона, в която да се изпратят сирийските бежанци.По-рано беше съобщено, че Атаката е осъществена часове след  да се присъединят към Турция в нейната операция, по време на която Анкара планира да създаде така наречената \"зона за сигурност\" в Северна Сирия и след като Доналд Тръмп обяви, че започва изтегляне на американските войски от близкоизточната страна.", "date": "2019.10.08", "title": "Парламентът на Турция разреши на армията да действа в Сирия и Ирак още 1 г."}
{"url": "https://news.bg/world/piloti-na-patnicheski-samolet-zasneha-izstrelvaneto-na-amerikanska-balistichna-raketa.html", "text": "Пилоти на мексикански пътнически самолет са заснели на видео предполагаемо изстрелване на американска балистична ракета D5 Trident II, като видеозаписът е бил публикуван в YouTube.Инцидентът е станал в началото на септември, като самолетът е изпълнявал нощен полет между градовете Гуадалахара и Тихуана.На кадрите се вижда как ракетата се изстрелва над брега на Тихия океан в западна посока. Видеото също така улавя процеса на разделяне на ракетните степени.На 6 септември четири балистични ракети Trident II бяха изстреляни от подводница край бреговете на Южна Калифорния.САЩ вече са провели общо 176 изстрелвания на тези ракети, откакто те са пуснати в експлоатация през 1989 г.", "date": "2019.10.08", "title": "Пилоти на пътнически самолет заснеха изстрелването на американска балистична ракета "}
{"url": "https://news.bg/world/osadiha-roditelite-na-bivshiya-premier-na-italiya-za-danachni-izmami.html", "text": "Осъдиха родителите на бившия премиер на Италия Матео Ренци за данъчни измами, съобщават италианските медии.Те получиха година и девет месеца затвор за издаване на фалшиви фактури. Присъдата обаче няма да влезе в сила, тъй като е по-малка от две години. На Тициано Ренци и Лаура Боволи ще бъде наложена и забрана да заемат управленска длъжност в продължение на шест месеца, както и да развиват дейности, свързани с публичната администрация, в продължение на една година.Заедно с тях беше осъден и предприемачът Луиджи Дагостино, който получи 2 години затвор.Според разследващите през 2015 г. родителите на бившия италиански премиер и настоящ лидер на партия \"Италия Вива\" са издали на Дагостино две фактури - за 20 000 и 140 000 евро, за услуга, която в действителност не са предоставяли и с цел да избегнат данъци.В социалните мрежи Тициано Ренци неколкоратно заяви, че е невинен и увери, че винаги е отчитал дейността си. По тази причина той е убеден, че \"следващите съдебни инстанции ще го докажат\", тъй като възнамерява да обжалва присъдата.През февруари италианските власти разпоредиха на родителите на Ренци да бъде наложен домашен арест като превантивна мярка - решение, което самият Ренци определи като \"преувеличено\" и \"медиен шедьовър\".", "date": "2019.10.08", "title": "Осъдиха родителите на бившия премиер на Италия за данъчни измами"}
{"url": "https://news.bg/world/madrid-zapochva-humanno-izbivane-na-papagali-monah.html", "text": "На столичния съвет на Мадрид му писна от папагали. Или по-конкретно от хиляди пискливи, светлозелени папагали монах, които кръстосват небето над столицата и изграждат гнезда по дърветата в испанската столица, пише \"Гардиън\".Съветът обяви планове за намаляване на броя на папагалите монах, след като наскоро публикувано проучване показа, че популацията им се е увеличила от 9000 птици преди три години до 12 000 днес. През 2005 г. популацията им в Мадрид е била от само 1700.Въпреки че птиците са от Аржентина, много от тях са внесени като домашни любимци преди да бъде наложена забрана преди 8 г.Местните власти се аргументираха, че популацията им трябва да бъде намалена, тъй като птиците се борят с други видове за храна и вредят на средата с огромните си гнезда. Също така представляват риск за общественото здраве, тъй като могат да предават заболявания на хора като орнитоза (пситакоза или папагалска треска), салмонела и птичи грип.Размерът на гнездата на папагалите също се оказва сериозен проблем.С времето те стават по-големи, гнездата им могат да се превърнат в опасност, защото тежат до 200 килограма. Това представлява заплаха за дърветата и също за хората, се казва в съобщение на властите в Мадрид.Столичните власти работят с Испанското орнитологическо общество и ще започнат \"хуманно избиване\" и стерилизация през следващите месеци. Целта е контрол и намаляване на броя на папагалите монах в столицата, тъй като много хора се притесняват и има много оплаквания.Местните власти са получили 197 оплаквания във връзка с птиците от януари до края на август тази година. През миналата година общо са регистрирани 218 оплаквания.Не се съобщава колко папагали ще бъдат избити, но властите уверяват, че няма да изтребят цялата популация.", "date": "2019.10.08", "title": "Мадрид започва „хуманно избиване” на папагали монах"}
{"url": "https://news.bg/int-politics/ruski-raketen-kraytser-vliza-v-gratskoto-pristanishte-pireya.html", "text": "Ракетен крайцер на руския северен флот \"Маршал Устинов\" влезе в гръцкото пристанище Пирея в Егейско море, съобщава говорителят на флота, капитан 1-ви ранг Вадим Серга, цитиран от ТАСС.\"По традиция посещението на руските моряци ще продължи три дни. Екипажът на кораба ще попълни запасите си с прясна вода и храна\", обяснява говорителят.\"След като завърши посещението си, ракетният крайцер ще продължи да изпълнява задачи в Средиземно море\", допълва той.Ракетният крайцер е придружен от поддържащи кораби и влиза в Средиземно море на 22 август.Екипажът на кораба провежда серия от учения в Средиземно море и посещава Алжир, Египет и Турция, докато поддържащите кораби също попълват запасите с провизии в Кипър и Гърция.\"Маршал Устинов\" напуска основната военноморска база на Северния флот в Североморск на 3 юли.През този период екипажът на военния кораб участва във военноморски парад в Санкт Петербург на 28 юли.Ракетният крайцер участва и в широкомащабни учения \"Океански щит 2019\" на руския флот. Откакто напуска Североморск, военният кораб е изминал разстояние от 16 000 морски мили.", "date": "2019.10.08", "title": "Руски ракетен крайцер влиза в гръцкото пристанище Пирея"}
{"url": "https://news.bg/society/potvardiha-nastanyavaneto-v-priemni-semeystva-na-trite-detsa-otkriti-v-bivsh-super.html", "text": "Административен съд - Монтана и Административен съд - София-град потвърждават предприетите мерки за закрила спрямо трите деца от село Балша и отхвърлят като неоснователни подадените жалби срещу тяхното предварително изпълнение. Това съобщиха от Агенцията за социално подпомагане.Съдът в Монтана се е поизнесъл по подадените жалби, с които се оспорват заповедите за настаняване на двете по-големи деца в приемни семейства. В определенията на съдийските състави се посочва, че от приложените доказателства се установява безспорно, че децата се отглеждат в изключително лоши хигиенно-битови условия, които застрашават техния живот и здраве.Съдът приема, че предварителното изпълнение на заповедите на ДСП-Връбница спрямо двете деца е наложително, тъй като е налице висок риск за техния живот и здраве. По тази причина съдът в Монтана е постановил, че незабавното прилагане на временната мярка за настаняване на две от децата в приемни семейства е правилно.От Агенцията по социално подпомагане поясняват, че случаят с най-малкото дете (родено през 2019 г.), което е настанено в Център за настаняване от семеен тип, е разгледан от Административен съд София-град.Според съда са събрани достатъчно сведения, че детето се отглежда в несъответстващи хигиенни условия, при липсата на спазване на минимални изисквания за изхранване, съобразно възрастта му, при липса на средства от майката, както и неглижиране от страна на роднините във връзка с отглеждането му, което поставя под съмнение физическото му оцеляване\". Посочвайки това, съдът приема, че е налице необходимост от предприемане на действия за опазване на живота и здравето му.Социалните служби ще продължат да работят по случаите с цел подкрепа на семейството, за да може децата да се върнат при своите родители.Припомняме, че на 20 септември стана ясно, че ", "date": "2019.10.08", "title": "Потвърдиха настаняването в приемни семейства на трите деца, открити в бивш супер "}
{"url": "https://news.bg/world/blizo-polovinata-amerikantsi-iskat-tramp-da-bade-otstranen-ot-vlast.html", "text": "Повечето американци подкрепят импийчмънт процедурата срещу президента на САЩ Доналд Тръмп, показва публикувано от вестник \"Вашингтон пост\" социологическо проучване, предаде \"Блумбърг\".61% от респондентите вярват, че демократите са заели необходимата позиция срещу действията на Тръмп с откриването на процедура по импийчмънт. 53 на сто отбелязват, че демократите \"действат, за да изпълнят конституционните си задължения\".Но има разделение по отношение как демократите водят това разследване. 49 на сто от анкетираните казват, че одобряват действията на демократите, а 44% са на противоположната позиция.Като цяло 58% подкрепят да започне проверка за импийчмънт, докато 49% смятат, че Камарата на представителите трябва да гласува импийчмънт на Тръмп и да препоръча на Сената да отстрани американския лидер от власт.Проучването е проведено от 1 до 6 октомври от университета \"Джордж Мейсън\".", "date": "2019.10.08", "title": "Близо половината американци искат Тръмп да бъде отстранен от власт"}
{"url": "https://news.bg/int-politics/sasht-obmislyat-da-se-otteglyat-ot-dogovora-za-otkrito-nebe.html", "text": "Американската администрация обмисля възможността да се оттегли от Договора за открито небе. Това съобщи председателят на комисията по външните работи към Камарата на представителите на САЩ (долната камара на Конгреса на САЩ) Елиът Енгъл, съобщават американските медии.Конгресменът е изпратил писмо до Робърт О'Брайън, който е съветник на американския президент Доналд Тръмп по националната сигурност, като е изразил загриженост относно информациите, според които администрацията на Тръмп обмисля възможността да се оттегли от Договора за открито небе. Според Енгъл Белият дом трябва да се въздържа от това \"необмислено действие\".За какви информации става въпрос конгресменът не е уточнил. В същото време той отбелязал, че договорът позволява на САЩ и техните съюзници в Европа да следят военните маневри в Русия.Оттеглянето от договора ще доведе до разцепление в НАТО, смята Енгъл. \"Доколкото ми е известно, администрацията все още не е провела значителни консултации с нашите партньори и съюзници по този въпрос\", пише той, подчертавайки, че САЩ не трябва да се отказват от \"важен инструмент за по-нататъшно наблюдение на Русия\".Договорът за открито небе е подписан в Хелзинки на 24 март 1992 г. от представители на 23 държави членки на Организацията за сигурност и сътрудничество в Европа (ОССЕ). Русия го ратифицира през май 2001 г. Страните по договора могат да извършват полети над териториите една на друга, за да наблюдават военни активности.", "date": "2019.10.08", "title": "САЩ обмислят да се оттеглят от Договора за открито небе"}
{"url": "https://news.bg/politics/armiyata-provezhda-uchenie-miren-strazh-s-tema-mehaniziran-batalyon-v-nastaplenie.html", "text": "Батальонно тактическо учение с бойна стрелба на 61-ва Стрямска механизирана бригада \"Мирен страж - 2019 г.\" се провежда от 8 до 10 октомври на учебен полигон \"Корен\", съобщава Министерство на отбраната.Темата на учението е \"Механизиран батальон в настъпление\". Целта е повишаване на способностите на батальона за водене на настъпателни бойни действия, синхронизиране и интегриране на усилията с формированията за непосредствена артилерийска поддръжка, както и с формированията за логистична поддръжка.В учението участват около 800 души личен състав с над 150 единици техника.В него са включени основно военнослужещи от състава на 3-ти механизиран батальон с командир подполковник Пейчо Генов и допълнителен обучаем състав от самоходен артилерийски дивизион, батальон за защита на силите, батальон ISTAR, както и от батальон за логистично осигуряване.\"Мирен страж - 2019 г.\" е предшествано от поддържащи и свързани с учението ротни тактически учения, батарейно тактическо учение със самоходна артилерийска батарея, тактико-специални учения с инженерна рота за бойна поддръжка и инженерна рота за хоризонтални конструкции, тактико-специално учение с ремонтна рота и комплексно занятие с разузнавателно формирование.Планирано е в тактическото учение с бойна стрелба да участват и формирования от Военновъздушните сили.", "date": "2019.10.08", "title": "Армията провежда учение \"Мирен страж\" с тема \"Механизиран батальон в настъпление\""}
{"url": "https://news.bg/world/darzhavniyat-departament-ne-razreshi-na-poslanika-v-es-da-dade-pokazaniya-pred-kongresa.html", "text": "Администрацията на президента на САЩ Доналд Тръмп нареди на Гордън Съндланд, постоянният представител на Съединените щати в ЕС, да не се явява пред Камарата на представителите, пише \"Ню Йорк таймс\", позовавайки се на двама източници, предаде \"Ройтерс\".Съндланд, който дари 1 милион щатски долара на комитета по встъпването в длъжност на президента Доналд Тръмп, трябваше да бъде изслушан при закрити врата тази сутрин в три комисии към долната камара на Конгреса във връзка с импийчмънт разследването срещу американския лидер.Американският посланик е замесен в оказвания натиск върху Украйна. Дипломатът трябваше да отговори на въпроси за ролята си в оказвания върху украинския президент Владимир Зеленски натиск да започне политически мотивирано разследване на бившия вицепрезидент на САЩ Джо Байдън.Но Държавният департамент нареди на Съндланд да не сътрудничи на разследването. Посланикът се е съгласил да се яви доброволно, но е принуден да не дава показания заради директива на Държавния департамент.Съндланд е богат предприемач от Орегон.През септември американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма.Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън. Впоследствие беше Преди няколко дни стана ясно, че  във връзка с твърденията, че Тръмп е притискал украинските власти.", "date": "2019.10.08", "title": "Държавният департамент не разреши на посланика в ЕС да даде показания пред Конгреса"}
{"url": "https://news.bg/crime/bez-sakrateno-sledstvie-samo-pri-umishleno-prestaplenie.html", "text": "Съкратено съдебно следствие няма да се прилага само при умишлено убийство. Това решиха след едночасови дебати депутатите от парламентарната правна комисия при гласуване на промените в Наказателно-процесуалния кодекс на второ четене.Предложението да  само при умишлените убийства направиха от ГЕРБ, като се позоваха на статистиката, която показва, че много малко случаи на тежка телесна повреда са се възползвали от този институт. Предложението на ГЕРБ бе прието с 12 гласа \"за\", без гласове против, но трима депутати въздържали се.Позицията по време на дебатите в правна комисия защити депутатът от ГЕРБ и бивши заместник-министър на МВР Красимир Ципов, който даде като пример 156 по съкратеното следствие от общо 567 дела за период от 4 години - 2015 - 2018 г. На предишното заседание на комисията депутатите  за изменение и допълнение на Наказателно-процесуалния кодекс предложенията, внесени от народни представители от БСП, \"Воля\" и Обединени патриоти (ОП).Смиляна Нинова-Кръстева от БСП отсече, че \"червените\" няма да подкрепят предложението на ГЕРБ, защото обществото очаква справедливи присъди. Според нея гаранцията за справедлива присъда я дава съдът. Присъдата може да бъде справедлива, ако се процедира по общия ред, като се събрат всички доказателства. Самопризнанието не е достатъчно за редуциране на присъдата, мотивира се Кръстева.Христиан Митев от ОП заяви, че ще се въздържат от гласуване на предложението на ГЕРБ.Според депутата от \"Атака\" Явор Нотев сделка между справедливост и бързина не може да има. Според него делата трябва да се движат и да се решават. Може би с цялостното приемане на нов НПК могат да се обхванат актуалните житейски ситуации. Той не подкрепя предложението, направено от ГЕРБ, но подкрепя отпадане на съкратеното съдебно следствие на останалите парламентарни групи с надеждата, че това е стъпка в правилната посока.Не следва да бъде ограничавано съществено приложното поле на съкратеното съдебно следствие и не следва да се стига до ограничаване на възможностите, настоя и заместник-главният прокурор Мария Шишкова.Според прокурора съкратеното следствие не трябва да лишава от възможността за събиране на доказателства, а в случаите, в които събраните доказателства са достатъчни и подкрепят самопризнанията, да се стига до по-бърз завършек на съдебното производство, обясни Шишкова и настоя да се търси баланс между бързина и справедливост, с превес на справедливостта. Според нея няма основание прокуратурата да отстъпва от становището си, изказано от главния прокурор Сотир Цацаров. Тя изтъкна, че би следвало да се постигне разумната справедливост.По данни на Шишкова само 10 са случаите на умишлени убийства от 567 дела в периода от 2015-2018 г. при които процедурата е минала по съкратеното съдебно следствие.Плоски и популистки решения видя Данаил Кирилов в трите обединени законопроекта за НПК. Той се противопостави на предложения, които не се базират на анализ и статистика, например на изнасилванията е блудствата.Кирилов е сигурен, че при следващ дебат критериите ще бъдат много по-детайлно представени и то при по-богат материал за анализ. Решение да се даде правото на съда за преценка не може да се взима в предизборна обстановка, е сигурен Кирилов, който е на едно мнение с прокурор Мария Шишкова за нуждата от дебат по темата.Припомняме, повод да се иска промяна на съкратеното съдебно производство бе и убийството на  Сотиря.Според сега действащото законодателство има възможност за 1/3 по-леко наказание, ако обвиняемият признае вината си. Тези възможности се прилагат и за извършителите на тежки престъпления като убийство или изнасилване. Искането за отмяна на по-леките наказания , \"Воля\" и , които подновиха предложението си анонсирано и след убийството на Виктория Маринова в Русе.", "date": "2019.10.08", "title": "Без съкратено следствие само при умишлено престъпление"}
{"url": "https://news.bg/society/mlyakoto-i-plodovete-tragnaha-kam-klasnite-stai-otchetoha-ot-dfz.html", "text": "Децата в училищата и детските градини вече получават български плодове и млечни продукти. От началото на октомври доставките на продукти в учебните завадения по двете схеми - \"Училищно мляко\" и \"Училищен плод\" са факт.Това съобщи зам. - изпълнителният директор на ДФ \"Земеделие\" Иван Капитанов. Той обясни, че на одобрените кандидати по двете училищни програми е дадена възможност да започнат по-рано доставките спрямо минали учебни години.Целта е на децата да се осигури по-голям брой пресни плодове, произведени от българските производители.Няма риск от компрометиране на училищните схеми за учебната 2019/2020, увери Капитанов, като подчерта, че изпълнението им върви ускорено. По думите му всички подадени заявления за одобрение от учебните заведения са обработени. За близо 80% от тях, общо по двете схеми, вече са с издадени актове за одобрение. От останалите заявители е изискана допълнителна информация.Към момента по схемата \"Училищно мляко\" са издадени 65 акта за одобрение на 1 882 учебни заведения от подадените 110 заявления за 2 556 учебни заведения. По схемата \"Училищен плод\" са издадени 80 акта за одобрение на 1 951 учебни заведения, при подадени 143 заявления за 2 606 учебни заведения. Капитанов допълни, че издаването на актове продължава.През учебната 2019/2020 г. децата в училищата и детските градини ще получават 46 доставки по схемата \"Училищен плод\" и 50 по схемата \"Училищно мляко\". Броят им е съобразен с прогнозния бюджет.Съгласно Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения -  директорите на учебните заведения могат да провеждат избор на заявители, по критерии, одобрени от тях.Няма определен срок за провеждане на процедурата за избор на заявител, като учебните заведения е възможно да бъдат заявявани за участие по схемите през цялата учебна година, обясни Капитанов.След получаване на акта за одобрение, избраните заявители представят в 10 дневен срок в ДФЗ, съгласуван с директорите на учебни заведения график на доставките през учебната година.За учебната 2019/2020 бюджетът по схемата \"Училищен плод\" е над 13, 656 млн. лв., а по схемата \"Училищно мляко\" - над 15, 863 млн. лв., добави още зам. - изпълнителният директор на ДФЗ.", "date": "2019.10.08", "title": "Млякото и плодовете тръгнаха към класните стаи, отчетоха от ДФЗ"}
{"url": "https://news.bg/world/kandidatat-na-polsha-za-evrokomisar-vze-popravitelniya-izpit-v-evroparlamenta.html", "text": "Депутатите в Комисията по земеделие към Европейския парламент одобриха кандидата на Полша за еврокомисар по земеделието Януш Войчеховски, съобщава \"Политико\".Координаторите на политическите групи в комисията единодушно приеха номинацията му, според двама представители на европарламента. Но Войчеховски, който не успя да убеди депутатите на първото изслушване и беше принуден да се яви за втори път, едва е успял да убеди координаторите на политическите групи да го подкрепят.\"Той знае, че ние ще следим действията му в Комисията много отблизо и ние сме готови да настояваме за конкретни отговори...Действия, от които се нуждаем за успешна Обща селскостопанска политика. Пожелавам му успех в новата му задача\", обяви председателят на земеделската комисия Норберт Линс.Улрике Мюлер от либералите \"Обнови Европа\" коментира пред \"Политико\": \"Ние не сме напълно убедени, но му дадохме шанс да се подобри\". Говорител на Зелените коментира, че днес кандидатът на поляците е бил конкретен по много точки и ясен по отношение на органичното земеделие.Представител на Европейския парламент коментира, че голяма част от политическите групи изразиха \"големи резерви\" по отношение на кандидата по време на среща при закрити врата след изслушването.", "date": "2019.10.08", "title": "Кандидатът на Полша за еврокомисар взе поправителния изпит в европарламента"}
{"url": "https://news.bg/crime/avstraliyskiyat-poslanik-ne-se-samnyaval-v-deystviyata-na-zakona-po-sluchaya-polfriyman.html", "text": "\"Изрично австралийският посланик заяви, че Джок Полфрийман има издадени документи, които ще му бъдат дадени, след като приключат всички съдебно-производствени действия в България.Така правосъдният министър Данаил Кирилов коментира пред журналисти срещата си с посланика на Австралия по случая \"Полфрийман\". Той взе участие в заседанието на Комисията по правни въпроси, която подкрепи искането на ГЕРБ за отпадане на съкратеното съдебно следствие за умишлени престъпления, но запазването му за тежки телесни повреди.Кирилов не е изненадан от казаното от посланика и смята, че това е уместното правно поведение, което Австралия прилага по отношение на зачитането на съдебно-производствените действия на друга държава.Австралийският посланик споделил пред Кирилов още, че няма съмнение в българското законодателство и в действията на затворническата администрация. Той казал още, че назад във времето имало основание да се възприеме, че Джок Полфрийман е получавал съдействие от Главна дирекция \"Изпълняване на наказанието.На въпрос дали Джок Полфрийман ще остане в Бусманци до произнасянето на Върховния касационен съд (ВКС), Кирилов отговори: \"най-вероятно, да\".Кирилов смята, че за Джок Полфрийман е изключително по-благориятно да не бъде нито в затворническата администрация, нито пуснат на свобода в България. Според него по-благоприятно е да изчака прекратяването на принудителните административни актове.Правосъдният министър призова депутатите да не коментират казусът \"Плофрийман\" и възобновяване на производство за условно предсрочно освобождаване във връзка и в контекста на обсъжданите промени за съкратеното съдебно следствие.Припомняме,  на 19 септември от Софийския апелативен съд (САС).Очаква се Върховния касационен съд да излезе с решение до два месеца по  за възобновяване на условното предсрочно освобождаване от затвора на австралиеца Джок Полфрийман.Вчера,австралиецът Джок Полфрийман, който излежаваше 20-годишна присъда за , излезе Решението на съда за  предизвика редица негативни реакции.  се възмутиха от решението. Казусът с решението за освобождаване на Полфрийман създаде напрежение и между съдийската колегия на ВСС и Съюза на съдиите в България, чийто председател е съдия Калпакчиев. Отделно на това реакциите на , вчера стигнаха и до искане, внесено до главния прокурор Сотир Цацаров, .На 1 октомври от ВКС съобщиха, че с оглед изключителния обществен отзвук на делото касационното разглеждане за възобновяването на делото за  се изтегля по-рано във времето - за 7 октомври. Първоначалното насрочване на делото беше за 23 октомври 2019 година. .На 25 септември 2019 г. , е към момента Джок Полфрийман е свободен гражданин и може да напусне страната.  призова пред \"Ей Би Си нюз\" австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти. Междувременно стана ясно, че на австралиецът е издаден валиден документ за самоличност и му е закупен самолетен билет. Пред австралийски медии самият , че му се пречи да напусне страната.Джок Полфрийман , издадена през 2007 г. Тогава целта й е била да осигури неговото присъствие по време на наказателното производство, което приключва с влизането в сила на присъдата.", "date": "2019.10.08", "title": "Австралийският посланик не се съмнявал в действията на закона по случая \"Полфрийман\""}
{"url": "https://news.bg/crime/vks-varna-deloto-za-smartta-na-aleks-ot-byala.html", "text": "ВКС върна на съда във Велико Търново делото за смъртта на 18-годишния Алекс от Бяла.ВКС не е съгласен с мотивите, с които деянието бе преквалифицирано на неумишлено и съответно присъдата бе намалена на 3 години.Припомняме, , а по-късно и почина след тежък удар по главата при спречкване за цигара. Инцидентът стана, когато Александър и негови приятели се прибирали от дискотека в град Бяла.За смъртта, по хулигански подбуди, е осъден 32-годишният Валентин Маринов.С решението си преди време Апелативният съд в Търново измени присъдата на Маринов, като преквалифицира деянието от убийство, извършено по хулигански подбуди, в умишлено нанесена лека телесна повреда, при която е настъпила смърт по непредпазливост и така наказанието бе свалено от 12 на 3 години.ВКС не е съгласен с мотивите на съда във Велико Търново.Прокуратурата настояваше за доживотен затвор.", "date": "2019.10.08", "title": "ВКС върна делото за смъртта на Алекс от Бяла"}
{"url": "https://news.bg/int-politics/tramp-predal-kyurdite-zaradi-polzite-ot-turtsiya-i-za-da-zadovoli-erdogan.html", "text": "Американската телевизия MSNBC разкри ужасяваща и импулсивна причина президентът на САЩ Доналд  и да ги изложи на опасност от етническо прочистване от турските сили, които всеки момент се готвят да навлязат в Сирия.През уикенда Белият дом внезапно обяви, че американските войски повече няма да защитават кюрдите в Северна Сирия, отваряйки вратата за дълго планиран турски удар, след телефонен разговор с турския президент Реджеп Тайип Ердоган.NBC News са научили, че телефонният разговор първоначално е целял да потуши нарастващия гняв на Ердоган във връзка с това, че не се срещна с Тръмп миналия месец по време на Общото събрание на ООН.Турският държавен глава е бил бесен от възприетото от него като обида от страна на Тръмп, а американският му колега се е опитал да изглади нещата, като му предложил посещение в Белия дом, но това все още не е успокоило Ердоган, който настоял за провеждането на дълго планираната военна операция в Северна Сирия.Тръмп в края на краищата се съгласил да приеме умерено нахлуване на Турция, като прочистването на зоната за сигурност, но казал на Ердоган, че американските войски ще се изтеглят напълно от Сирия, ако Турция предприеме големи военни операции.Така че информацията на NBC News е, че всъщност Доналд Тръмп се опитвал да задоволи Ердоган по телефона, защото той бил бесен, че преди няколко седмици не се е срещнал с него в Ню Йорк и казал: \"Добре, влезте в Сирия.\"Междувременно американският президент оправда решението си, което беше масово разкритикувано, да предаде кюрдските съюзници на САЩ в Северна Сирия, като посочи, че турското правителство било \"голям търговски партньор на САЩ\".Тръмп в неделя обяви изтегляне на американските сили от Сирия, което той каза, че след това ще бъде последвано от турска военна операция в района. Турция отдавна планира военна операция, целяща унищожаване на подкрепяните от САЩ кюрдски сили в региона, което доведе до обвинения, че президентът безочливо е предал ключови съюзници в борбата срещу терористите от ДАЕШ (\"Ислямска държава\").Тръмп обаче смята, че това предателство е било приемливо заради икономически ползи, които Америка получава от отношенията си с Турция.\"Толкова много хора удобно забравят, че Турция е голям търговски партньор на САЩ, всъщност те произвеждат структурната стоманена рамка за нашия изтребител F-35\", написа в защита на действията си той в профила си в \"Туитър\".", "date": "2019.10.08", "title": "Тръмп предал кюрдите заради ползите от Турция и за да задоволи Ердоган "}
{"url": "https://news.bg/int-politics/iran-obvini-britaniya-v-krazhba-na-gbp400-mln-za-zabavena-40-g-dostavka-na-tankove.html", "text": "Иран остро критикува действията на британските власти, които прибягват до всякакви трикове, за да не изплатят дълга от повече от 40 години., коментира иранският посланик в Лондон Хамид Баединеджад, цитиран от \"Фарс\".\"Юридическите съветници на Министерството на отбраната на Обединеното кралство използват всякакви процедурни трикове и тактики на съдебни спорове, за да отсрочат плащанията по своя дълга\", обяснява той.Става въпрос за дългът или по-точно неизпълнение на решение на съд за обезщетение, което е резултат от провалени доставки на британски танкове Chieftain за Иран. Те са поръчани във Великобритания от шах Пахлави, но след свалянето му от власт и победата на Ислямската революция през 1979 г. Лондон отказва да изпълни договора, въпреки че плащането е извършено авансово.През 2012 г. Международният съд на ООН постанови, че Обединеното кралство е длъжно да плати на Иран 400 милиона британски лири обезщетение.Лондон предоставя тази сума на съда като гаранция за плащане, но заявява, че не може нито да изплати дълга, нито да плати лихвите по него, с мотива, че иранското Министерство на отбраната е под международни санкции.Иран иска да отключи парите, внесени в съда от Великобритания, като предлага 400 милиона паунда да се платят на Централната банка на Иран, а не на иранското министерство на отбраната, тъй като за Централната банка няма санкции.\"Съгласно подобни усилия, съдът реши днес да свика следващата си съществена сесия след 6 месеца, през март 2020 г.\", коментира иранският пратеник в Обединеното кралство.Адвокатите на правителството на Обединеното кралство обясняват в съда, че ще се противопоставят на всяко искане за изплащане на Централната банка, тъй като в крайна сметка бенефициентът ще бъде Министерството на отбраната на Иран.", "date": "2019.10.08", "title": "Иран обвини Британия в кражба на £400 млн. за забавена 40 г. доставка на танкове"}
{"url": "https://news.bg/int-politics/vlastite-v-honkong-ne-izklyuchvat-namesa-na-kitay-za-potushavane-na-protestite.html", "text": "В ежеседмичната си пресконференция днес управителят на Хонконг Кари Лам обяви, че Пекин е съгласен специалният административен район да постигне мирно решение на продължаващите масови протести без китайска намеса, въпреки че тя отказа да изключи този вариант, съобщават световните осведомителни агенции.\"В този момент все още категорично усещам, че трябва сами да намерим решенията\", изтъкна Лам, допълвайки: \"Това също така е позицията на централното правителство (в Пекин), че Хонконг трябва сам да се справи с проблема.\"\"Но ако ситуацията стане толкова лоша, тогава не могат да бъдат изключени никакви варианти, ако искаме Хонконг да има поне още един шанс\", добави тя.\"Не мога да ви кажа категорично сега при какви обстоятелства ще правим допълнителни неща, включително да призовем централното правителство на помощ\", отбеляза още Кари Лам.В неделя за първи път китайските военни пряко се сблъскаха с протестиращи, като военнослужещите в казармите на Китайската народна освободителна армия в Хонконг предупредиха протестиращите, които използваха лазерни показалки по сградата.Лам беше разкритикувана остро в петък за прилагането на наредба за извънредни случаи от колониалната епоха, която забранява използването на маски за лице на публични събирания. На днешната пресконференция тя изтъкна обаче, че санкциите на други страни вероятно са по-сурови от тези, които тя е прилагала.\"Мерките им не биха били по-меки от нашите и може би биха били по-драконовски\", посочи тя.Лам също така каза, че нямала допълнителни планове да задейства законите за извънредни правомощия, като нейното правителство щяло да направи \"внимателна оценка\", преди да наложи нови мерки съгласно закона, например контрол върху интернет.На въпрос дали забраната на маските за лице е имала успех, тя отговори, че било твърде рано да се каже.\"Сигурна съм, че ще се съгласите, че за всяка нова политика или ново законодателство ще е необходимо време да бъде ефективно приложено\", посочи Кари Лам.През уикенда хиляди хора пренебрегнаха забраната, въпреки че досега само двама са били обвинени съгласно новия закон: студент и 38-годишна жена.Забраната важи и за училищата и университетите, а учителите са помолени да съобщават колко ученици носят маски след завръщането им в клас днес.Коментарите на Лам бяха направени, след като голяма част от хората в Хонконг се върнаха на работа след дълъг празничен уикенд, така наречената Златна седмица.Лам обаче отбеляза, че миналата седмица броят на протестиращите е спаднал с над 50%. Метрото днес не работи на пълен капацитет, след като протестиращите през уикенда парализираха транспортните връзки и други обществени услуги. Много ресторанти и други бизнеси, които би трябвало да правят добра търговия за официалния празник, са затворили рано.", "date": "2019.10.08", "title": "Властите в Хонконг не изключват намеса на Китай за потушаване на протестите"}
{"url": "https://news.bg/politics/borisov-otseche-balgari-se-vrashtat-ot-chuzhbina-zashtoto-ima-takava-darzhava.html", "text": "\"Усилията дават своите резултати - център след център, висококвалифицирани служители, българи, връщащи се от чужбина, защото България е прекрасно място за живеене\".Това заяви министър-председателят Бойко Борисов при откриването на BOSCH Инженеринг център в София Тех парк.Премиерът Борисов изтъкна, че страната ни продължава да привлича чуждестранни инвеститори и припомни, че само преди дни във Варна беше открит център за споделени услуги на белгийската финансова група KBC, където ще бъдат разкрити над 300 нови работни места.По думите му на територията на София Тех парк се помещава и аутсорсинг центъра на Световната банка, като там ще бъде разположен един от осемте суперкомпютри на ЕС.\"Прави се наука, правят се велики неща и продължава да се изгражда. Усилията ни се възнаграждават\", заяви още премиерът Борисов и допълни, че неслучайно новият председател на ЕК Урсула фон дер Лайен ни е определила един прекрасен ресор.\"По-добър ресор не бихме и искали - това е бъдещето - образование, култура, спорт, \"Еразъм+\", университети, и това, което вие правите тук\", изтъкна министър-председателят Борисов при откриването на BOSCH Инженеринг център София.Премиерът е категоричен, че българският мозък е иновативен и не случайно Джон Атанасов се е сетил пръв да програмира компютър. Целта на центъра в София е да се превърне във водещ ИТ глобален софтуерен доставчик на производителите на автомобили. Разработването на софтуер за бъдещото развитие на автомобилостроенето ще постави България на световната карта като важна дестинация за автомобилния бизнес. Това от своя страна би могло да бъде повод за привличане на стратегически инвеститори в България. До 2023 година в центъра ще заработят над 500 високо квалифицирани инженери.Мислите, че това се прави лесно ли, запита Борисов и допълни, че това се прави само, когато има такава държава.Относно преговорите за \"Фолксваген\" Борисов заяви: \"Имаме само една слабост - че спазваме европейските правила. Това било кусур за България - тяхно решение, просто ние сторихме всичко необходимо\".", "date": "2019.10.08", "title": "Борисов отсече: Българи се връщат от чужбина, защото има такава държава "}
{"url": "https://news.bg/int-politics/kitay-osazhda-sanktsiite-na-sasht-sreshtu-kompanii-zaradi-uygurite.html", "text": "Китай изпраща официално представителство на САЩ във връзка с налагането на санкции срещу осем китайски компании за участие в нарушения на правата на човека в автономния регион Синдзян Уйгур в Китай, съобщава официалният представител на Министерството на външните работи Ген Шуан.\"САЩ под предлог, че защитават правата на човека, са включили осем китайски компании в списъка на органа за обществена сигурност на автономната област Синдзян Уйгур и са наложили ограничения за тях. Това е сериозно нарушение на основните принципи на международните отношения\", обяснява той.Според него, \"тези действия са намеса във вътрешните работи на Китай и нарушават интересите на Китай. Ние ги осъждаме и изразяваме силния си протест\".\"Синдзян е изцяло вътрешна работа на Китай и няма така наречения проблем с уважението на правата на човека. Призоваваме САЩ незабавно да поправят грешките си, да отменят решението си и също да спрат да се намесват във вътрешните работи на Китай\".Министерството на търговията на САЩ постави 28 китайски организации в списъка със санкции поради ситуацията с уйгурите в Китай. Според американските власти, тези организации \"участват в нарушаване на правата на човека, което Китай провежда срещу уйгури\".", "date": "2019.10.08", "title": "Китай осъжда санкциите на САЩ срещу компании заради уйгурите"}
{"url": "https://news.bg/int-politics/irakski-kyurdistan-prizovava-rusiya-da-pomogne-na-kyurdite-v-siriya.html", "text": "Властите на иракския кюрдски автономен регион се обърнаха към руския външен министър Сергей Лавров с искане да се гарантира безопасността на кюрдите в Сирия, съобщава кюрдската информационна агенция Rudaw, позовавайки се на изявление на администрацията на ръководителя на Демократическата партия на Кюрдистан и бившия президент на автономията Масуд Барзани.В Туитър, Барзани коментира, \"ние сме много загрижени за последните събития в Западен Кюрдистан. Ние контактуваме с няколко канала и ще направим всичко възможно, за да гарантираме, че хората на Роджава няма да бъдат подложени на повече бедствия.\"\"Лидерът на партията изрази загриженост пред руския външен министър за бъдещето на сирийските кюрди и поиска Русия да играе роля в предотвратяването на страданията на този народ в Сирия\", се казва в изявлението.Вчера Лавров се срещна с премиера на Кюрдистан Масрур Барзани, в резултат на което страните се договориха да продължат по-нататъшните контакти.Масуд Барзани е син на кюрдския национален герой Мустафа Барзани и баща на премиера Масрур Барзани и президента Нечирван Барзани.", "date": "2019.10.08", "title": "Иракски Кюрдистан призовава Русия да помогне на кюрдите в Сирия"}
{"url": "https://news.bg/crime/voyvodite-se-obrashtat-kam-sgs-za-zakrivane-na-bhk.html", "text": "ВМРО ще внесе иск в Софийския градски съд за прекратяване дейността на Българския хелзинкси комитет, след като главният прокурор отхвърли искането им. Това съобщи депутатът Александър Сиди пред БНР.Според войводите неправителствената организация оказва натиск върху българските магистрати и извършва \"неморална и открито антибългарска дейност\".Сиди обясни, че няма как партията да не се съобрази с решение на прокурора. Той посочи, че ВМРО са се надявали, че след като Сотир Цацаров е намерил доказателства, за да иска преразглеждане на делото, ще намери доказателства и в посока, че има намеса в съдебната власт.\"Това е негово решение. Той ни насочва към дело, което ние да водим пред съда\", коментира Сиди и допълни, че с Ангел Джамбазки, с когото внесоха сигнала до прокуратурата, ще тръгнат в посоката, която им препоръчва и главният прокурор.Той бе категоричен, че БХК е вредна организация, която трябва да бъде закрита.Припомняме, в края на септември  заради оказване на натиск върху българските магистрати и извършване на \"противоконституционна, противозаконна, неморална и открито антибългарска дейност\".По-рано днес обаче стана ясно, че главният прокурор ", "date": "2019.10.08", "title": "Войводите се обръщат към СГС за закриване на БХК"}
{"url": "https://news.bg/int-politics/lukashenko-zove-za-uchastie-na-sasht-v-mirnite-pregovori-za-ukrayna.html", "text": "Президентът на Беларус Александър Лукашенко обяви, че конфликтът в Източна Украйна не може да бъде разрешен без участието на САЩ в мирните преговори, съобщава \"Ройтерс\".Дипломатически пробив през миналата седмица потенциално отвори пътя за среща на високо равнище между Франция, Германия, Русия и Украйна (т. нар. Нормандска четворка), целяща намиране на начин за прекратяване на боевете в Донбас.\"Няма да бъде възможно да се разреши конфликтът без участието на САЩ\", изтъкна Лукашенко.Както е известно, Беларус е изключително близък съюзник на Русия.", "date": "2019.10.08", "title": "Лукашенко зове за участие на САЩ в мирните преговори за Украйна"}
{"url": "https://news.bg/int-politics/turtsiya-nyama-da-prekloni-glava-pred-zaplahi-na-sasht-za-planovete-si-v-siriya.html", "text": "Турция няма да преклони глава пред заплахите на САЩ за плановете си в Сирия, заяви вицепрезидентът на Турция, в очевиден отговор на предупреждението на президента Доналд Тръмп от вчера за обхвата на планираното военно нахлуване в Североизточна Сирия, съобщава АП.В Анкара турският вицепрезидент Фуат Октай заяви, че Турция има намерение да се бори със сирийските кюрдски бойци през границата си в Сирия и да създаде зона, която би позволила на Турция да пресели там сирийски бежанци.\"Когато става въпрос за сигурността на Турция, ние определяме собствения си път и задаваме собствените си граници\", обяснява Октай.Междувременно в сирийската столица Дамаск заместник-министърът на външните работи Файсал Мекдад призова кюрдите на страната да се присъединят към правителството, след като очевидно са изоставени от своите съюзници от САЩ. Коментарите на Мекдад са първата сирийска реакция след като Тръмп обяви решението си за \"., които видяха забиване на \"нож в гърба\" и могат да загубят автономията, придобита от Дамаск по време на гражданската война в Сирия.\"Родината приветства всичките си синове, а Дамаск ще реши всички сирийски проблеми по положителен начин, далеч от насилието\", обяснява Мекдад в интервю за проправителствения всекидневник \"Ал-Ватан\".Относно очакваното турско нахлуване, той добави, че сирийското правителство \"ще защитава цялата сирийска територия и няма да приема окупация на земя и йота на сирийската почва\".Сирийските кюрдски сили обещаха да се борят, \"няма да се колебаем нито за миг в защитата на нашия народ\" срещу турски войски, се казва в изявление, на кюрдските сирийски демократични сили и добавят, че са загубил 11 000 бойци във войната срещу \"Ислямска държава\" в Сирия.Турция, която смята кюрдските бойци в Сирия за терористи и ги свързва с десетилетия бунтове в Турция, вече започна две големи нахлувания в Северна Сирия през последните години.\"Ние казваме, че са загубили всичко, но не трябва да губят себе си\", допълва Мекдад.Иран призова Турция да не продължава с планираното си нападение срещу сирийските кюрди, съобщи иранската държавна телевизия. Външният министър Мохамад Джавад Зариф проведе телефонен разговор с турския си колега Мевлют Чавушоглу, за да изрази несъгласието на Техеран срещу очакваната турска операция.Зариф призова Турция да зачита целостта и суверенитета на Сирия, допълва иранската медия.Иран, Турция и Русия работят заедно като част от така наречената група от Астана за гражданската война в Сирия, преговори, които протичаха успоредно с усилията на САЩ за намиране на решение на конфликта.Действията на Тръмп поставят военното положение в Сирия в нов хаос и внасят по-сериозна несигурност в региона.Участието на САЩ в Сирия започна през 2014 г. с въвеждането на малък брой сили за специални операции за набиране, обучение, въоръжаване и съветване на местни бойци за борба с \"Ислямска държава\".Тръмп влезе в Белия дом през 2017 г. с намерение да изтегли САЩ от Сирия и преди военната кампания за борба с ДАЕШ да унищожи последните джобове на съпротива, той обяви победа и заяви, че войските ще напуснат.През последните седмици САЩ и Турция постигнаха известно разбирателство за турските притеснения относно присъствието на кюрдски бойци, които в Турция се разглеждат като заплаха.Американски и турски войници проведоха съвместни патрули, като част от тази дейност загражденията, предназначени за защита на сирийските кюрди, бяха премахнати на фона на уверенията, че Турция няма да нахлуе.Кюрдските власти, могат да започнат преговори с Дамаск и Русия за запълване на вакуум за сигурност в случай на пълно изтегляне на американските сили от граничната зона на Турция, съобщава \"Ройтерс\".\"Ако Америка освободи зоната и особено граничната зона със сигурност, ние, като самоуправление, ще бъдем принудени да проучим всички налични възможности\", коментира Бадран Джиа Кюрд, представител на ръководените от кюрдските Сирийски демократични сили.\"Можем да проведем разговори с Дамаск или с руската страна, за да запълним празнотата или да блокираме турската атака, така че това може да се развие и да има срещи и контакти в случай на вакуум\", допълва той.", "date": "2019.10.08", "title": "Турция няма да преклони глава пред заплахи на САЩ за плановете си в Сирия"}
{"url": "https://news.bg/regions/gerb-sofiya-obvini-ekipa-na-oresharski-che-stoi-zad-manolova.html", "text": "\"Промяната в София не е в лицето на Мая Манолова, тъй като тя е кандидатът на задкулисието, зад чийто гръб стои екипът на Орешарски.\" С такова обвинение излязоха на брифинг от ГЕРБ София.Според председателят на групата на ГЕРБ в СОС Малина Едрева на кампанията, която води Мая Манолова отвлича вниманието от дневния ред на града ни.Едрева обвини Манолова, че си измисля провокации, като тактика за местните избори. \"ние няма да допуснем да бъдем включени в поредния сценарии на задкулисието\", увери Едрева.Според председателя на Столичния общински съвет (СОС) Елен Герджиков кампанията е \"театър на абсурда\". Тя се развива по три линии или три кампании, като само първата е тази, която Мая Манолова обявява за позитивна.Втората кампания, която наблюдаваме, е кампания на фалшивите новини, поднесени по драматичен начин, и категорично неверни. Герджиков се позова на част от неверните твърдения на Манолова, сред които \"лошата задлъжнялост на Столична община\", \"поръчката за почистване\". Той увери, че следващият кмет ще одобрява протоколите за обществените поръчки.Третата кампания според Герджиков е линията \"аз съм жертва\". На него това му напомня на \"страхуват ли ви ГЕРБ\". Той даде пример за, според него \"акции\" на Манолова като причакване пред фризьорски салон, натиск на медицинската сестра, катастрофа. Докъде ще стигне тази кампания, запита шефът на СОС. \"Това са манипулации, бягство от темите, които интересуват града и гражданите. Нищо друго, защото това не е политика, а безскрупулна борба за власт\", ядоса се Герджиков.", "date": "2019.10.08", "title": "ГЕРБ - София обвини \"екипа на Орешарски\", че стои зад Манолова"}
{"url": "https://news.bg/world/merkel-poparila-nadezhdite-na-boris-dzhonsan-za-brekzit-sdelka.html", "text": "Сключване на споразумение за Брекзит е малко вероятно, ако Северна Ирландия не остане в митническия съюз. Това е заявила канцлерът на Германия Ангела Меркел по време на телефонен разговор с премиера на Обединеното кралство Борис Джонсън, съобщава Би Би Си.Джонсън е подчертал, че предложеното от Лондон споразумение е разумно, но няма желание от страна на ЕС да се ангажира. Той също така е обявил, че оставане на Северна Ирландия в митническия съюз е невъзможно.\"Разговорите в Брюксел са близо до се провалят въпреки факта, че Великобритания е изминала дълъг път\", заяви източник пред Би Би Си.Говорител на Меркел потвърди, че канцлерът е провел телефонен разговор с Борис Джонсън, но не разкри информация за съдържанието на разговора.Източник от британското правителство коментира, че разговорът с Меркел показва, че ЕС е заел нова позиция. Канцлерът е заявил ясно, че е малко вероятно да бъде сключено споразумение и тя смята, че ЕС има право да наложи вето на британците при излизането на страната от митническия съюз. Меркел е подчертала, че ако Германия поиска да напусне ЕС, страната може да го направи без проблем, но това не се отнася за Обединеното кралство заради Северна Ирландия. Канцлерът е допълнил, че Ирландия е основният проблем на правителството и Ирландия най-малко трябва да има право на вето относно напускането на Северна Ирландия. Меркел е казала пред премиера, че той трябва да съобщи на Северна Ирландия, че трябва да остане в митническия съюз, въпреки че това няма да разреши митническите проблеми.Европейската комисия обяви, че разговорите за Брекзит продължават.Според източници преговорите за Брекзит \"вероятно ще приключат тази седмица\".", "date": "2019.10.08", "title": "Меркел попарила надеждите на Борис Джонсън за Брекзит сделка"}
{"url": "https://news.bg/crime/ostaviha-v-aresta-bashtata-i-sina-udavili-svoy-sased-v-kladenets.html", "text": "Оставиха в ареста бащата и сина, удавили свой съсед в кладенец.Днес състав на Апелативния съд във Варна е потвърдил решението на Окръжния съд в Търговище, с което на 42-годишния обвиняем е било отказано изменение на мярката за неотклонение.Припомняме, двамата подсъдими са Проведеното разследване установило, че 54-годишният мъж от търговищкото село Давидово е бил убит на 20 юли, след като бил хвърлен жив в петметровия кладенец в имота си.Трупът на мъжа е бил намерен три дни по-късно след сигнал за изчезването му.Обвиняемите са на 74 и 42 години. Синът е криминално проявен - извършвал е кражби и посегателства върху личността.Убийството е било извършено през деня. Тримата били в дългогодишни междусъседски конфликти, повечето от които били провокирани от убития - също криминално проявен. В деня на убийството обаче между тях не е имало скандал.За днешното решение съдът отчита не само тежестта на престъплението, което се наказва със затвор до 20 години, но и съдебното минало на обвиняемия, който е осъждан 4 пъти за различни престъпления.Според магистратите има реална е опасността обвиняемият да извърши ново престъпление или да се укрие.Решението на Апелативния съд във Варна не подлежи на обжалване.", "date": "2019.10.08", "title": "Оставиха в ареста бащата и сина, удавили свой съсед в кладенец"}
{"url": "https://news.bg/world/balgarin-e-postradal-pri-predpolagaemiya-teror-v-germaniya.html", "text": "Български гражданин е сред , Германия, съобщават от Министерството на външните работи.Вчера следобед камион, откраднат от сириец, блъсна 8 автомобила. Не се изключва инцидентът да е свързан с тероризъм. Пострадали са 8 души.По информация на германската полиция българският гражданин е получил леки наранявания, оказана му е медицинска помощ, след което е изписан от болницата.Към момента няма официални данни за мотивите за инцидента, разследван от германските власти.Генералното ни консулство във Франкфурт е във връзка с германските власти и е готово при необходимост да оказва съдействие, заключават от ведомството.", "date": "2019.10.08", "title": "Българин е пострадал при предполагаемия терор в Германия  "}
{"url": "https://news.bg/health/mamolozi-nastoyavat-za-uvelichenie-na-klinichnata-pateka-za-lechenie-na-rak-na-gardata.html", "text": "Лекари представиха на пресконференция становище с конкретни предложения на , които ще бъдат внесени в Националната здравноосигурителна каса (НЗОК) и Българския лекарски съюз (БЛС).В исканията им са включени разделянето на клиничната пътека при лечение на рак на гърдата, като биопсията бъде обособена в отделна клинична пътека.Те настояват НЗОК да поеме консумативите-имплантите при лечението на рака на гърдата. По думите на д-р Красимир Шопов, хирург в Клиниката по хирургия към УМБАЛ \"Александровска, към момента това се заплаща от пациента. Той поясни, че средната цена на един имплант е 1000 лв.Лекарите поставят също така изисквания да се финансира адекватно интероперативното лъчелечение.Според тях трябва да има минимум брой биопсии, минимум брой операции, за да може да се обобщи информацията и пациентите да знаят къде могат да получат най-доброто лечение.Всяка една пациентка трябва да има предоперативно стадиране на заболяването, категоричен е д-р Шопов.Той подчерта, че настояват финансирането на биопсията да стане 800 лв., а оперативната пътека от 1300 да стане 2000 лв.Според д-р онколог и началник на Онкологичен център \"УниХоспитал\",Лекарите искат още при отстраняване на двете гърди, заплащането да бъде двойно.По данни на СЗО всяка година в света се диагностицират около 1.38 млн. нови случая на рак на гърдата, а 458 000 умират от болестта.В България всяка година диагнозата се поставя на около 4000 жени, а около 1200 губят живота си.По данни на НЗОК за 2018 г. 4500 пациенти са новодиагностицирани и оперирани с рак на гърдата.", "date": "2019.10.08", "title": "Мамолози настояват за увеличение на клиничната пътека за лечение на рак на гърдата"}
{"url": "https://news.bg/crime/avstraliyskiyat-poslanik-stigna-do-ministar-kirilov.html", "text": "Правосъдният министър Данаил Кирилов се срещна с временно управляващия посолството на Австралия в Атина Негово Превъзходителство Джон Филп. Срещата беше поискана от австралийската страна по поводВярвам в независимостта на българския съд, заяви Кирилов пред Филп. Той изрази увереност, че българският съд ще вземе правилно решение относно искането на прокуратурата за възобновяване на делото за условното предсрочно освобождаване на Полфрийман.От своя страна Н. Пр. Филп благодари на българската затворническа администрация, която е откликвала адекватно през годините във връзка със сигурността на австралиеца.Австралийската страна е наясно, че и в момента всичко се развива според българското законодателство и няма отклонения в процесите на съдопроизводството, увери той.По думи на временно управляващият посолството на Австралия в Атина вече е издаден паспорт на Полфрийман. Документът обаче нямало да му бъде предоставен, докато не приключи съдебният казус.", "date": "2019.10.08", "title": "Австралийският посланик стигна до министър Кирилов"}
{"url": "https://news.bg/world/tusk-kam-dzhonsan-igraesh-si-s-badeshteto-na-evropa-quo-vadis.html", "text": "Председателят на Европейския съвет Доналд Туск обвини премиера на Великобритания Борис Джонсън в \"глупави игри на взаимни обвинения\".Туск отговори след брифинг на британското правителство и . Доналд Туск е необичайно директен лично към Борис Джонсън, включително използва латински, защото Джонсън e специалист по класическа филология.\"Борис Джонсън, това, което е заложено на карта, не е да спечелиш някакви глупави игри на взаимни обвинения. Заложено е на карта бъдещето на Европа и Великобритания, а също така сигурността и интересите на нашите народи. Вие не искате споразумение, вие не искате отлагане, вие не искате отмяна, quo vadis (Къде отиваш - Бел ред.)\", написа Туск в \"Туитър\".", "date": "2019.10.08", "title": "Туск към Джонсън: Играеш си с бъдещето на Европа, quo vadis"}
{"url": "https://news.bg/int-politics/rusiya-ne-e-sigurna-che-sasht-izteglyat-voyskite-si-ot-siriya.html", "text": "САЩ не са информирали Русия за плановете си за изтеглянето на войските си от Сирия, а Москва не е сигурна, че това се случва. Това обяви говорителят на руския президент Дмитрий Песков, цитиран от руските медии.\"Не, никой не ни е информирал. Нито вие, нито ние все още знаем какви войски се изтеглят оттам, до каква степен и дали изобщо се изтеглят. Знаете, че имаше различни изявления относно изтеглянето на войските от различни части на света, които не бяха потвърдени. Ето защо следим развитията на обстановката много внимателно\", отбеляза Песков.Песков добави, че руският президент Владимир Путин все още не е обсъждал последните събития в Сирия с американския президент Доналд Тръмп и турския държавен глава Реджеп Тайип Ердоган.По-рано днес турското военно министерство заяви, че всички приготовления за военна операция в Сирия са приключили. Анкара изтъкна, че създаването на зона за сигурност е необходимо, за да се гарантира спокойствието и стабилността в региона.В събота Ердоган обяви, че  в Сирия, за да изтласка кюрдските бойци от граничните райони. Анкара настоява, че е важно да се постигне мир и стабилност в региона и да се дадат гаранции за сигурност на сирийците. Вашингтон, който подкрепя кюрдските сили в Северна Сирия, отговори в неделя, че не подкрепя действията на Анкара и ще изтегли войските си от района.Турция твърди, че се нуждае от \"зона за сигурност\", за да контролира границата си със Сирия и да презасели до два милиона от над 3,6 млн. сирийски бежанци, които в момента живеят в Турция.", "date": "2019.10.08", "title": "Русия не е сигурна, че САЩ изтеглят войските си от Сирия"}
{"url": "https://news.bg/world/naydzhal-farazh-prizova-chudovishtniyat-es-da-bade-unishtozhen.html", "text": "Британският евроскептик Найджъл Фараж призова ЕС да бъде \"унищожен\", пише \"Гардиън\".Фараж нарече ЕС \"чудовищен проект\", който трябва да бъде \"унищожен\". Той атакува Брюксел в отговор на коментар на председателя на Европейския съвет Доналд Туск, който предупреди премиера на Обединеното кралство Борис Джонсън, че с игрите си подлага на риск ЕС и Великобритания.\"Господин Туск е прав - бъдещето на ЕС е заложено на карта. Колкото по-скоро този чудовищен проект бъде унищожен, толкова по-добре. Европа на мирните и демократични държави ще бъде далеч по-добре\", написа Фараж в \"Туитър\".", "date": "2019.10.08", "title": "Найджъл Фараж призова „чудовищният” ЕС да бъде унищожен"}
{"url": "https://news.bg/crime/piyan-shofyor-pomete-6-parkirani-koli-v-plovdiv.html", "text": "Пиян шофьор помете 6 паркирани автомобила в пловдивския район \"Тракия\", съобщи bTV. Няма информация за пострадали.Инцидентът е станал на ул. \"Съединение\", до голям търговски център.Пробата с дрегер е отчела над 2 промила алкохол. Водачът на джипа е арестуван.По думите на един от собствениците на ударените коли, шофьорът се е движил с много висока скорост, тъй като джипът му е бил изместен странично няколко метра.", "date": "2019.10.08", "title": "Пиян шофьор помете 6 паркирани коли в Пловдив"}
{"url": "https://news.bg/int-politics/dzhonsan-vaznagrazhdava-pravitelstvata-v-es-protivopostavyashti-se-na-otlagane-na-brekzit.html", "text": "Британското правителство на премиера Борис Джонсън ще възнагради страните членки на Европейския съюз, които се противопоставят на отлагане на Брекзит, докато страните, които подкрепят отлагане на излизането на Обединеното кралство от ЕС, трябва да са готови техните отношения с Лондон да се влошат, съобщава ITV, цитирайки служител на \"Даунинг стрийт\" 10.Източник от британското правителство заявил, че \"страните, които се противопоставят на отлагането на Брекзит, ще отидат в предната част на опашката за бъдещо сътрудничество - сътрудничество по неща както в рамките на, така и извън компетенциите на ЕС\".Междувременно правителството на Борис Джонсън настоя, че \"онези, които подкрепят отлагането, ще отидат в дъното на списъка\". Освен това Обединеното кралство е готово да определи каквато и да е подкрепа за отлагане на Брекзит \"като враждебна намеса във вътрешната политика\".\"Даунинг стрийт\" също така е готов да каже на ЕС, че ако в Брюксел бъде изпратено писмо относно отлагането, то ще настоява, че исканията за отлагане идват от британския парламент и че то ще \"измие ръцете си\" при всякакво споразумение между ЕС и британските депутати.", "date": "2019.10.08", "title": "Джонсън възнаграждава правителствата в ЕС, противопоставящи се на отлагане на Брекзит"}
{"url": "https://news.bg/regions/pak-sabirat-byuletinite-ot-vota-v-sofiya-samo-v-arena-armeets.html", "text": "Въпреки решението на ЦИК за три места за събиране на изборните книжа в столицата и тази година бюлетините от местните избори в София ще се събират единствено в зала \"Арена Армеец\". Това обявиха от Общинската избирателна комисия в столицата пред БНТ.Председателят на ОИК-София Полина Витанова обясни, че три пункта за приемане на изборните книжа и материали могат да бъдат обособени единствено в \"Арена Армеец\".От Общинската избирателна комисия призовават членовете на Секционни избирателни комисии да се включат в обученията за провеждане на изборите, тъй като се очаква вотът в столицата да е най-сложен - на места избирателите ще гласуват с четири бюлетини, а СИК-овете ще трябва да попълват изборни протоколи от по 18 страници.По думи на секретаря на ОИК-София Жана Иванова обемът на протоколите е голям и ако човек не бъде обучен, членовете на ЦИК не биха могли да се ориентират правилно и да дойдат с вярно попълнени протоколи.Припомняме, на предишните избори за местна власт през октомври 2015 година в продължение на два дни около 5000 представители на избирателните комисии в столицата, дошли да предадат изборните книжа, , докато вървеше обработката на документите. Организираха се и \"спасителни\" операции с доставки на вода и храна за чакащите. Заради кризата ", "date": "2019.10.08", "title": "Пак събират бюлетините от вота в София само в \"Арена Армеец\""}
{"url": "https://news.bg/society/uchilishtata-instruktirani-da-ochakvat-provokatsii.html", "text": "Както няма Стратегия за детето, така няма и насилствено отнемане на деца. Така министърът на образованието Красимир Вълчев успокои родителите по повод вчерашната  където настойници масово извеждаха децата си, за да не им бъдат отнети от Агенцията за закрила на детето.Коментарът си той направи пред журналисти преди участието си на кръгла маса на тема \"Конкурентоспособност 2030\".По думите му част от децата са започнали да се връщат на училище, но има и значителна част деца, които все още отсъстват.Започнали са разговорите с родителите и обстановката е започнала да се успокоява, увери Вълчев. Той не знае, откъде точно идва дезинформацията, но очевидно има роля на тролове и пастори в квартал \"Надежда\" в Сливен. Образователният министър не се нае да каже дали става въпрос за евангелистки или протестантски секти.Според него някой се е изкушил и политически да използва внушенията. В основата са групите, които са се организирали срещу несъществуващата Стратегия за детето.\"Очевидно срещу нещо несъществуващо може цяла истерия да се получи\" подчерта Вълчев и посочи, че истерията се е получила от клипове, които родителите са получили.Инструктирани са всички училища в цялата страна да очакват други такива провокации, ако нахлуят родители да освобождават децата. Днес всички учители са разговаряли с родителите, които осъзнават, че няма насилствено отнемане на деца, изтъкна Вълчев.Той успокои родителите, че става въпрос за злоупотреба със страхове. В село Сотиря също са били обект на политическа манипулация, че някой щял да товари децата в автобуса, както и че са взети от Норвегия да се продадат децата.\"Става въпрос за манипулация, дезинформация и престъпна залоупотреба със страховете на родителите, което граничи с опит да се разрушат училищата и образователната система\", акцентира Вълчев.Той не може да каже точно за това кой е агитаторът на дезинформацията, но родителите споделили, че са получили клипове с отнемане на деца. Вълчев посочи, че такъв опит родителите да изведат децата от училище в София, в Карнобат, в Сунгурларе, в Ямбол и в Силистра.Работата на Министерство на образованието и науката колкото и банално да звучи е ежедневната работа с учителите и родителите. Не можем по друг начин да постигнем резултат, констатира Вълчев. Той е инструктирал учителите търпеливо да обясняват, защото това е най-ефективната мярка. Вълчев разчита на медиаторите, които също да помагат.Отсъствия и наваксвания няма да има, защото не могат да бъдат винени родителите и децата, че са използвани, поясни още образователният министър.По-рано днес социалният министър Бисер Петков също заяви, че Стратегия за детето няма и . Борисов е убеден, че тези  и се дължат преди всичко на предизборна стратегия.Припомняме, че протестиращи родители от  срещу Стратегията за детето. Според тях, закони, които влизат в сила от 1 януари 2020 г., застрашават българското семейство. От отговорните институции нееднократно обясняват, че промените, които влизат в сила, засягат единствено терминология, но не и самите процедури.Заради общественото напрежение Стратегията за детето беше оттеглена още преди няколко месеца.", "date": "2019.10.08", "title": "Училищата инструктирани да очакват провокации"}
{"url": "https://news.bg/society/kandidatstvaneto-za-pomoshti-za-otoplenie-prodalzhava-do-31-oktomvri.html", "text": "На 31 октомври изтича срокът, в който лицата и семействата, нуждаещи се от целева помощ за отопление, могат да подават документи в дирекциите \"Социално подпомагане\" по настоящия си адрес. Това съобщават от Агенцията за социално подпомагане.Кандидатстването за целево енергийно подпомагане за настоящия отоплителен сезон започна на 1 юли, а към 6 октомври заявления за помощи са депозирали над 265 000 лица и семейства. На почти 210 000 от тях вече са издадени заповеди за отпускане на целевата помощ, докато в 33 670 случая е било отказано.Спрямо периода от 1 юли 2018 г. до 6 октомври 2018 г. за същия период през тази година се отчита увеличение на отпуснатите помощи за хората с увреждания, възрастните хора и най-вече онези от тях, които живеят сами.", "date": "2019.10.08", "title": "Кандидатстването за помощи за отопление продължава до 31 октомври"}
{"url": "https://news.bg/int-politics/britantsite-shte-obvinyat-parlamenta-a-ne-boris-dzhonsan-pri-brekzit-bez-sdelka.html", "text": "Повечето британски избиратели биха хвърлили вината, ако Обединеното кралство излезе от Европейския съюз без споразумение на 31 октомври, върху британските депутати, подкрепящи оставането в Общността, британския парламент като цяло и ЕС, а не върху премиера Борис Джонсън. Това става ясно от проучване на ComRes за \"Дейли Телеграф\".Според проучването 83 процента са заявили, че ще обвинят парламента, 70 на сто биха казали, че депутатите, желаещи оставане в ЕС са отговорни за Брекзит без споразумение, докато 63% биха обвинявали Европейската комисия. Междувременно само 56 на сто от анкетираните са заявили, че Джонсън ще бъде виновен, ако Великобритания излезе без споразумение от Общността.Британският премиер непрекъснато настоява, че ще изведе Великобритания от ЕС при всички положения на 31 октомври.", "date": "2019.10.08", "title": "Британците ще обвинят парламента, а не Борис Джонсън при Брекзит без сделка"}
{"url": "https://news.bg/economics/profilat-na-balgarin-s-neobsluzhvan-zaem-e-do-30-godishen-i-zodiya-rak.html", "text": "След миналогодишен спад в нововъзложен дълг, в първите 6 месеца на 2019 г. има ново понижение, което е малко под 38% на годишна база - обемът на възложените за събиране вземания в това първо полугодие е 464.3 млн. лева при 743.9 млн. лева за същия период на 2018 година.Това показват данните на Асоциацията на колекторските агенции в България (АКАБГ) за първите 6 месеца на годината и обхваща обработваните дългове от всички компании, членове на Асоциацията, които представляват 80% от сектора.Макар и не пропорционално, броят на отделните случаи също търпи понижение - за периода януари-юни те са малко над 570 хил. при 636 хил. за първото полугодие на 2018 година.Средният размер на дълга на потребителите, който миналата година надхвърля психологическата граница от 1000 лева и достига 1 162 лева, през първото полугодие на 2019 г. слиза в по-ниския диапазон и се равнява на 815 лева.Без сериозно изменение остава разпределението на кредиторите по сектори. Делът на банките остава най-съществен, макар да бележи понижение с около 5% спрямо същия период на 2018 година.Телекомите растат от 15% на 17%, докато възложените задължения по застрахователни продукти намаляват с 3 процентни пункта.Малък ръст се наблюдава при задълженията за комунални услуги - от едва 1% за първото полугодие на 2018 г. до 5% през настоящия отчетен период.От 18% на 20% растат възложените за събиране обеми за небанкови финансови продукти или т.нар. \"бързи\" кредити. Двоен ръст - от 584.6 млн. на 1.180 млрд. лева се отчита в обема на изкупения дълг у нас. Според Асоциацията това се дължи на няколко сделки с банкови институции, които са продали пакети със сериозен обем в рамките на периода. И извън частните случаи, активността при продажбата на задължения е висока.Профилът на длъжника също не търпи съществени изменения. Проучването показва, че средният длъжник попада в категорията до 30-годишна възраст, мъж е и има средно или висше образование. Градовете на длъжника пък този път са Благоевград и Варна. Зодията на средния потребител с необслужван заем е Рак.При междуфирмената задлъжнялост се наблюдава сериозен спад в обемите и позитивен тренд на покачване на плащаемостта. В Европа по-голям процент от фактурите се плащат навреме през 2019 г. в сравнение с предходната 2018 г.77% от издадените фактури в България също се плащат навреме през настоящата година при 76% през миналата. Българските компании демонстрират най-добрите показатели по редовност на плащанията от 6 години насам.", "date": "2019.10.08", "title": "Профилът на българин с необслужван заем е до 30-годишен и зодия рак"}
{"url": "https://news.bg/crime/nad-8-mln-kasa-nelegalni-tsigari-zadarzhaha-v-rayon-iskar.html", "text": "Над 8 000 000 къса нелегални цигари задържаха при съвместна операция Агенция \"Митници\" и ГДБОП, съобщиха от Агенцията.Извършена е проверка на камион, паркиран пред склад в район Искър. В него са открити 730 мастербокса (7 300 000 къса) цигари от марката \"COOPER\" без бандерол за платен акциз. При последвала проверка в склада, пред който е бил паркиран камионът, вътре са открити още 73 мастербокса (730 000 къса) от нелегалните тютюневи изделия.Образувано е досъдебно производство и са повдигнати обвинения на три лица. Общото количество на задържаните нелегални цигари е 803 мастербокса или 8 030 000 къса цигари.Предотвратената щета за бюджета възлиза на 3 011 250 лв.", "date": "2019.10.08", "title": "Над 8 млн. къса нелегални цигари задържаха в район \"Искър\""}
{"url": "https://news.bg/politics/makedonskiyat-nauchen-institut-s-osem-iskaniya-za-chlenstvoto-na-makedoniya-v-es.html", "text": "Македонският научен институт поставя осем искания пред българското правителство във връзка с предстоящата покана за членство на Северна Македония в ЕС. Това съобщи председателят на МНИ доц. д-р Александър Гребенаров на пресконференция в БТА.От Института настояват страната ни да постави пред правителството в Скопие като следните задължителни условия: да се признаят българските корени на мнозинството от населението в историко-географската област Македония; да се осъдят политическите убийства и репресии срещу българите, извършени след 1944 г.; да се променят учебниците и помагалата, в които историческата истина за българите в Македония е подменена; да се отстранят надписите върху паметници, музейни експонати и други с антибългарско съдържание; да се преосмислят националните празници, насочени срещу българската държава; да се преустанови езикът на омразата към българите в медиите; да се признае, че официалният език според Конституцията на Северна Македония е формиран на основата на български говори и да се предоставят граждански и политически права на българите, които са еднакви с правата на другите етноси в страната.Зам.-председателят на МНИ доц. д-р Георги Николов подчерта, че българските корени в историко-географската област Македония са признати не само от българските, но и от редица европейски учени.Той посочи, че не са един и два случаите, при които, когато човек изявява българската си принадлежност, е преследван и по този начин се насажда страх. По думи на доц. Николов в Северна Македония много разчитат на това, че няколко поколения са възпитавани в македонистки дух. Именно по тази причина според него е важно да се промени написаното в учебниците.Обикновеният човек е манипулиран не само чрез медиите, но и с учебния материал, който оставя трайна следа в съзнанието на човека, обясни той и посочи, че в македонските учебници има големи недомислия - или се \"краде\" българска история, като се представя за основа на македонската, или се премълчават и подменят факти.На базата на съвременна фалшификация се подменя миналото, обобщи доц. Николов.Припомняме, миналата седмица  по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония .Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че . Според него ", "date": "2019.10.08", "title": "Македонският научен институт с осем искания за членството на Македония в ЕС"}
{"url": "https://news.bg/society/knsb-i-kt-podkrepa-startirat-aktsiya-zaedno-da-zashtitim-truda-si.html", "text": "Двете големи синдикални организации на КНСБ, КТ \"Подкрепа\" и техните индустриални федерации започват Национална акция на работеща България \"Заедно да защитим труда си!\".КНСБ и КТ \"Подкрепа\" настояват за значително увеличаване на заплащането за нощен труд и за време на разположение като функция от Минималната работна заплата (МРЗ) за страната. Те настояват за въвеждане на сумирано изчисляване на работното време само за производствата с непрекъсваем технологичен режим на работа.Двете синдикалните организации искат реално отчитане и заплащане на положения извънреден труд при сумирано изчисляване на работното време. Увеличаването на заплащането му трябва да бъде 75% в почивните дни и на 100% на официалните празници.Президентът на КНСБ Пламен Димитров изтъкна на пресконференция пред журналисти, че целта на акцията е да съберат до 100 000 подписи до Коледа, чрез които да повдгинат общественото и медийно внимание върху проблемите на нощния труд, извънредния труд и сумираното изчисляване на работното време.Той отчете, че над 50% от извършените нарушения във всички сектори, санкциорани от Инспекцията по труда са свързани пряко или косвено с нарушения, свързани с нарушенията на работното време. Според Пламен Димитров има случаи, при които нарушенията дори не могат да се установят от проверките на контролните органи, а издадените предписания и актове показват само айсберга на проблема. Сред тях са порочните практики в прилагането на сумираното изчисляване на работното време, дежурствата и несправедливото отчитане и заплащане на полагания извънреден труд.От КНСБ са решени да доведат до край законовата рамка и регламентанция в по-сравледлив вид на отчитането на работното време в неговия сумиран вариант, както и заплащането на нощния и извънреден труд. Основните ориентири на синдикалната организация ще бъдат Конвенцията на работното време на Международната организация на труда (МОТ) и Директива 2003/88/на Европейския съюз.От своя страна президентът на КТ \"Подкрепа\" Димитър Манолов посочи, че България е на пето място в Европейския съюз по количество работно време. Ние полагаме най-много и най-ниско платен труд, отчете шефът на синдикалната организация.Според Манолов \"всяка жаба трябва да си знае гьола и всеки трябва да се занимава с това, което разбира, но Европейската директива за работното време е транспонирана в българското законодателство с някои изключения\".На него му иска така поставените цели да стане с добро, защото имало и други начини да ги получат. ", "date": "2019.10.08", "title": "КНСБ и КТ \"Подкрепа\" стартират акция \"Заедно да защитим труда си!\""}
{"url": "https://news.bg/crime/razsledvat-sluchay-na-tezhko-postradalo-bebe-v-pernik.html", "text": "Полицията изяснява случай на пострадало тримесечно бебе в Перник.Сигналът е бил подаден от болницата в София, където детето е било докарано от майка си.След преглед е установено, че детето е със счупени ребра, хематом на главата и други травми. То е настанено в реанимация с опасност за живота.Служителите на реда са започнали разследване за установяване на обстоятелствата, довели до тежкото му състояние.По случая е образувано досъдебно производство.", "date": "2019.10.08", "title": "Разследват случай на тежко пострадало бебе в Перник"}
{"url": "https://news.bg/int-politics/velikobritaniya-kazva-na-es-kompromis-za-brekzit-ili-shte-se-yadosame.html", "text": "Великобритания ще заеме агресивна позиция към Европейския съюз, ако преговорите за Брекзит се разпаднат, заплашвайки да откажат сътрудничество в областта на сигурността, за да убедят Общността да не допуска по-нататъшно отлагане на излизането на Лондон от ЕС. Това съобщава сп. Spectator, цитирайки британски източник.Само 23 дни преди Великобритания да излезе от ЕС, бъдещето на Брекзит остава дълбоко несигурно и Лондон и Брюксел се позиционират, за да избегнат обвиненията за отлагане или хаотичен Брекзит без споразумение.Лидерите на ЕС реагираха хладно на последните  Борис Джонсън за преодоляване на безизходицата, и въпреки че преговорите продължават, мнозина дипломати изтъкват, че шансовете за бързо споразумение преди 31 октомври са ниски.\"Преговорите вероятно ще приключат тази седмица\", цитира \"Спектейтър\" неназован източник от \"Даунинг стрийт\". Източникът добавил, че онези, които са се надявали, че германският канцлер Ангела Меркел ще помогне на Лондон, били \"заблудени\".\"Това правителство няма да преговаря по-нататък, така че всяко отлагане ще бъде напълно безсмислено\", подчертал източникът, добавяйки: \"Ние или ще излезем без споразумение на 31 октомври, или ще има избори и след това ще излезем без споразумение.\"Амбър Ръд, бившата министърка за пенсиите, която напусна поста и Консервативната партия на Борис Джонсън миналия месец заради стратегията му за Брекзит, каза пред радио Би Би Си, че източникът изглежда е неговият старши съветник Доминик Къмингс.\"Звучи гневно и отчаяно\", каза тя, добавяйки: \"Тъй като не е отречено от Даунинг стрийт 10 ... може само да се предположи, че идва от центъра, от съветника на премиера. Това показва, че изобщо не изглежда истински план.\"Източникът е цитиран да дава да се разбере, че сътрудничеството в областта на отбраната и сигурността ще бъде засегнато, ако ЕС се опитва да задържи Великобритания в Общността. Източникът казал също така, че на всяка страна от ЕС, която се противопоставя на отлагането на Брекзит, ще бъде гарантирано добро сътрудничество.Джонсън последователно казва, че Обединеното кралство ще напусне ЕС на 31 октомври със или без сделка, въпреки че закон, приет от опонентите му, изисква той да напише писмо до ЕС с молба за отлагане, ако не успее да постигне споразумение за излизане до 19 октомври.Премиерът каза, че ще спазва закона, но Великобритания ще напусне ЕС до края на месеца, без да обяснява тези противоречия. Той също многократно е искал провеждането на избори, но парламентът отказа да му ги осигури.Източникът, цитиран от Spectator, изглежда има две гледни точки относно отлагането на Брекзит: че правителството може да възпрепятства отлагане, но че ако бъде принудено да удължи Брекзит, то ще се бори срещу избори, призоваващи за незабавно излизане без споразумение.Освен ако Европейският съюз не направи компромиси и не сключи споразумение за Брекзит в скоро време, тогава Обединеното кралство ще напусне без сделка, изтъкна високопоставен източник от \"Даунинг стрийт\" 10 пред \"Ройтерс\".", "date": "2019.10.08", "title": "Великобритания казва на ЕС: компромис за Брекзит или ще се ядосаме"}
{"url": "https://news.bg/world/8-postradali-pri-predpolagaema-teroristichna-ataka-v-germaniya-s-kamion.html", "text": "Германските власти разследват защо мъж е забил откраднат камион в автомобили в западния град Лимбург. 8 души са получили леки наранявания, информира АП.Камионът се е забил в 8 автомобила в Лимбург в понеделник следобед. Полицията обяви, че седем души са хоспитализирани, но по-късно са освободени за домашно лечение. Шофьорът е задържан.Местните власти съобщиха в понеделник вечерта, че 17 души са ранени, но по-късно коригираха данните на 8 пострадали.От Министерството на външните работи на България съобщиха, че Полицията поясни, че шофьорът очевидно е задигнал камиона малко преди катастрофата, но не е ясно на този етап дали катастрофата е инцидент или умишлено деяние.Телевизия ZDF съобщава, позовавайки се на източници от службите, че властите вярват, че инцидентът е свързан с тероризъм. ДПА също информира, позовавайки се на източници, че камионът е бил управляван от сириец, който е в Германия от 2015 г., но към този момент няма индикации да има терористичен мотив, но не се изключва.Запитан дали има доказателства това да е терористична атака, вътрешният министър Хорст Зеехофер отговори преди среща с европейските си колеги в Люксембург, че разследването продължава и \"не мога да ви кажа на този етап как ще бъде оценен този акт\".", "date": "2019.10.08", "title": "8 пострадали при предполагаема терористична атака в Германия с камион"}
{"url": "https://news.bg/society/dazd-vazmutena-ot-sluhovete-che-otnema-detsa-ot-uchilishtata.html", "text": "Държавната агенция за закрила на детето категорично отрича слуховете, че ще отнема деца от училищата.В своя официална позиция от Агенцията подчертават, че нямат назначени социални работници, които да работят пряко с деца, а разполагат само с 66 служители в шест града в страната - София, Бургас, Варна, Враца, Пловдив и Русе.Те посочват и че отделите за закрила на детето, в които работят социални работници, са към Дирекциите \"Социално подпомагане\", които са на 147 места в страната.В последните месеци се разпространяват неверни твърдения, че в страната се въвеждат нови политики за отнемане на деца от родителите им, посочват от ДАЗД, подчертавайки, че според българското законодателство не се предвиждат нови мерки за извеждане на деца от семействата.Те уточняват, че социалните работници се намесват само в ситуации, когато детето се нуждае от закрила заради престъпни действия и експлоатация.В позицията на ДАЗД се посочва и че при установяване на нарушения в дирекциите \"Социално подпомагане\", Агенцията може да издава задължителни предписания към тях.Тъй като в Държавната агенция за закрила на детето не работят (и никога не са работили) социални работници, ДАЗД не може (и никога не е могла) да предприема мерки за извеждане на дете от неговото семейство, категорични са от Агенцията. Те посочват, че всеки, който има притеснения за неправомерни действия от страна на служителите от институции или организации, работещи с деца, може да сигнализира Държавната агенция за закрила на детето за проверка на дейността им.Според ДАЗД е крайно време да се спрат манипулациите и да се съхрани психиката на децата и родителите, които се безпокоят от слуховете, че някой ще извежда децата от дома им.От Агенцията са категорични, че ще продължават да защитават позицията, че за децата и родителите семейството е естествената среда за живот, а домът трябва да е най-сигурното място.Припомняме, вчера в няколко училища в Сливен, Ямбол и Карнобат настана паника заради на деца от семействата им.Тази сутрин премиерът Бойко Борисов изрази мнение, че тези  и се дължат преди всичко на предизборна стратегия. От своя страна социалният министър Бисер Петков подчерта, че Стратегия за детето няма и .Просветният министър , че както няма Стратегия за детето, така няма и насилствено отнемане на деца.", "date": "2019.10.08", "title": "ДАЗД възмутена от слуховете, че отнема деца от училищата"}
{"url": "https://news.bg/politics/s-400-mln-leva-balgariya-povishava-plavatelnostta-na-pristanishte-varna-zapad.html", "text": "Пристанище Варна-Запад ще получи инвестиция от 400 милиона лева за драгиране на навигационни канали, коментира министърът на транспорта, информационните технологии и съобщенията Росен Желязков на конференция \"Управление на корабния трафик в България\", пише PortSEurope.Той обясни, че интегрираната транспортна стратегия на правителството за периода до 2030 г. е политика, която засяга не само развитието на Черноморския регион, но и връзките между Европа и Азия. Нарича се интегрирана транспортна стратегия, защото обхваща всички сектори на транспорта - суша, въздух, море и река.Инвестицията е насочена към развитие на пристанище Варна-запад и повишаване на неговата плавателност. Дълбочината на газене на корабите ще бъде увеличена с още 2 метра, за да достигне 13,5 метра. Изпълнението започва тази година, за да приключи през 2021 година.Министърът поясни, че държавата е собственик на терминалите Варна-Запад и Варна-Изток, в рамките на едно дружество, Варна Порт ЕАД, а развитието на пристанищната инфраструктура е ангажимент за развитието на търговската дейност на превоз на товари по море и река.Правителствената политика е да предоставя летищна и пристанищна инфраструктура на разположение на частните партньори под формата на концесионни договори.Пристанищата Варна, Бургас и Русе ще бъдат проучени и най-вероятно ще бъдат подложени на степен на ориентирана към концесионна експлоатация.Желязков разглежда търговския потенциал на страната като транзитна страна между Азия и Европа, използвайки съоръжения, които свързват Черно и Каспийско море с Персийския залив. Той включва дигитализацията като част от пристанищната инфраструктура.Правителството търси чуждестранни инвестиции и китайският интерес е вероятен, като се имат предвид сериозните инвестиции в пристанищна инфраструктура на много страни от Северното средиземноморие.Варна има потенциал за китайски инвестиции, но пристанището трябва да работи с местни конкурентни пристанища като Солун и Констанца, за да разработи регионални транспортни коридори. Например железопътните връзки се развиват по оста на пристанището Солун-Варна-Русе.Новата икономическа търговска политика на Китай \"Един пояс, един път\" изглежда вероятен източник на инвестиции. Тук  в Северозападна Гърция.Вашингтон и Атина току-що подписаха актуализирана версия на настоящото Споразумение за взаимно сътрудничество в областта на отбраната, което може да доведе до американско военно присъствие в пристанището и се опитва да изключи китайските инвестиции в гръцкото пристанище.Това може да повлияе на текущата инвестиционна политика на Китай в регионалните пристанища в Беломорието и Черно море.", "date": "2019.10.08", "title": "С 400 млн. лева България повишава плавателността на пристанище Варна-запад"}
{"url": "https://news.bg/world/prezidentat-na-ekvador-iznasya-pravitelstvoto-ot-kito-obvini-maduro-i-korea-v-opit-za-prevrat.html", "text": "Президентът на Еквадор временно премести работата на правителството от столицата Кито в пристанищния град Гуаякил на фона на протести, предизвикани от прекратяването на субсидиите за горивата, информира Би Би Си.В телевизионно обръщение президентът Ленин Морено обвини опонентите си в опит за преврат.Той отправи заканата, след като групи, ръководени от коренното население, организираха протести и блокираха пътища. Стотици демонстранти са арестувани.През последните няколко десетилетия протести на коренното население свалиха трима президенти.По време на речта си в понеделник вечерта Морено заяви, че протестите \"не са проява на социално недоволство в протест срещу решение на правителството\".\"Грабежите, вандализмът и насилието показват, че тук има организиран политически мотив за дестабилизиране на правителството и нарушаване на конституционния ред, нарушаване на демократичния ред\", предупреди държавният глава.Той обяви, че предшественикът му Рафаел Кореа и венецуелският президент Николас Мадуро стоят зад \"дестабилизиращия план\".Политическото движение \"Социален ангажимент\", ръководено от Кореа, излезе със съобщение, в което отхвърля обвиненията на президента.Морено обясни, че решението да премести правителството в друг град е в съответствие с конституционните му правомощия.Министерството на енергетиката на Еквадор също съобщи, че работата в три петролни находища в Амазония е спряна, тъй като обектите са окупирани от протестиращи, информира АФП. Това засяга 12% от производството на петрол в Еквадор, допълва ведомството.През миналата седмица Морено обяви, че правителството прекратява субсидиите за горивата, които поддържаха цените на горивата ниски. Решението предизвика стачка на транспортни синдикати. Впоследствие протестите се разшириха. Коренното население блокира пътища и магистрали в страната. Хиляди хора се насочиха към Кито за големи протести в сряда.Вътрешният министър съобщи в понеделник, че от четвъртък са извършени 477 ареста, предимно заради вандализъм.Морено обяви двумесечно извънредно положение заради протестите.Държавният глава заяви, че правителството повече не може да си позволи изплащане на субсидии, тъй като струват на правителството 1,3 милиарда долара годишно. Субсидиите са въведени през 70-те години на миналия век. Премахването им е част от план на Морено да подсили икономиката и да намали държавния дълг. Еквадор се съгласи да ореже държавните разходи като част от споразумение с Международния валутен фонд. Споразумението, подписано през март, позволява на Еквадор да вземе заем от 4,2 милиарда долара.", "date": "2019.10.08", "title": "Президентът на Еквадор изнася правителството от Кито, обвини Мадуро и Кореа в опит за преврат"}
{"url": "https://news.bg/weather/hladno-promenlivo-na-mesta-s-valezhi.html", "text": "Днес времето ще бъде променливо, на места с валежи, а температурите есенни.Преди обяд над по-голямата част от страната ще бъде облачно, като над някои южни райони ще има слаби превалявания от дъжд.През втората половина на деня облачната покривка ще се разкъсва - първоначално от северозапад. Постепенно облаците ще намаляват и небето ще се проясни до слънчево над повечето райони.Вятърът ще бъде слаб, в източната половина до умерен, ориентиран от север-североизток.Максималните температури са в интервала 12-17 градуса.Минималните са между 5 и 10 градуса, по Черноморието и в крайния югозапад и малко по-високи.", "date": "2019.10.08", "title": "Хладно, променливо, на места с валежи"}
{"url": "https://news.bg/int-politics/obmislyat-ekstremni-merki-za-zashtita-na-razoblichitelite-na-tramp.html", "text": "Обмислят се изключителни мерки за защита на самоличността на авторите на сигналите срещу президента Доналд Тръмп, свързани с разследването за импийчмънт, предаде CNN.Комисията по разузнаването към Камарата на представителите и адвокатите на разобличителите обсъждат защитата на тяхната самоличност и на фона на засилващите се опасения за тяхната сигурност, твърдят няколко източника, запознати с процедурата.Все още не е ясно кога двамата разобличители ще говорят пред комисията. Водят се преговори по няколко варианта, за да се предотврати разкриването разкриването на тяхната самоличност или изтичането на информация за тях в пресата.Сред извънредните мерки за сигурност, които се обсъждат, е изслушването да се проведе на неназовано място извън Конгреса, ограничаване на броя на присъстващите лица, промяна на гласовете и скриване на лицата на разобличителите.Новината за екстремните мерки за сигурност идва след настояванията от страна на Тръмп да узнае самоличността на жалбоподателя, чийто сигнал стана причина за процедурата по импийчмънт и намеците. Той го нарече шпионин и отправи заплашителни намеци, че в минали времена са се справяли с такива хора \"по друг начин\".По-рано американските медии съобщиха, че . По-късно беше разпространена информация, че се отнася за  Впоследствие Конгресът По-късно стана ясно, че втори информатор е решил да свидетелства за разговора между Тръмп и президента на Украйна Володимир Зеленски.  ", "date": "2019.10.08", "title": "Обмислят екстремни мерки за защита на разобличителите на Тръмп"}
{"url": "https://news.bg/press/astral-holideyz-falira-podla-saprotiva-sreshtu-f-16-otets-ivan-ima-speshna-nuzhda-ot-pomosht.html", "text": "Боеспособността на военната ни авиация и колективната отбрана в рамките на НАТО са сред водещите теми на вестниците във вторник.\"Яростна и подла съпротива имаше срещу сделката с \"Локхийд Мартин\" (за изтребителите F-16), но с министъра на отбраната и с финансовия министър го направихме необратимо. Това заяви премиерът Бойко Борисов на бизнес закуска с представители на Американската търговска камара. \"Ние закупихме за нашите пилоти най-доброто, което се произвежда\", изтъкна премиерът. Също, че никога по време на преговорите и разговорите не е имало лобизъм\", категоричен бе премиерът. На среща с Ранди Хоуър, директор на \"Бизнес развитие на F-16\" в компанията \"Локхийд Мартин\" и Лиза Херман от \"Международно бизнес развитие за Централна Европа\" във фирмата, бе отбелязано, че F-16 е най-удачният многоцелеви боен самолет за България и изцяло покрива нуждите на страната ни за отбрана, както и за изпълнение на задачите в рамките на НАТО. Модерният изтребител е на въоръжение в 28 страни в света, включително и при нашите съседи - Гърция и Турция. Представителите на американската компания подчертаха пред българския министър-председател, че само в Европа има над 700 самолета F-16, а в света са продадени над 4000 броя от летателното средство, което го прави най-продаваният военен изтребител и най-използваният в реални военни действия. \"България успешно изпълнява поетия ангажимент за инвестиции в отбраната, договорени на Срещата на върха в Уелс през 2014 г.\", акцентира премиерът Борисов. Той посочи, че от началото на 2018 г. активно прилагаме националния План за нарастване на отбранителните разходи до 2024 г. \"Със закупуването на 8 броя самолети F-16V Block 70 през настоящата година тази цел вече е постигната и в края на 2019-а разходите за отбрана се очаква да надвишат 3% от БВП\", каза още министър-председателят Бойко Борисов. На срещата, на която присъства и министърът на финансите Владислав Горанов, бе обсъдено още, че индустриалното партньорство на България с американската компания, ще развие талантите в науката и инженерните дейности в сектора. Предвижда се също \"Локхийд Мартин\" да предостави на националната ни Военновъздушна академия най-съвременното обучение на пилоти и механици по програми, направени от компанията за Военновъздушните сили на САЩ. Това ще позволи да се възпита изцяло ново поколение пилоти, което е един от най-важните резултати на партньорството на страната ни с американската компания.\" - в. \"Стандарт\".\"България очаква устойчивост и финансова предвидимост в процеса на модернизация на Военновъздушните сили, заяви президентът Румен Радев на среща на \"Дондуков\" 2 с директора за бизнес развитие на \"Локхийд Мартин\" Ранди Хауърд.Това съобщиха от прессекретариата на президентството.Предвиденото в рамковото споразумение индустриално сътрудничество в областта на високите технологии също беше сред акцентите на разговора.На срещата държавният глава посочи, че българските ВВС следва да разполагат с многофункционален самолет с пълен пакет способности и необходимото оборудване, които да позволяват неговата надеждна поддръжка и пълноценно обучение на българските пилоти. Пълнотата на пакета наземно оборудване и въоръжение, както и спазването на сроковете за доставка са от ключово значение за оперативните способности на българските ВВС, заяви още Румен Радев. Ранди Хауърд подчерта, че \"Локхийд Мартин\" ще изпълни заложените в договора срокове за производство и доставка на F-16 за страната ни. Той увери и че България ще получи многофункционални самолети със съвременни отбранителни способности, а компанията ще търси финансови буфери в споразумението, за пълноценната поддръжка на самолетите и тяхното оборудване, както и за постигане на търсените от България способности.\" - в. \"24 часа\".\"Народните представители от Комисията по отбрана проведоха изнесено заседание в Долна Митрополия във факултет \"Авиационен\" на Националния военен университет \"В. Левски\". Депутатите изслушаха заместник-командира на ВВС бригаден генерал Петьо Мирчев, който говори по темата \"Изграждане на взаимодействието между ВВС и ВВУ - обективна необходимост и възможности за реализация\". Заместник-началникът на НВУ \"В. Левски\" по ВВС полк. д-р инж. Ивайло Ангелов запозна депутатите с плана и практическите стъпки за възстановяване на Висшето военновъздушно училище в Долна Митрополия, съобщава МО... Извървяхме дълъг път, но важното е, че от 1 януари 2020 г. България ще има свое Висше военновъздушно училище, заяви ген. Константин Попов в Долна Митрополия. Това, което зависи от Народното събрание и направено... По думите на председателя на Комисията по отбрана придобиването на самолет Ф-16 е голямо предизвикателство. На въпрос за сделката за самолета ген. Константин Попов отговори: \"Това, че сделката е необратима, е чудесно. Армията се нуждае от стабилна и ясна посока за години напред.\" - в. \"Труд\".\"Американски системи за противовъздушна отбрана и брегови ракетни комплекси да бъдат разположени в Румъния и България, се иска в нов американски доклад... Мерките са част от стратегия за сдържане на Русия в Черноморския регион, описана в доклад на американския правителствен аналитичен център RAND Corporation. Други мерки включват разширяване на ученията на НАТО и подпомагане на развитието на отбранителния потенциал на Украйна и Грузия...\" - в. \"24 часа\".Вестниците съобщават и за фалита на туроператора \"Астрал Холидейз\".\"Водещият български туроператор \"Астрал Холидейз\" обяви фалит. Дружеството прекратява дейността си и започва процедура по несъстоятелност. Случващото се идва след фалита на британския туроператор \"Томас Кук\", чийто официален представител в България е \"Астрал Холидейз\". \"С огромно съжаление и разочарование, искаме да Ви съобщим, че се налага да прекратим дейността и да започнем процедура по обявяване в несъстоятелност на \"АСТРАЛ Холидейз Интернешънъл\" АД от 07.10.2019 г. след почти 24 години присъствие на туристическия пазар и въпреки неимоверните усилия на ръководството и служителите\", пише в съобщение на официалния сайт на туроператора. Пътуванията на всички клиенти, закупили почивки от \"АСТРАЛ Холидейз Интернешънъл\" АД, които в момента се намират зад границата са изцяло платени, поради което не съществува опасност от проблеми с полети или отказ за настаняване в хотели или други туристически услуги. Компанията обаче няма да има възможност да осъществи бъдещи планирани пътувания на част от своите клиенти след 07.10.2019г. \"Клиенти с бъдещи пътувания, които са заплатени на 100% от АСТРАЛ Холидейз Интернешънъл към партньори, ще бъдат лично уведомени от служители на \"АСТРАЛ Холидейз Интернешънъл\" АД\", се казва в съобщението. Клиенти, закупили само услугата самолетен билет с редовни или нискотарифни авиолинии, също ще осъществят своите пътувания, тъй като всички билети са вече закупени и платени от \"Астрал Холидейз Интернешънъл\" АД. \"За проверка на разписанието и часовете на полетите, препоръчваме клиентите да направят справка със съответната авиокомпания, когато наближи датата на пътуване по издадените вече самолетни билети\", съветват от туроператора. От компанията уверяват още, че са предприети всички необходими мерки и са изпълнени всички задължения по Закон за туризма, така че да се защитят клиентите. Клиентите, които са внесли депозити или са платили изцяло сумите по своите бъдещи организирани пътувания, но АСТРАЛ Холидейз не е заплатил към партньор или доставчик, ще бъдат обезщетени както следва по закон. Те са гарантирани със застраховка \"Отговорност на туроператора\", сключена между \"Астрал Холидейз Интернешънъл\" АД и ЗК \"Уника\", с покритие - 700 000 лв.\" - в. \"Стандарт\".\"Застрахователят на спрелия работа туроператор \"Астрал холидейз\" - застрахователната компания \"Уника\", е готов да се разплати спешно с клиентите, на които предстои пътуване в близките дни. Това съобщиха изпълнителните директори на туроператора Христо Гълбачев и на \"Уника\" Николай Генчев. Пресконференцията беше свикана спешно в Министерството на туризма след като дружеството обяви, че ще поиска обявяване в несъстоятелност след фалита на британския \"Томас Кук\". Застраховката на \"Астрал холидейз\" е за 700 хил. лв., а очакваните претенции са за 350 хил. лв. 51 души са в чужбина в момента, и под 200 туристи имат предплатени почивки в следващите дни. Клиентите могат да кандидатстват за обезщетение чрез сайта на \"Уника\", чрез единния й телефон, както и в офисите на застрахователя и на \"Астрал холидейз\", казаха двамата директори. По думите на Гълбачев компанията се е разплатила за всички чартъри, почивки и трансфери, осъществени досега, както и за екскурзиите, които са планирани за утре. За следващите дни клиентите ще си получат парите, за да могат да заминат, а офисите на дружеството ще им оказват съдействие. Ако не бяхме го направили, щетата щеше да надхвърли 1 млн. лв. в края на летния сезон и 2 млн. - в началото му, коментира изпълнителният директор на туроператора. Виждате че адекватно се предприемат действия от всички страни, спазвайки Закона за туризма, ще окажем пълно съдействие на всички клиенти на \"Астрал холидейз\" и \"Уника\", за да може всеки да прецени дали да реализира своята почивка или да получи сумата, която е платил\", увери министър Ангелкова. Тя благодари на застрахователя, че е готова да не изчаква 15-дневния срок, който законът му дава за изплащането на обезщетенията. В отговор на въпрос тя каза, че министерството няма информация други туроператори да са в затруднено финансово състояние.\" - в. \"Дневник\".Проблемите на здравеопазването също са във фокуса на всекидневниците.\"Двеста милиона лева повече за болнична помощ през бюджета на Националната здравноосигурителна каса (НЗОК) ще бъдат заложени в бюджета за 2020 година. Това договориха на среща в министерския съвет КНСБ и министърът на здравеопазването Кирил Ананиев. Ананиев съобщи на пресконференция, че три четвърти от парите ще отидат за повишаване на заплатите. \"След като няма да имаме увеличение на обема дейност, цената би трябвало преобладаващо да отиде за увеличаване на разходите за персонал. Не искам да фиксирам в момента някакви проценти, но минимум три четвърти от тази сума ще отидат за разходи за персонал, а сметките, които сме направили за постигане на целевите нива, показват, че тази част, която ще се задели за разходи за персонал, ще е достатъчна\", каза здравният министър. Президентът на КНСБ Пламен Димитров изрази задоволство от постигнатото за бюджета на НЗОК, но предупреди, че заложеното увеличение на заплатите на медицинските сестри в училищното и в детското здравеопазване няма да е достатъчно, за да може заплатите да достигнат нивата, записани в отрасловия колективен трудов договор. \"Там разговорите и битката и с финансовия министър, и с премиера може би продължават, за да можем да гарантираме това увеличение, което ни е нужно, тъй като, да не забравяме, че в тази част на здравеопазването не се получават нито ДМС-та, нито допълнителни плащания. Хората разчитат основно и само на тези заплати, които ни показаха навън като фишове, а те са на места стигнали 900 лева, много малко, за съжаление, места. На много от повечето места са 700, 750, 650 лева даже има\", обясни Пламен Димитров. По-рано днес медици излязоха на протест на площад \"Независимост\" с искане за достойно заплащане и увеличение на заплатите, а синдикатите влязоха в Министерския съвет, за да запознаят управляващите с исканията на специалистите по здравни грижи. Те настояват за заплата за медицинските сестри, която започва от 900 лв., а за лекарите - 1100 лв.\" - в. \"Стандарт\".\"До края на месец декември метадоновата програма, която се намира на територията на УМБАЛ \"Св. Анна\" - София, ще бъде преместена. Този ангажимент пое министърът на здравеопазването Кирил Ананиев на среща с представители на Инициативния комитет на живеещите в кв. \"Младост\" 1. Министърът изслуша притесненията на жителите на района около Окръжна болница и отново посочи мерките, които са взети и напомни, че ситуирането на Метадоновата програма към Държавна психиатрична болница за лечение на наркомании и алкохолизъм (ДПБЛНА) в УМБАЛ \"Св. Анна \" - София е временно. Министерството на здравеопазването призовава всички граждани към толерантност спрямо пациентите на метадоновата програма.\" - в. \"Сега\".\"... Жителите на района около болницата протестират, защото в близост има училище и детска градина, а те намирали в тревните площи шишенца с метадон, имало разбити коли и мазета. \"Метадоновата програма доскоро се помещаваше в общинска сграда на ул. \"Пиротска\", която предстои да се преустрои в поликлиника и затова беше преместена в Окръжна болница. Ананиев е изслушал жителите на квартала и ги е уверил, че програмата е в \"Младост\" само временно. Министерството призовава всички граждани към толерантност спрямо пациентите на Метадоновата програма. Д-р Владимир Николов, който ръководи Държавната психиатрична болница за лечение на наркомании и алкохолизъм, коментира в началото на месеца във връзка с протестите, че става въпрос за болни хора, които се борят да се измъкнат от тази зависимост, а най-адекватното място за лечение е многопрофилна болница.\" - в. \"Дневник\".В \"Сандарт\" съобщава, че приютът на отец Иван спешно се нуждае от храни и парични средства: \"Приютът на отец Иван търси съдействие от хората преди началото на зимата. Необходими са храна и пари, коментира отец Иван в сутрешния блок на БНТ. Общо 240 души живеят на двата адреса в Нови Хан и Якимово. Пред БНТ отец Иван коментира, че в по-тежко състояние е приютът в село Якимово.UNI CREDIT BULBANK, клон Елин Пелин IBAN: BG72UNCR 96601000411600, BIC: UNCRBGSFСметка в евро: IBAN: BG13UNCR70001522104630 BIC: UNCRBGSFДом за сираци \"Св. Николай\" при манастир \"Св. Троица\" ул. \"Търнава\" № 21 А с. Нови Хан п.к 2110, община Елин Пелин Дарения се приемат и на адрес Якимово, ул. \"Ал. Стамболийски\" 4, ПК 3640\" - в. \"Стандарт\".", "date": "2019.10.08", "title": "„Астрал Холидейз\" фалира, подла съпротива срещу F-16, отец Иван има спешна нужда от помощ…"}
{"url": "https://news.bg/int-politics/kongresat-zadalzhi-beliya-dom-da-predostavi-dokumentite-za-zabavenata-pomosht-na-ukrayna.html", "text": "Демократите в Камарата на представителите на американския Конгрес издадоха призовка за шефа на Пентагона Марк Еспър и временно оглавяващия бюджетния офис на Белия дом Ръсел Воут с искане те да предоставят документите, свързани със забавянето на военната помощ за Украйна.Това става в рамките на на президента Доналд Тръмп, предаде АРДемократите посочват, че документите са необходими, за да се проследи последователността на събитията, както и причините, поради които Белият дом е забавил помощта.Припомняме, в разговора между Тръмп и украинския президент Володомир Зеленски, който стана причина за процедурата по импийчмънт, държавният глава на САЩ настоява Украйна да разследва сина политическия му противник Джо Байдън. Искането е повторено 8 пъти в рамките на разговора. Публикувани впоследствие стенограми показаха, че започването на такова разследване е поставено като условие, за да бъде организирано посещение на Зеленски в Белия дом, което затвърди впечатлението, че Тръмп е оказал натиск върху своя колега, макар че двамата отричат това.Породиха се и коментари, че забавянето на военната помощ също е , за да бъде започнато поисканото разследване. Припомняме, президентът на САЩ е наредил на шефа на администрацията си Мик Мълвейни да спре военната помощ за Киев около седмица преди разговора му със Зеленски, проведен на 25 юли.Освен за Еспър и Воут в рамките на разследването са издадени призовки и за редица други длъжностни лица от администрацията на Тръмп.Издадените призовки по разследването за импийчмънт са със задължителен характер. Отказът да бъдат изпълнени представлява възпрепятстване на правосъдието.", "date": "2019.10.08", "title": "Конгресът задължи Белия дом да предостави документите за забавената помощ на Украйна"}
{"url": "https://news.bg/bulgaria/priyutat-na-otets-ivan-ima-speshna-nuzhda-ot-hrani-i-sredstva.html", "text": "Приютът на отец Иван има спешна нужда от храни и парични средства за поемане на нарастващите разходи с настъпването на есента и задаващата се зима.Във Фейсбук групата в подкрепа на отец Иван посочват, че на този етап има най-голяма необходимост от трайни хранителни продукти, дезинфекциращи и перилни препарати.Отец Иван и отец Григорий \"благодарят от сърце на всички, които се отзоваха и изпратиха дрехи за децата и родителите от домовете в Нови хан и Якимово, но молят акцията да бъде преустановена, защото количествата дрехи вече са повече от достатъчни\", се казва в публикация в групата.За всеки случай, преди изпращане на каквато и да е помощ е най-добре дарителите първо да позвънят в дома, за да бъдат уточнени конкретните нужди в момента. Телефоните за връзка с отец Иван са 0889539874 и 0886852950, а с отец Григорий - 0886853026.В двете села - Нови Хан и Якимово, са настанени около 240 души, за които отците се грижат, като по-тежка е ситуацията в Якимово.Банковите сметки за дарения са:UNI CREDIT BULBANK, клон Елин Пелин IBAN: BG72UNCR 96601000411600, BIC: UNCRBGSFВ евро:IBAN: BG13UNCR70001522104630 BIC: UNCRBGSFДом за сираци \"Св. Николай\" при манастир \"Св. Троица\"ул. \"Търнава\" № 21 Ас. Нови Хан п.к 2110, община Елин ПелинДарения се приемат и на адрес Якимово, ул. \"Ал. Стамболийски\" 4, ПК 3640", "date": "2019.10.08", "title": "Приютът на отец Иван има спешна нужда от храни и средства"}
{"url": "https://news.bg/world/voenniyat-ni-flot-uchastva-v-uchenie-na-nato-kray-bregovete-na-ispaniya.html", "text": "Край бреговете на Испания започна учението на НАТО Dynamic Mariner / Flotex-19 с участието на 18 съюзници от алианса, сред които е и България. Целта на учението е да се тества морският компонент на силите за реагиране на НАТО и оперативната съвместимост, както и да се повиши гъвкавостта и оперативната съвместимост между съюзните държави.Маневрите, които започнаха на 7 октомври, ще продължат до 18 октомври.В тях участват 32 надводни кораба, 2 подводници и 18 летателни апарата, включително морски патрулни самолети и хеликоптери.С техника и военни подразделения в учението се включиха Албания, България, Белгия, Канада, Дания, Франция, Германия, Гърция, Италия, Холандия, Норвегия, Полша, Португалия, Румъния, Испания, Турция, Обединеното кралство и САЩ, съобщиха от отделя по комуникации на Алианса.", "date": "2019.10.08", "title": "Военният ни флот участва в учение на НАТО край бреговете на Испания"}
{"url": "https://news.bg/world/v-sankt-peterburg-pochetoha-pametta-na-ubitata-zhurnalistka-anna-politkovskaya.html", "text": "На Троицкия площад в Санкт Петербург се събраха няколко десетки граждани, за да почетат паметта на журналистката Анна Политковская, която беше убита на 7 октомври преди 13 години пред дома си. Поръчителят на престъплението все още не е назован. Застъпниците на свободата на словото отбелязват факта, че неудобната за властта журналистка е застреляна на рождения ден на руския президент Владимир Путин.Организаторът на събитието - депутатът от Законодателното събрание на Петербург Борис Вишневски, напомни, че личности като Политковская, журналистиката бързо се изражда в пропаганда. На страницата си във Фейсбук той написа заглавие \"Преди 13 години беше убита наблюдателката на \"Новая газета\" Анна Политковская\", последвано от празен лист и заключение: \"Ето какво прави следствието, за да установи поръчителя\".По време на възпоменателната акция прозвучаха призиви да бъдат защитени журналистите, срещу които сега се водят дела заради изразени от тях позиции, които са неудобни за властите.Участниците споменаха името на псковската журналистка Светлана Прокопиева, обвинена в оправдаване на тероризма заради опит за анализ на причините за извършването на терористични актове от младежи.Във възпоменанието се включиха много млади хора, за които Анна Политковская е пример и вдъхновение.Представителката на ингушката общност в Петербург Хава Хазбиева напомни колко много обичат Анна Политковская в Чечня и в Ингушетия. Тя разказа за преследванията срещу ингушите днес зарази недоволството им срещу установяването на нова граница с Чечня и призова да не бъдат забравяни хората, пратени в затвора преди половин година заради позицията им.На мястото на акцията бяха поставени портрети на Анна Политковская, запалени свещи и цветя.На вчерашния ден отдаващите почит към Политковская напомниха и за други убити критици на Путин: опозиционния политик Борис Немцов, бизнесмена и политик , бившия подполковник от КГБ Александър Литвиненко.", "date": "2019.10.08", "title": "В Санкт Петербург почетоха паметта на убитата журналистка Анна Политковская"}
{"url": "https://news.bg/world/razsledvat-intsidenta-s-balgarskite-moryatsi-kray-sardiniya.html", "text": "Продължава разследването на вчерашния , а други трима пострадаха край бреговете на италианския остров Сардиния, съобщава БНТ.Четиримата моряци са били част от екипажа на товарния кораб \"Малта\", собственост на компанията \"Грималди\".Единият от тях остава в болница без опасност за живота. Останалите двама са освободени за домашно лечение.Предполага се, че до инцидента се е стигнало заради силна вълна, която е ударила моряците, докато са работели на палубата.Българското посолство в Рим е в готовност да окаже необходимото съдействие.", "date": "2019.10.08", "title": "Разследват инцидента с българските моряци край Сардиния"}
{"url": "https://news.bg/tourism/obezshteteniya-za-vsichki-turisti-na-astral-holideyz-obeshta-ministerstvoto-na-turizma.html", "text": "Около 51 са клиентите на \"Астрал Холидейз\", които са засегнати от Това съобщи за БНТ Лиляна Арсова, директор на Дирекция \"Туристическа политика\" към Министерството на туризма.Тя посочи, че от компанията са потвърдили, че нощувките и полетите на тези туристи са изцяло платени и почивката им няма да бъде застрашена.По данни на Арсова предстоят по-малко от 200 пътувания на български туристи в страната, които са платени предварително и ще бъдат покрити от застраховката към застрахователната компания.Към настоящия момент няма повод за притеснение, защото застраховката ще покрие цената на бъдещите пътувания на тези туристи, увери тя.Арсова подчерта, че всички, които вече са резервирали почивки за Коледа и Нова година, ще бъдат обезщетени. Тези, които вече са я платили пълно или частично, могат да заявят ползването й или да го прекратят, като се обърнат към застрахователя по телефон, електронна поща или на място в офисите.Нямаме притеснения за връщането на парите на българите, които са пожелали почивка от \"Астрал Холидейз\", отново увери тя.Арсова заяви, че компанията е спазила всички изисквания на Закона за туризма, свързани с процедурата по несъстоятелност, в която влиза, така че дейността й да бъде коректна за клиентите - за фалита са били информирани и министерството на туризма, и застрахователното дружество.Цел номер 1 на Министерството на туризма е туристът и спазването на правата му, изтъкна тя.Арсова съобщи, че засега министерството няма информация за други фалити, но подчерта, че тази и следващата година са предизвикателни за българския туризъм.Припомняме, вчера стана ясно, че българският представител на фалиралия британски туроператор \"Тома Кук\" също На 23 септември бе обявено, че британският туроператор . Над 600 000 туристи, клиенти на туристическата компания, бяха засегнати от фалита ѝ. Малко по-късно подразделенията на Първоначално бе съобщено, че около 2500 души се намират у нас по линия на \"Томас Кук\", в последствие броят им нарасна до 6000. Министър Николина Ангелкова свика  във връзка с фалита на компанията, а след нея стана ясно, че .", "date": "2019.10.08", "title": "Обезщетения за всички туристи на \"Астрал Холидейз\" обеща министерството на туризма"}
{"url": "https://news.bg/regions/advokatat-ot-montana-znae-koy-e-zapalil-kolata-mu.html", "text": "Пострадалият адвокат Красимир Босев, чийто  в ранните часове на деня в Монтана твърди, че знае кой стои зад поръчката.Красимир Босев призова пред репортера на Нова телевизия този човек да бъде спрян, тъй като покушенията му ще продължат. Става въпрос за няколко дела, по които финансовите интереси не си струват.Извършителят или поръчителят е пострадал от дела, които той води, но адвокат Босев убеждава, че сумата, която трябва да се плати по делото изобщо не е голяма. Според адвоката отказа на поръчителя да плати не е заради самата сума, а от инат. Той е отмъстителен и опасен, заяви Красимир Босев и посочи, че очаква да има и друга нападения срещу него.Във всеки случай адвокат Босев заяви, че не се притеснява за своя живот, но е притеснен, тъй като в случая вече се засягат интересите, но и имуществото, здравето и живота на други хора, въпреки че според него палежът е извършен аматьорски. Атаките няма да откажат адвоката от практиката му.Към момента разследването тече, извършват се експертизи. Олег Димитров от окръжната прокуратурата в Монтана заяви, че се разглежда и версията за палеж на автомобила, което да е предизвикало допълнително експлозията. Разследващите работят основно по линии към професионалната работа на адвокат Босев. Има заподозрян, но засега няма арестуван. ", "date": "2019.10.08", "title": "Адвокатът от Монтана знае кой е запалил колата му"}
{"url": "https://news.bg/education/borisov-se-chudi-na-sluhovete-kakvo-shte-gi-pravi-darzhavata-otnetite-detsa.html", "text": "Премиерът Бойко Борисов очаква прокуратурата и разследващите да стигнат до извора на слуховете за отнемане на деца от държавата, които вчера предизвикаха паника сред родители и няколко училища в Сливенско и Карнобат прекъснаха учебния процес.Борисов е убеден, че тези  и се дължат преди всичко на предизборна стратегия. \"Като дойдат избори цели щабове мислят каква мръсотия да направят\", заяви Борисов в студиото на БТВ и сравни ситуацията със спекулациите при аферата \"Костинброд\", \"козичките\", чумата по свинете, истерията покрай Истанбулската конвенция.Какво държавата ще ги прави тези деца? Като го вземат къде ще го заведат? С тази два въпроса премиерът се обърна към паникьосаните родители и ги призова да си върнат децата в училищата. Той бе категоричен, че държавата и в момента разполага с механизми да защитава децата, които са в риск, и е длъжна да го прави. Той призова и журналистите да разследват и да покажат случаите на насилвани, тормозени деца, именно заради които работят и социалните случаи.Борисов изтъкна, че един от големите успехи на правителството е, че са върнали 50 000 деца в класните стаи миналата година. Нашата стратегия е да ги квалифицираме, да ги научим да могат да работят и да се издържат, посочи премиерът.Министър-председателят коментира и Човешката глупост е безкрайна, заяви той по повод името на партията - \"Няма такава държава\". Той все пак обясни, че всеки може да си кръсти партията както си иска.Според него едва сега играта е станала честна, тъй като години наред Трифонов е промотирал партията си в най-гледаното телевизионно време. \"На кой друг му е позволено тази безплатна реклама на партията години наред?\", запита той и отново изтъкна, че сега, когато Трифонов е излязъл на политическата сцена, нещата са станали честни. Според него обаче ореолът му скоро ще изчезне или ще бъде надупчен.За кандидатурата на Мая Манолова като кмет на София Борисов призна, че недоумява как ще си направи бюджета и ще решава проблемите. Той е възмутен от твърдението й, че държавата я е репресирала.\"Как ще те репресира? Ти идваше в Министерския съвет по-често отколкото в твоя кабинет\", обърна се той задочно към нея.БСП пък премиерът сравни с кукувици, които търсят къде да снасят яйца, а след това застават настрани. Той се чуди как може да си партия, а да нямаш кандидат за София. Загуби достойно, призова червените Борисов.Относно обвинението на лидера на БСП Корнелия Нинова, че е , той призна, че действително избягва самата Нинова, тъй като не му е приятна, но напомни, че миналата седмица е бил на парламентарен контрол.Той призова социалистите да погледнат най-напред себе си, а след това да критикуват и изтъкна, че именно ", "date": "2019.10.08", "title": "Борисов се чуди на слуховете: Какво ще ги прави държавата отнетите деца?"}
{"url": "https://news.bg/int-politics/sasht-udariha-28-organizatsii-v-kitay-zaradi-potiskane-na-uygurite.html", "text": "Търговското министерство на САЩ наложи санкции на 28 китайски организации заради положението с уйгурите, съобщават световните осведомителни агенции.Според американските власти китайските организации се занимават с дейност, противоречаща на външнополитическите интереси на САЩ. Тези организации са въвлечени в нарушенията на човешките права, които Китай извършва срещу уйгурите и други представители на мюсюлманското малцинство, уточняват от Министерството на търговията.В черния списък на САЩ попадат китайски технологични компании, които разработват технологии за лицево разпознаване и други форми на изкуствен интелект. Според американските власти технологиите се използват за потискане на уйгурите.Включването в черния списък означава, че на американски фирми се забранява да продават технологии на китайските компании без разрешение от правителството. Сред засегнатите са Hikvision, световен лидер в технологиите за видео наблюдение, както и известни китайски компании за изкуствен интелект като Sense Time и Megvii. Списъкът включва и няколко агенции на регионални китайски власти.", "date": "2019.10.08", "title": "САЩ удариха 28 организации в Китай заради потискане на уйгурите"}
{"url": "https://news.bg/politics/borisov-obiden-na-tsvetanov-che-zagovoril-barzo-sreshtu-partiyata-si.html", "text": "Цветан Цветанов след двете интервюта, които даде, не ми липсва. Не очаквах толкова бързо да излезе и да заговори срещу колегите си и партията си. Това заяви премиерът Бойко Борисов пред bTV.Той разказа, че Цвета Караянчева е била възмутена от за смесените райони. Ако в момента има битка за изборите, тя не е в София, а в смесените райони между ГЕРБ и ДПС, подчерта премиерът.Той пожела успех на  но го посъветва да не му дава оценки.Относно изборите в София Борисов посочи, че към този момент не се намесва в тях - нещо, което се е наложило да направи на европейските избори през май.\"На евроизборите видях краха в очите и трябваше да се намеся. \"Апартаментгейт\" ни разби, тежко репутационно ни удари, колко министри отстраних само и само хората да са убедени, че това е било случайно, а не стил\", обясни той. Според него победата на ГЕРБ показала, че хората все пак са повярвали и са одобрили този начин на действие.По отношение на другия скандал - т.нар. \"Борисов потвърди, че е казал да го предупредят, че ако не си оттегли жалбата за събаряне на навесите, ще го отзове като консул във Валенсия. Борисов потвърди, че е поставил ултиматум на Георгиев. Според министър-председателя Георгиев все пак е работил добре и е свършил много работа до този момент с отнемане на имущество, както и е нормално хора, които са били на такива длъжности, да продължат да работят за държавата известно време, след като се оттеглят, но вече под шапката на МВнР като консули. Впечатленията си от езиковите познания на Георгиев Борисов определи като отлични по английски. Той коментира лаконично въпроса дали бившият шеф на КПКОНПИ знае испански език: \"Ще помоля моя приятел Христо Стоичков да го изпита на испански\".Премиерът коментира и темата за избор на нов главен прокурор. Той подчерта, че за да бъде изборът обективен, са били направени промени, така че съдийската и прокурорската гилдия сами да избират ръководствата си и да няма пряко вмешателство на политически партии.На въпрос , той призна, че всъщност преди седем години на ГЕРБ повече им се е искало главен прокурор да стане Бойко Найденов, тъй като с него са работили много по-дълго. Според премиера обаче изборът на Цацаров е бил добър и той е направил успешен мандат.По темата за Северна Македония министър-председателят изрази мнение, че двете исторически комисии трябва да тръгнат от чисто от изворите, за да се разрешат спорните исторически въпроси. Той бе категоричен, че за България би било много по-добре съседът й да е член на ЕС и НАТО особено в тази изключително сложна геополитическа обстановка в момента. По тази причина Северна Македония трябвало да ни помогне да не спираме пътя й към Евросъюза. Борисов призова \"македонските колеги\" да приемат работата и изготвеното от комисията.Относно обещанието на Борисов, че се \", той заяви, че очаква да отреже лентата до 4-5 години. Той отговори положително на въпроса дали смята да пререже лентата, след като Тодор Живков е направил първата копка преди толкова години. ", "date": "2019.10.08", "title": "Борисов обиден на Цветанов, че заговорил бързо срещу партията си"}
{"url": "https://news.bg/int-politics/rusiya-provokira-velikobritaniya-v-lamansha.html", "text": "Британският патрулен кораб HMS Mersey е съпроводил отряд от три кораба на Балтийския флот на Русия, плаващи край бреговете на Великобритания в Ламанша. Това става ясно от съобщение на официалния сайт на военноморските сили на Обединеното кралство.Уточнява се, че HMS Mersey е ескортирал руския отряд, състоящ се от патрулната фрегата \"Ярослав Мъдри\", танкера \"Ельня\" и буксира \"Виктор Конецкий\" в продължение на три дни, започвайки в събота.\"Британският кораб трябва да приключи задачата си по-късно днес, когато руските кораби ще напуснат британските териториални води\", се изтъква в съобщението на ведомството.На 1 октомври отряд кораби на Балтийския флот на Русия е напуснал Балтийск и се е отправил към Индийския океан на дълго пътуване. Отрядът ще вземе участие в морската част на руско-индийските военни учения \"Индра-2019\", които ще се проведат в периода между 10 и 19 декември в Индийския океан.Това не е първият случай, в който британските военноморски сили съпровождат или наблюдават руски военни кораби в Ламанша. Така например през май тази година фрегата HMS Northumberland ескортира големия руски кораб за борба с подводници \"Североморск\".", "date": "2019.10.08", "title": "Русия провокира Великобритания в Ламанша"}
{"url": "https://news.bg/world/balgari-nadraskaha-imenata-si-sas-sprey-varhu-meteora.html", "text": "Скалният манастир Метеора осъмна с пет български имена, надраскани със спрей, съобщава bTV.Две мъжки и три женски имена са били изписани по нишите на скалния манастир в Гърция.Планинският водач Момчил Цветанов, който намира надписите, бе категоричен, че тези хора срамят българската нация.\"За своите 20 години опит като планински водач трудно може да ме изненада нещо. Блокирах, когато видях надрасканите български имена върху скалния паметник Метеора\", заяви той.Цветанов подчерта, че Метеора е културен и скален паметник, който разкрива невероятни пейзажи. Той разказа, че е водел група българи към т. нар \"Затвор на монасите\" - диво място, което се открива трудно, ако човек не познава района.Въпреки че според него хората в България се променят към добро, той все пак подчерта, че единствените драсканици по историческия паметник са на кирилица.", "date": "2019.10.08", "title": "Българи надраскаха имената си със спрей върху Метеора"}
{"url": "https://news.bg/int-politics/shtaynmayer-uchuden-ot-reaktsiyata-na-ukraintsite-sreshtu-formulata-mu-za-donbas.html", "text": "Президентът на Германия Франк-Валтер Щайнмайер е учуден от  по повод неговата формула за разрешаване на конфликта в Донбас, съобщава германският новинарски портал Deutsche Wirtschafts Nachrichten.\"Споровете в Украйна доста ме изненадват, защото в тези преговори (за \"формулата\") беше въвлечен един от участниците в протестите, тогавашният президент (Петро Порошенко)\", коментира германският държавен глава.В същото време Щайнмайер отрекъл твърденията, че \"формулата\" е била създадена под влиянието на Русия.\"Формулата не е нищо повече от опит да се превърнат големите стъпки, които и двете страни в конфликта не бяха готови да предприемат, в поредица от малки\", поясни германският политик.Контактната група за Украйна миналата седмица постигна съгласие по \"формулата на Щайнмайер\", според която законът за специалната процедура за местно самоуправление в отделни райони на Донецка и Луганска област влиза в сила временно в деня на изборите и за постоянно - след публикуването на доклада на ОССЕ относно резултатите от изборите.След подписването на документа в Украйна бяха организирани протестни акции срещу такъв вариант за уреждане на конфликта в Източна Украйна, като беше създадено \"Движение за съпротива срещу капитулацията\". В неделя неговите представители проведоха митинги в Киев и други градове на страната.", "date": "2019.10.08", "title": "Щайнмайер учуден от реакцията на украинците срещу формулата му за Донбас"}
{"url": "https://news.bg/crime/prokuraturata-otkaza-da-zabrani-bhk.html", "text": "Главният прокурор Сотир Цацаров счете за неоснователно искането за прекратяване на Българския хелзинкски комитет.Припомняме, в края на септември  заради оказване на натиск върху българските магистрати и извършване на \"противоконституционна, противозаконна, неморална и открито антибългарска дейност\".В мотивите за решението на главния прокурор се посочва, че в устава на БХК е пояснено, че целите и задачите на сдружението са свързани с организирането на системни наблюдения върху ситуацията с човешките права в България и чужбина; изготвянето на доклади за ситуацията с правата на човека и разпространението им в страната и чужбина; изготвяне, превеждане и разпространение на материали, свързани с теорията и практиката на правата на човека; организиране на конференции, семинари, публични акции и други законни форми на гражданска дейност, свързани със защита на човешките права, включително и защита правата на отделни физически и юридически лица на територията на България и в чужбина.Посочва се, че в сигнала не се твърди осъществяваната от сдружението дейност да обуславя включването му в списъка по чл. 5 от Закона за мерките срещу финансирането на тероризма или да е насочена към подпомагане на тероризма - основания, при които единствено главният прокурор има право да сезира съда с искане за прекратяване на дейността на сдружението.Липсват твърдения и относно останалите две основания, при наличието на които всеки може да поиска от съда по регистрация прекратяването на ЮЛ с нестопанска цел. В тези случаи прокуратурата има право да предяви конститутивен иск за прекратяване на юридически лица /търговци или такива с нестопанска цел/.В мотивите на Цацаров се посочва и че конституционното право на гражданите да се сдружават е ограничено единствено от забраната за извършване на политическа дейност, присъща за политическите партии и поставяне на политически цели, както и от осъществяване на дейност, насочена срещу суверенитета, териториалната цялост на страната и единството на нацията, към разпалване на расова, национална, етническа или религиозна вражда, към нарушаване на правата на свободите на гражданите, създаването на тайни или военизирани структури, или такива, които се стремят да постигнат целите си с насилие.Твърденията в искането за прекратяване на дейността на БХК заради оказан \"пряк и косвен ...натиск и влияние върху българските магистрати\" с оглед осъществяваните дейности под формата на организирани безплатни обучителни семинари за магистрати и осигуряването на процесуална защита на определени лица, като част от легитимно заявените цели при регистрацията на сдружението, не сочат на забранена от Конституцията и законите дейност, посочва се в позицията на главния прокурор.От прокуратурата допълват и че подателите на сигнала могат да предявят иск пред СГС, ако считат, че твърденията им обосновават постановяване на решение за прекратяване на дейността на БХК.", "date": "2019.10.08", "title": "Прокуратурата отказа да забрани БХК"}
{"url": "https://news.bg/crime/gradski-avtobus-i-kola-se-udariha-v-tsentara-na-plovdiv.html", "text": "Aвтобус на градския транспорт и лек автомобил се удариха в центъра на Пловдив, съобщи БНТ.Няма пострадали. Инцидентът е станал точно пред сградата на Второ РУП.В резултат на удара части от колата са се разхвърчали и нанесли материални щети по друг преминаващ автомобил. Водачът на първата кола е откаран в болница за прегледи.Взета му е кръвна проба за алкохол и наркотични вещества.", "date": "2019.10.08", "title": "Градски автобус и кола се удариха в центъра на Пловдив"}
{"url": "https://news.bg/politics/petkov-strategiyata-za-deteto-se-izpolzva-za-vsyavane-na-panika.html", "text": " Това заяви за пореден път социалният министър Бисер Петков пред БНТ. Този път думите му бяха във връзка с  в Сливен и Ямбол, където родители масово извеждаха децата си, за да не им бъдат отнети от Агенцията за закрила на детето.По думи на министъра случилото се е целенасочена атака срещу системата и не се основава на никакви реални данни.Той обясни, че проект на стратегия е бил разработен в началото на годината от работна група към Съвета за закрила на детето, но след като е бил на обществено обсъждане и е срещнал съпротива и отхвърляне, Такъв документ няма и той не може да бъде основание за всяване на такива страхове, категоричен бе Петков.Той подчерта, че държавата и институциите ще помагат на семействата, за да могат децата да израснат в семейна среда. По негови думи има организации, които разпространяват слухове в социалните мрежи въз основа на Стратегията за детето, за да всяват паника.Петков съобщи и че от 1 юли 2020 г. се очаква В проектобюджета за следващата година са заложени и повече средства за личен асистент за хората с увреждания.", "date": "2019.10.08", "title": "Петков: Стратегията за детето се използва за всяване на паника"}
{"url": "https://news.bg/crime/vandali-potroshiha-novite-lampi-v-plovdivskiya-park-lauta.html", "text": "Младежи унищожиха новите лампи в \"Лаута\" с камъни и прът, съобщи Нова телевизия.Според очевидци двама младежи са хвърляли камъни по горното тяло на една от лампите, а трети човек я удрял с прът.Секретарят на район \"Тракия\" Женя Петкова пояснява, че от общо 65 нови лампи, 15 са счупени, но ще бъдат възстановени в много кратки срокове.По алеите в парка имало камери за видеонаблюдение.Главният архитект на района Яна Желязкова заявява, че се стараят да изграждат нови неща в парка, но освен това им се налага да го ремонтират.", "date": "2019.10.08", "title": "Вандали потрошиха новите лампи в пловдивския парк \"Лаута\""}
{"url": "https://news.bg/regions/skasan-kabel-ostavi-stolichniya-kvartal-lyulin-bez-tok.html", "text": "Строители оставиха без ток столичния квартал \"Люлин\", съобщиха от електроразпределителното дружество.Причината за прекъсването на тока са несъобразени изкопни дейности.Скъсан е кабел 20 kV, като в резултат е спряло електрозахранването на 4600 клиенти за близо 1 час.Само преди седмица при изкопни работи на строителни фирми бяха скъсани няколко кабела на дружеството, като услугата беше прекъсната  и ", "date": "2019.10.08", "title": "Скъсан кабел остави столичния квартал \"Люлин\" без ток"}
{"url": "https://news.bg/health/lichnite-lekari-iskat-25-mln-lv-poveche-v-byudzheta-za-2020-g.html", "text": "Националното сдружение на общопрактикуващите лекари в България предлага бюджетът за първична извънболнична медицинска помощ (ПИМП) за 2020 г. да бъде повишен с 25 млн. лева.Според сдружението предложението е изпълнимо при настоящата събираемост на здравноосигурителните вноски.Те настояват в Закона за бюджета на Националната здравноосигурителна каса за 2020 г. отново да бъде записано условието за недопускане на прехвърляне на средства от бюджета за ПИМП в други пера, както и че резервът на НЗОК може да се използва и при наличен преразход в ПИМП.Според сдружението потребителската такса за посещение при лекар трябва да е задължителна за всеки, а в случай че дадена институция реши, че определени групи от хора трябва да бъдат освободени от нея, разходът, не трябва да е за сметка на изпълнителя на медицинска помощ, а на съответната институция.Те предлагат при лицата до 18-годишна възраст или до приключване на средно образование потребителската такса да се заплаща като при лицата, които са упражнили правото си на пенсия, като разликата до пълния й размер се покрива от държавния бюджет.", "date": "2019.10.08", "title": "Личните лекари искат 25 млн. лв. повече в бюджета за 2020 г."}
{"url": "https://news.bg/int-politics/lukashenko-e-pritesnen-ot-predstoyashtite-ucheniya-na-nato-v-polsha-prez-2020-g.html", "text": "На международен форум в Минск, президентът на Беларус Александър Лукашенко заяви, че Беларус е сериозно загрижен за предстоящите учения на НАТО в Полша през 2020 г., съобщава ТАСС.\"Северноатлантическият алианс ще проведе мащабни военни учения непосредствено до границите на Беларус през пролетта на следващата година. На нашите граници не се провеждат подобни учения\", коментира Лукашенко.\"Какъв реторичен въпрос мога да задам, не знаем кой има нужда от това\", допълва.Предвижда се ученията Defender Europe 2020 да се проведат през април-май 2020 г. 18 държави ще вземат участие в тях, те ще се проведат в 10 европейски държави, включително Полша, Литва и Латвия.Лукашенко е готов да предприеме разработването на текст на декларация на отговорните държави за неразгръщане на ракети със среден и малък обсег на действие в Европа.\"Беларус вече направи предложение за приемане на многостранна политическа декларация от отговорните държави относно неразгръщането на ракети със среден и малък обсег на действие в Европа. Готови сме да предприемем разработването на този текст. Ясно е, че подобна декларация не е еквивалентен заместител на Договора (Договор за премахване на ракетите среден и малък обсег - ИНФ)\". обяснява той.Президентът се надява, че \"такъв документ ще получи подкрепа и ще е практически принос за осъществяването на беларуска инициатива за започване на международен диалог за сигурност. Това ще намали нивото на съществуващите рискове и геополитическите проблеми на Източна Европа и ще помогне да се спре по-нататъшната ескалация на конфликти\".\"Не можем да не се притесняваме от факта, че степента на недоверие и конфронтация между Русия и Запада достига лимит. Само за няколко минути Русия и НАТО могат да преминат от непреднамерен локален конфликт до ядрена война\", допълва той.Според него, страните са свидетели на нов кръг на стратегическо съперничество между \"великите сили\" или \"полюсите на властта\". \"Многостранните платформи, система от военно-политически проверки и баланси се разпадат пред очите ни и международните организации не могат да спрат този процес\".След излизане от Договора ИНФ на САЩ и Русия, процесът на унищожаване на архитектурата за контрол на оръжията е достигнал финалната линия. \"Последната граница е Договорът за стратегически настъпателни оръжия от 2010 г. Ако не се съгласят да го удължат, само след две години светът ще изпадне в ситуация, в която отношенията в сферата на ядрените оръжия изобщо няма да бъдат регулирани.\"", "date": "2019.10.08", "title": "Лукашенко е притеснен от предстоящите учения на НАТО в Полша през 2020 г."}
{"url": "https://news.bg/world/trima-pechelyat-nobela-za-fizika-za-otkrivane-na-parvata-ekzoplaneta-i-teoriya.html", "text": "Нобеловата награда за физика за 2019 г. е връчена от една страна на канадско-американския физик Джеймс Пийбълс и от друга на швейцарците Мишел Майор и Дидие Келоз за работата им в областта на астрономията и астрофизиката, съобщиха от Кралската шведска академия на науките.Пийбълс е удостоен с престижната награда за \"теоретични открития във физическата космология\", а другите двама учени - \"за откриването на екзопланета в орбитите на слънцеподобна звезда\". Те са разкрили тайни на Вселената, включително разбирането ни за мястото на Земята във Вселената.Майор и Келоз са открили първата екзопланета. Тазгодишните носители на наградата са удостоени за ново разбиране на структурата на Вселената и историята, за първото откриване на планета в орбитите на слънцеподобна звезда извън нашата Слънчева система. Проучванията на Пийбълс във физическата космология обогатяват цялото поле на изследвания и полагат основаната за транформирането на космологията през последните 50 г. - от спекулация към наука. Неговата теоритична работна рамка, разработена през средата на 60-те г. на миналия век, е базата на нашите съвременни идеи за Вселената.Пийбълс е роден в Канада през 1935 г. Защитава докторат в Принстънския университет през 1962 г. Професор е в същия университет.През 1995 г. Мишел Майор и Дидие Келоз обявиха, че са открили първата планета извън нашата Слънчева система, екзопланета. В обсерватория в Южна Франция те откриват планетата 51 Pegasi b - газообразна топка, която може да се сравни с Юпитер. С тяхното откритие започва революция в астрономията и оттогава са открити над 4000 екзопланети в Млечния път.Мишел Майор е роден през 1942 г. в Лозана, Швейцария. Защитава докторат през 1971 г. в Женевския университет. Професор е в същия университет.Дидие Келоз е роден през 1966 г. През 1995 г. защитава докторат в Женевския университет. Професор е в Женевския университет и в Кеймбриджкия университет.Тримата учени трансформират идеите ни за Космоса. Докато теоретичните открития на Пийбълс допринасят за нашето разбиране как се е развила Вселената след Големия взрив, Майор и Келоз изследват наши космически съседи в търсене на непознати планети. Техните открития завинаги променят нашите концепции за света.През 2018 г. Артър Ашкин от една страна и от друга Жерар Моро и Дона Стрикланд получиха наградата Повече от 200 души при 112 награждавания са получили Нобеловата награда за физика между 1901 и 2018 година. Един човек, Джон Бардийн, е печелил наградата два пъти. 55 години е средната възраст на нобеловите лауреати по физика.Церемонията по награждаването е по традиция на 10 декември в Стокхолм, когато и умира основателят на Нобеловата премия - шведският предприемач и изобретател Алфред Нобел (1833-1896). Носителят на Нобеловата награда получава 9 милиона шведски крони ( около 1 милион щатски долара).Вчера беше за \"откритията им как клетките възприемат и се адаптират към наличността на кислород\".С вчерашното обявяване на Нобела за медицина започна седмицата на Нобеловите награди. Нобеловите награди за химия, литература, мир и икономика ще бъдат присъдени съответно в сряда, четвъртък, петък и понеделник.Тази година ще има двама носители на отличието за литература, тъй като скандал през 2018 г. отложи връчването му.", "date": "2019.10.08", "title": "Трима печелят Нобела за физика за откриване на първата екзопланета и теория"}
{"url": "https://news.bg/crime/izdirvat-legionera-ot-oreshnik-zaradi-ubiystvo-na-feldsher.html", "text": "Полицията разследва случай на убийство в тополовградското село Орешник, съобщава БНР.Днес преди обед в селото е бил открит мъртъв 72-годишен мъж, работещ като медицинско лице.По предварителна информация служителите на реда издирват бившия легионер Иван Пачелиев за изясняване на съпричасността му към престъплението.Припомняме, преди повече от година  след като стреля по служители на реда и се барикадира в къщата си.", "date": "2019.10.08", "title": "Издирват легионера от Орешник заради убийство на фелдшер"}
{"url": "https://news.bg/crime/obviniha-19-godishniya-pogubil-dvama-pri-katastrofa-v-plovdiv.html", "text": "Задържаха 19-годишния шофьор, причинил катастрофа, при която загинаха две момчета на 16 и 19 години в Пловдив.На неправоспособния водач беше повдигнато обвинение за това, че е нарушил правилата за движение и е причинил смъртта на две лица и средна телесна повреда на едно лице, като деянието е извършено в пияно състояние - с 1,55 промила алкохол в кръвта.Към момента обвиняемият се намира в следствения арест. Той е задържан за 72 часа.Предстои Окръжната прокуратура в Пловдив да внесе искане за определяне на мярка за неотклонение \"задържане под стража\".Разследването по случая продължава.Припомняме,  а след като беше установено, че шофьорът е бил зад волана без книжка, Според първоначалните данни автомобилът се е движил със 100 км/ч, когато се е забил в електрически стълб. При удара загина 19-годишен младеж, а часове по-късно в река Марица беше  което е излетяло от колата при удара.", "date": "2019.10.08", "title": "Обвиниха 19-годишния, погубил двама при катастрофа в Пловдив"}
{"url": "https://news.bg/world/makron-nasaska-frantsiya-sreshtu-islyamistkata-hidra.html", "text": "Франция се нуждае от \"бдително общество\" в борбата срещу ислямистката \"хидра\". Това призова президентът на Франция Еманюел Макрон, който отдаде почит на , информира \"Ройтерс\".Нападателят, IT служител в централата, уби трима полицаи и административен работник с нож миналата седмица. Извършителят на атаката е убит от полицията. Според първоначалната информация роденият в Мартиника нападател е бил в контакт с лица, които са били към ислямистко движение.\"Административните услуги и всички държавни услуги няма да помогнат за справяне с ислямистката \"хидра\", подчерта Макрон по време на траурна церемония в централата на полицията до катедралата \"Нотр Дам\".Френският лидер поиска цялата държава да се бори срещу тероризма.\"Зависи от цялата държава, която трябва да се обедини, да се мобилизира и да бъде готова да действа\", добави Макрон и обяви, че Франция се нуждае от \"бдително общество\", при което всеки да алармира при риск хора да попаднат под влиянието на ислямстки екстремистки мрежи.Президентът обеща безпощадна борба срещу ислямисткия тероризъм.", "date": "2019.10.08", "title": "Макрон насъска Франция срещу ислямистката хидра"}
{"url": "https://news.bg/int-politics/germaniya-predupredi-es-za-povtorenie-na-haotichniya-migrantski-napliv-ot-2015-g.html", "text": "Германия предупреди за повторение на хаотичния наплив на мигранти, които хвана Европейския съюз неподготвен през 2015 г., докато Гърция и Кипър алармират заради нов поток на пристигащи от съседна Турция, съобщава \"Ройтерс\".Министрите на ЕС се срещнаха, за да обсъдят миграцията, тъй като Гърция отново се превърна в основния портал към Европа за хората, които бягат от войните и бедността в Близкия изток, Азия и Африка, като данните на ООН показват близо 45 600 пристигнали по море тази година.\"Ако оставим всички страни на външната граница на ЕС (да се пазят сами), никога няма да има обща европейска политика за убежище\", заяви германският вътрешен министър Хорст Зеехофер.\"И ако няма обща европейска политика за убежище, съществува опасност неконтролирана имиграция отново да се осъществи в цяла Европа. Това сме виждали и преди, и не искам това да се повтори\", допълва той пред репортери в Люксембург.Блокът е предпазлив за всяко повторение на кризата от 2015 г., което създаде разделения между държавите от ЕС, затруднява социални и осигурителни служби и подхранва подкрепа за популистки, антиимиграционни, евроскептични и крайнодесни партии.Гърция отчете най-голям брой пристигащи през август, откакто е сключена сделката между ЕС и Турция през 2016 г., която значително намали морският достъп, според документ, предоставен на \"Ройтерс\" и подготвен от Финландия, която в момента е ротационен председател на блока.Натискът върху пренаселените мигрантски лагери на Гърция на нейните острови в Егейско море се увеличава. Благотворителната група \"Оксфам\" коментира, че над 13 000 мъже, жени и деца са в лагера Мория на Лесбос, който е предназначен за 3100 души.\"Положението на децата в лагера Мория е особено тревожно\", допълва \"Оксфам\", като подчертава, че много от тези, които са навършили пълнолетие, са сами, без роднини или други възрастни, които се грижат за тях.Сделката с Турция, която ограничи пристигането на мигранти, макар групите за права да я критикуват, че подкопава международното хуманитарно право и утежнява страданията на бежанци и мигранти, които вече са в беда, помогна на ЕС да прекрати кризата от 2015 г.В замяна на помощта на Анкара в поддържането на строг контрол на миграцията към Европа, блокът се съгласи да отдели 6 милиарда евро за бежански проекти в Турция.ЕС обяснява, че парите вече са предоставени, но Анкара оспорва това и иска повече.", "date": "2019.10.08", "title": "Германия предупреди ЕС за повторение на хаотичния мигрантски наплив от 2015 г."}
{"url": "https://news.bg/society/saytat-na-nap-se-srina.html", "text": "Сайтът на Националната агенция за приходите се срина.Към момента не е възможно интернет страницата да бъде отворена поради \"грешка в работата на системата\". Все още не е ясно кога ще бъде отстранен проблемът, нито какво е причината за него.Достъпен остава само порталът за електронни услуги на Агенцията.Припомняме, че от средата на юли месец чувствителността към електронните услуги на НАП значително се повиши, след като стана ясно, че агенцията е позволила И в момента продължава работа временната парламентарна комисия, която разглежда случая с теча на данни, както и с сигурността, която предоставят държавните институции. Миналата седмица дори  до края на ноември месец.Комисията за защита на личните данни (КЗЛД)  за административно нарушение на стойност 5.1 млн. лв.,", "date": "2019.10.08", "title": "Сайтът на НАП се срина"}
{"url": "https://news.bg/crime/spetsprokuraturata-priklyuchi-razsledvaneto-sreshtu-kmeta-na-septemvri.html", "text": "Специализираната прокуратура приключи разследването за умишлена безстопанственост срещу кмета на община Септември Марин Рачев.Заедно с него са обвинени и трима общински служители - зам.-кметът Явор Митев, специалистът в \"Инвеститорски контрол\" към отдел \"Строителство\" при дирекция \"Архитектура и териториално устройство\" Станой Милов и директорът на Дирекция \"Транспорт и околна среда\" Ангел Бончев.До месец в Специализирания наказателен съд ще бъде внесен обвинителен акт срещу четиримата обвинени.Припомняме, срещу Марин Рачев е повдигнато обвинение за това, че в периода от май 2017 г. до август 2018 г. не положил достатъчно грижи за стопанисването на повереното му имущество - допуснал да бъдат заплатени недължими суми с платежни нареждания по фактури, дейности и услуги на завишени цени по договор за обществена поръчка за ремонт на пътна и улична мрежа в общината. От това са последвали значителни щети за общината в размер на 255 039.73 лв., без ДДС. Зам.-кметът Явор Митев е привлечен за длъжностно престъпление и за престъпление против реда на управлението. Той е нарушил служебните си задължения, като е подписал Допълнително споразумение за изменение на договора, за да набави за изпълнителя печалба от 1 000 000 лв.Станой Милов е обвинен за документи престъпления при удостоверяване на реализирани строително-ремонтни дейности на територията на община Септември. От 9 май 2017 г. до 9 август 2018 г. той съставил 11 официални протокола за отчитане на извършени и подлежащи на заплащане строително-монтажни работи на обекти, по които общината е била възложител, а \"Консорциум ремонти и възстановяване - Септември\" ДЗЗД - изпълнител. В тях удостоверил неверни обстоятелства - че строително-монтажните ремонти са извършени в пълен обем, въпреки че това не било вярно.Обвинен за документни престъпления е и Ангел Бончев. На 4 май 2017 г. той съставил два протокола за отчитане на извършените и подлежащи на заплащане строително-монтажни работи по Договора с \"Консорциум ремонти и възстановяване - Септември\" ДЗЗД, в които удостоверил извършени в пълен обем работи, докато те били частично изпълнени или изцяло неизпълнени.Припомняме,  Операцията срещу корупцията по високите етажи на властта бе проведена под ръководството на Специализираната прокуратура. Над 50 полицаи извършваха обиски в общината, в дома на  в града.Рачев беше обвинен за ощетяване на общината с над 200 000 лв. чрез умишлена безстопанственост и неизгодна сделка. , а по-късно тя бе намалена на 130 000 лева.В началото на септември стана ясно, че за над 9 млн. лева.", "date": "2019.10.08", "title": "Спецпрокуратурата приключи разследването срещу кмета на Септември"}
{"url": "https://news.bg/world/71-godishen-bankov-kradets-osaden-na-12-5-g-zatvor-sled-20-chasov-epilog-v-germanski-sad.html", "text": "Германски банков крадец се похвали, че е по-умен от всеки полицейски служител по време на 20-часов епилог в съда преди съдията да го прекъсне и да го прати в затвора за 12 години и половина, пише \"Дейли мейл\".71-годишният Михаел Яуерник също така се похвали, че е в отлична физическа форма. По време на заключителното си слово той разказа за дългата си кариера на крадец. Той е осъден за три нападения между 2011 и 2019 г., при които е откраднал 25 000 евро и е ранил служител на банка в стомаха с огнестрелно оръжие.Михаел Яуерник се възползвал от правото си и пет дни е говорил пред окръжния съд в Хамбург, описвайки го като \"най-дългата последна дума на всички времена\".Местни медии съобщават, че по време на дългия епилог 71-годишният се е опитал да оправдае извършените от него банкови обири.\"Аз не ограбвах супермаркети или стари жени\", каза той, като даде примери с наскоро разкрити банкови скандали.Той се яви пред съда с костюм и слънчеви очила. Наричан е Ричард Гиър.\"Аз съм по-интелигентен и умен от всеки служител на отдел криминална полиция, това е сигурно\", похвали се осъденият и добави, че полицията е извадила късмет със залавянето му.На петия ден съдията предприе необичаен ход и прекрати речта на 71-годишния.Осъденият е известен рецидивист в Германия, който е извършил първите обири още през 70-те години на миналия век.Михаел Яуерник вероятно ще остане в затвора до края на живота си.", "date": "2019.10.08", "title": "71-годишен банков крадец осъден на 12,5 г. затвор след 20-часов епилог в германски съд"}
{"url": "https://news.bg/crime/ostaviha-v-aresta-dvamata-obvinyaemi-za-obira-na-bankov-klon-v-lyulin.html", "text": "Съдът остави в ареста двамата обвиняеми за обира на банков клон в столичния квартал \"Люлин\", съобщи bTV.Мотивите на магистратите са, че има достатъчно доказателства за извършеното от тях престъпление и има опасност от извършване на повторно деяние.Кирил Миланов, у когото беше намерена 1/3 от открадната сума, е неосъждан, работи като служител в спедиторска фирма.Адвокатът му поиска съдът да упълномощи съпругата и сестра му като защитници, но прокуратурата възрази, а съдът обяви искането за неоснователно, тъй като съпругата му се явява и свидетел по делото.Вторият обвиняем е Христо Гологанов. Той е осигурил ключ за влизане в офиса. Мъжът е със средно образование и е осъждан. По информация на bTV неговият защитник е заявил, че той не е ключар.При доказването на вина, те могат да получат минимум 10 години затвор. Продължава издирването на още двама от участниците в обира, те са обявени за общодържавно издирване.От банката, станала жертва на обира са съобщили, че по случая тече и вътрешна проверка и няма да коментират случая.Клонът вече работи, но не е потвърдено дали служителката се е върнала на работа.Припомняме, че на 5 октомври стана ясно, че са . Парите са взети от сейф по време на почивка на служителите.Ден по-късно стана ясно, че , като по непотвърдена информация у него са открити 60 000 лв. На следващия ден, 7 октомври, . Други двама продължават да се издирват. ", "date": "2019.10.08", "title": "Оставиха в ареста двамата обвиняеми за обира на банков клон в \"Люлин\""}
{"url": "https://news.bg/world/f-16-na-vvs-na-sasht-se-razbi-do-germanskiya-grad-trier.html", "text": "Боен самолет Ф-16 на ВВС на САЩ се е разбил над необитаема територия в близост до западния германски град Триер, съобщава SWR.Пилотът е успял да катапултира безопасно.Според служители, той е хоспитализиран, но засега няма информация за характера на нараняванията му.Полицията предупреждава гражданите да не влизат в района, където самолетът се е разбил, тъй като е в ход спасителна операция.Големи количества керосин са разляти по мястото на катастрофата, съобщава SWR, позовавайки се на полицейски източници.Полицията допълва, че самолетът се е разбил близо до американска военна база извън град Шпангдалем.", "date": "2019.10.08", "title": "Ф-16 на ВВС на САЩ се разби до германския град Триер"}
{"url": "https://news.bg/crime/kirilov-pritesnen-situatsiyata-ne-e-podhodyashta-za-trayni-pravni-resheniya.html", "text": "\"Ще ми се по време на дебатите в правна комисия да намерят едно дългосрочно решение. Не бих искал решението да бъде за конкретен наказателно-правен случаи и не искам дебатът да се води след половин година при друго тежко убийство\".Това заяви правосъдният министър Данаил Кирилов пред журналисти, след като депутатите от Комисията по правни въпроси Наказателно-правните норми следва да бъдат принципни и да действат трайно и стабилно във времето, настоя Кирилов.Според него промените в ескалационна ситуация при обществен дебат на поляризиране на крайни мнения, не е подходящ момент за вземане на правно решение. По думите на Кирилов институциите полагат много усилия да убедят партньорите си в стабилността и независимостта на българския съд. \"Нека не си създаваме сами проблеми и то в една такава ситуация\", призова правосъдният министър.Той изтъкна, че партиите могат да мислят, да се съобразяват и да анализират преди да коментират решенията за условно предсрочно освобождаване.", "date": "2019.10.08", "title": "Кирилов притеснен - ситуацията не е подходяща за трайни правни решения"}
{"url": "https://news.bg/crime/tsatsarov-pred-avstraliyskiya-poslanik-nezakonen-sastav-e-osvobodil-polfriyman.html", "text": "Временно управляващият посолството на Австралия Джон Филип се е срещнал и с главния прокурор Сотир Цацаров днес. Срещата се е провела по молба на австралийския дипломат, предадена чрез българското Министерство на външните работи и тя е втора за днес Тема на разговора е  пред Върховния касационен съд по искане за възобновяване, за условно предсрочно освобождаване на осъдения австралийски гражданин Джок Полфрийман.Главният прокурор е защитил позицията си пред австралийския посланик, че това решение на Апелативния съд е постановено от незаконен състав и че за двама от съдиите са съществували безспорни основания за отвод. Сотир Цацаров е подчертал, че искането му е отправено без значение дали осъденото лице е чужд гражданин.Главният прокурор е посочил още, че , както и е че не е изплатил дори и минимална част от обезщетението, присъдено на пострадалите.\"Тези обстоятелства са мотивирали главния прокурор да откаже трансфер в Австралия на осъдения Полфрийман, като и понастоящем те остават непроменени\", посочват в прессъобщението за срещата от прокуратурата.\"Отхвърлени бяха всякакви съмнения за политическо влияние в действията на държавното обвинение, като бе изрично подчертано, че те са съобразно законовите правомощия на прокуратурата, в защита на обществения интерес и на правата на пострадалите.\"В срещата са участвали още Джанин Маклейн, консулски служител в посолството, и Цветомир Йосифов, завеждащия международния отдел на Върховната касационна прокуратура.Припомняме, вчера се проведе заседанието във ВКС по искането на главния прокурор. Законовият срок, в който ВКС трябва да излезе с решение, .Джок  на 19 септември след решение на Софийския апелативен съд (САС). Решението бе коментирано от , а ВМРО и \"Атака\" го атакуваха по различни линии - от , до сигнал във ВСС за състава, както и искане до главния прокурор за спиране на дейността на БХК, което обаче отхвърлено .Паралелно с това Джок Полфрийман се обяви за задържан от властите в общежитието в Бусманци, макар и СГС да отхвърли като несъстоятелно искането на адвоката му да се отмени забрана за напускане на страната, наложена му още през 2007 г. През годините на Джок Полфрийман има наложена още една забрана, чието обжалване тече в момента. Паралелно с това обаче има и . Заместник-вътрешният министър Стефан Балабанов заяви, че Джок Полфрийман остава в дома за настаняване на чужденци в Бусманци до окончателно решение на ВКС и .Днес пред министър Данаил Кирилов управляващият посолството на Австралия в Атина е заявил, че вече е издаден паспорт на Полфрийман. Документът обаче нямало да му бъде предоставен, докато не приключи съдебният казус.Външният министър с австралийския посланик, че случаят \"Полфрийман\" е консулски и не трябва да се политизира, нито да вреди на двустранните отношения. Тя призова българският съд да бъде оставен да си свърши работата, но заяви също така, че обществената реакция е обяснима.", "date": "2019.10.08", "title": "Цацаров пред австралийския посланик: Незаконен състав е освободил Полфрийман"}
{"url": "https://news.bg/world/snaryadi-ot-vsv-ubiha-i-raniha-shestima-polski-sapyori.html", "text": "Двама полски сапьори са били убити, а четирима други са били ранени при обезвреждане на снаряди от Втората световна война, предаде АП.Двама от пострадалите са в тежко състояние.Трагичният инцидент е станал в гората край град Кужня Рачиборска,  регион Шльонск, в южната част на страната.Властите очакват още снаряди да бъдат открити в района. Повече от 70 години след края на войната все още властите в редица европейски държави обезвреждат открити неизбухнали бомби.", "date": "2019.10.08", "title": "Снаряди от ВСВ убиха и раниха шестима полски сапьори "}
{"url": "https://news.bg/crime/voennite-izzeha-za-unishtozhavane-star-boeripas-v-razgradsko-otkrit-pri-remont-na-kashta.html", "text": "Специализиран екип от Сухопътните войски ще обезвреди утре боеприпас, открит в с. Благоево, област Разград. Това съобщиха от Министерството на отбраната.Военнослужещите от военно формирование 54 060 - Шумен още извършат днес разузнаване, изземване и транспортиране на боеприпаса, открит при ремонта на къща.Сигналът за опасната находка е постъпил около 17.00 часа.При първоначалния оглед е установено, че това е стара ръчна граната. Тя ще бъде унищожена утре извън населено място при спазване на всички мерки за безопасност.", "date": "2019.10.08", "title": "Военните иззеха за унищожаване стар боерипас в Разградско, открит при ремонт на къща "}
{"url": "https://news.bg/regions/vazstanoveno-e-dvizhenieto-po-am-trakiya-2.html", "text": "Възстановено е движението по АМ \"Тракия\" при км 224, в посока Бургас. Поради катастрофата в района остава ограничено движението в посока София.Това съобщиха от АПИ.Припомняме, че  камион с прасета се преобърна на АМ \"Тракия\" в посока София в района на с. Пшеничево. Според шофьора, предната дясна гума е дала дефект и така се стигнало до катастрофата. От полицията съобщиха, че водачът се е качил зад волана с 1,83 промила алкохол в кръвта.Обходният маршрут за всички моторни превозни средства е от пътен възел \"Нова Загора\" - Нова Загора - път II-66 - Стара Загора - път I-5 - пътен възел \"Стара Загора\" - АМ \"Тракия\".Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.10.08", "title": "Възстановено е движението по АМ \"Тракия\" "}
{"url": "https://news.bg/world/sasoli-nyama-napredak-za-brekzit.html", "text": "Няма напредък в преговорите за Брекзит.Това заяви председателят на Европейския парламент Давид Сасоли след срещата си с британския премиер Борис Джонсън.Той призова Джонсън да представи сериозни предложения.Припомняме, че германският канцлер , че сключване на споразумение за Брекзит е малко вероятно, ако Северна Ирландия не остане в митническия съюз.Джонсън е подчертал, че предложеното от Лондон споразумение е разумно, но няма желание от страна на ЕС да се ангажира. Той също така е обявил, че оставане на Северна Ирландия в митническия съюз е невъзможно.\"Разговорите в Брюксел са близо до се провалят въпреки факта, че Великобритания е изминала дълъг път\", заяви източник пред Би Би Си.Европейската комисия обяви, че разговорите за Брекзит продължават.Според източници преговорите за Брекзит \"вероятно ще приключат тази седмица\".", "date": "2019.10.08", "title": "Сасоли: Няма напредък за Брекзит "}
{"url": "https://news.bg/world/klintan-kam-tramp-ne-me-predizvikvay.html", "text": "Не ме предизвиквай и си върши работата. Това заяви бившият държавен секретар и кандидат за президент на демократите Хилъри Клинтън.Така тя отговори на на настоящия американски президент Доналд Тръмп отново да се бори за Белия дом.Клинтън написа своя отговор в \"Туитър\"Тръмп смята, че бившият държавен секретар Хилари Клинтън трябва да се присъедини към президентската надпревара, за да попречи на сенатора от Масачузетс Елизабет Уорън да спечели битката за номинацията на Демократическата партия.Но Тръмп подчерта, че Клинтън ще трябва да обясни \"всичките си престъпления\" преди да се впусне в битката.Мисля, че мошеничката Хилари Клинтън трябва да влезе в надпреварата, за да се опита да изпревари Елизабет Уорън. Само при едно условие. Мошеничката трябва да обясни всичките си престъпления, включително как и защо изтри 33 000 имейла, след като получи призовка, написа Тръмп в \"Туитър\".На изборите за президент през 2016 г. Тръмп победи Клинтън. Според социологическо проучване бившата първа дама ще получи същото ниво на подкрепа като Тръмп, ако се кандидатира за президент. От сондажа на Rasmussen Reports става ясно, че Тръмп и Клинтън ще бъдат подкрепени от 45%. 11% от анкетираните не са решили за кого да гласуват.Припомняме, че, в който бе замесен Тръмп - разкритията за натиск върху украинския му колега Владимир Зеленски да разследва Хънтър Байдън, син на бившия вицепрезидент Джо Байдън. Те дадоха основание на демократите да задействат процедура по отстраняването на Тръмп.", "date": "2019.10.08", "title": "Клинтън към Тръмп: Не ме предизвиквай "}
