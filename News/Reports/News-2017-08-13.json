{"url": "https://news.bg/politics/krade-li-se-ot-obshtestvenite-porachki-v-obshtina-septemvri-pitat-protestirashti.html", "text": "Над 120 души блокираха за около час пътя Пазарджик - Велинград - София. Хората протестрираха срещу кмета на община Септември Марин Рачев, съобщи един от протестиращите - Николай Баташки. Хората искат подобряване на условията за живот и питат: \"Краде ли се от обществените поръчки в общината\".Това е четвъртият протест. Хората отново поставиха исканията си за финансова проверка на състоянието на Община Септември. \"Продължаваме да питаме защо не се подобряват условията и начинът на живот, краде ли се от обществените поръчки в общината, защо няма пари за село Варвара, защо не е изпълнено нито едно от обещанията на кметския екип от местните избори. Защо в договора за сметопочистване са уговорени 300 нови контейнера за смет, а са поставени само 5\", пита Николай Баташки от гражданския инициативен комитет \"Да спасим Община Септември\".Той беше категоричен, че жителите ще продължат да протестират, докато не видят реални положителни резултати и не се постигне подобряване на условията за живот.Протестите срещу кмета на Община Септември Марин Рачев започнаха още през месец юли. Гражданският инициативен комитет \"Да спасим Община Септември\" е събрал над 500 подписа от протестиращите за сезиране на Сметната палата и Агенция \"Държавна финансова инспекция\", които да направят пълна ревизия на всички обществени поръчки, реализирани през мандата на кмета. Инициативният комитет \"Да спасим Община Септември\" иска още проверка и прозрачност на назначенията и уволненията на служители в общинските дружества.Хората питат къде и за какво са похарчените над 12 милиона лева от общината за миналата година и над 7 милиона лева за тази година, но не се почистват улиците и тротоарите, както е уговорено по обществената поръчка за почистването, защо общината е единствената, която според Министерството на финансите е натрупала повече от позволените по закон дългове, а няма нищо конкретно извършено в село Варвара.Протестиращите припомнят, че на 11 януари т.г. кметът Марин Рачев е сключил договор за построяване на детски площадки в общината на стойност над 250 хил. лв., в който има клауза за 100% авансово плащане.Те питат дали управителят на фирмата, спечелила поръчката, е бил управител и собственик на бивши фирми на кмета Рачев. Протестиращите недоумяват защо построената детска площадка в село Варвара е по-малка от предвиденото в договора и е на друго място от посоченото в поръчката. Площадката е в задния двор на бившия кмет, уточняват протестиращите.", "date": "2017.08.13", "title": "Краде ли се от обществените поръчки в община Септември, питат протестиращи"}
{"url": "https://news.bg/regions/vitsepremier-didzhey-i-kazus-s-kurorten-shum-v-pochivnite-dni.html", "text": "Нивото на звука на дискотеката се определя от самата апаратура, аз съм пътуващ гост диджей - случайно съм тази вечер тук. Провалиха ми всички участия. Това каза Диджей Станчо в ефира на Нова ТВ, след като в нощта на петък срещу събота бе задържан за неизпълнение на полицейско разпореждане за срок от 24 часа в дискотека \"Оксижен\" в Слънчев бряг.Дискотеката е била санкционирана десетки пъти заради нивата на шума, а във въпросната вечер е била проверена от всички държавни институции. Констатирани са редица нарушения на трудовото законодателство, намерени са и храни без произход. Диджеят обобщи, че по същия начин гостуващи артисти са Ицо Хазарта, Дичо, Орлин Горанов, Лили Иванова. На въпрос, какво точно се случи онази нощ, диджей Станчо заяви: \"Дойдох нормално да си свърша работата. С това се храня - пускам музика. Около 12 и 45 нахлуха полицаите\", коментира диджеят. По думите му заедно с полицаите са били техният шеф, а до тях и вицепремиерът Валери Симеонов.И тази нощ под ръководството на вицепремиера Валери Симеонов в курорта \"Слънчев бряг\" продължиха проверките на дискотеки, барове и ресторанти, като бяха установени нарушения, съобщава БНТ.В центъра на курорта е много по-тихо, където миналата вечер беше затворена дискотеката \"Оксижен\". Останалите заведения в централната алея също са намалили децибелите.Вицепремиерът Валери Симеонов не пожелава да съобщи подробности от акцията тази нощ, но потвърди че усилията на контролните органи за въвеждане на ред и спазване на законите в областта на туризма ще продължат. Утре в Бургас Симеонов свиква съвещание на координационния съвет по туризъм и там ще бъдат оповестени резултатите от проверките през изминалите дни.\"Заведението бе пълно с чужденци. Моята работа е да представя България, да представя себе си, да представя моето умение, да знаят чужденците, че в България има добри професионалисти\", разказва още за петъчната вичер диджей Станчо.Диджей Станчо не скри учудването си от факта, че полицаите са поискали да задържат и личния му лаптоп, срещу което той се възпротивил и последвал акт за възпрепятстване на полицейската акция.\"Без никакви обяснения с директните заповеди - изключвай всичко. Изключих всичко, изключих всичко на момента\", разказа диджеят. По думите му скандал не е имало. \"За пръв път в живота си влязох в килия, свалях си връзките на обувките, колана, имаше психично болни, които цяла вечер крещяха\", сподели още той.По думите му като гост диджей той не е част от казуса, свързан със силата на децибелите и шумът от дискотеката, който се определял от апаратурата. По думите му единственият начин да си потърси правата е този в Съда за правата на човека в Хага. \"Не мога дори да си представя да съдя държавата, в която съм израснал. Аз съм на 46 години. Имам си моя патриотизъм - той сигурно е различен от този на г-н Валери Симеонов\", коментира още диджей Станчо.", "date": "2017.08.13", "title": "Вицепремиер, диджей и казус с курортен шум в почивните дни"}
{"url": "https://news.bg/world/vitseprezidentat-na-sasht-e-na-parva-obikola-v-stranite-ot-latinska-amerika.html", "text": "Вицепрезидентът на САЩ Майкъл Пенс отива започва първото си посещение страните от Южна и Централна Америка, По време на време на обиколката, той възнамерява да обсъди с лидерите на тези страни кризата във Венецуела, както и въпроси, свързани с двустранните отношения. Днес Пенс пристига в Колумбия, а след това е на посещение в Аржентина, Чили и Панама, съобщава ТАСС.\"Важна част от преговорите в тези четири страни е формиране на многостранен подход и регионален подход за разрешаване на ситуацията във Венецуела. Ние сме решителни с думи и действия срещу режима на венецуелски президент Мадуро. Ще обсъдим икономически и дипломатически опции\", коментира високопоставен служител на брифинг, в отговор на журналистически въпрос дали Венецуела ще бъде в центъра на разговорите с ръководителите на латиноамериканските страни.Също така, се очаква, по време на обиколка ще се обсъжда сключване на редица търговски сделки. \"Ние очакваме, че ще има няколко съобщения по време на пътуването. Ние работим заедно с Министерството на търговията и търговските представители на САЩ, така че вицепрезидентът ще направи няколко изявления, докато е в региона\", допълва служителят на брифинга.Изданието Foreign Policy коментира, че президентът на САЩ Доналд Тръмп не се фокусира толкова върху Латинска Америка. В същото време, региона преминава през критичен период, не само в контекста на постепенното влошаване на кризата над Венецуела.Посещението на Пенс, според Foreign Policy, е предназначено да покаже, че Белият дом адекватно участва в делата на Западното полукълбо, докато администрацията е насочена към решаване на проблемите на сигурността в Азия, Близкия изток и други проблемни области.", "date": "2017.08.13", "title": "Вицепрезидентът на САЩ е на първа обикола в страните от Латинска Америка"}
{"url": "https://news.bg/world/iran-uvelichava-s-0-5-miliarda-dolara-finansiraneto-na-raketnata-si-programa.html", "text": "Парламента на Иран гласува за законопроект, предвиждащ отпускането на допълнително 520 милиона долара за програмата за развитие на ракети, както и за разширяването дейността на революционната гвардия в региона, съобщава \"Франс прес\".Законопроектът е разработен в отговор на новите американски санкции срещу Ислямската република и е приет с мнозинство от гласуващите.\"Американците трябва да разберат, че това е - само първата стъпка\", - коментира председателя на Меджлиса (Парламента) Али Лариджани.На 18 юли, администрацията на САЩ обяви въвеждането на черен списък с 18 организации и лица, подпомагащи програма на Иран за балистични ракети.В отговор на иранските власти се обърнаха към Съвета за сигурност на ООН с жалба срещу Съединените щати по отношение на санкциите, наложени от американците, като и Вашингтон е обвинен в нарушаване на ядрената сделка.Иран и шест световни сили (Русия, Великобритания, Китай, САЩ, Франция и Германия) на 14 юли, 2015 г. постигнаха споразумение по уреждането на дългосрочни ядрени въпроси на Иран. Споразумението започна да действа на 16 януари 2016 г.Този план предвижда отмяна на санкциите, наложени на Иран заради ядрената му програма, от страна на Съветът за сигурност на ООН, Съединените щати и Европейския съюз.В замяна на това, Техеран обеща да ограничи ядрените си дейности и да ги постави под международен контрол.", "date": "2017.08.13", "title": "Иран увеличава с 0,5 милиарда долара финансирането на ракетната си програма"}
{"url": "https://news.bg/world/15-dushi-zaginaha-sled-atentat-v-pakistanskiya-grad-kueta.html", "text": "Бомба избухна в близост до пазар в пакистанския град Куета в събота. Загинали са поне 15 души, съобщават властите цитирани от Ройтерс.Базираната в Близкия изток ИДИЛ, която има клон на бойци в Афганистан и Пакистан, заявява скоро след това, че мотоциклет с атентатор самоубиец е убил 17 войници.Мощният взрив е поразил патрул минаващ по пътя, съобщава министърът на провинция Балучистан Сарфраз Буги, добавяйки, че патрулът може да е бил целта.\"Според информацията, която сме получили досега, има около 15 жертви, хора, които са мъченици и около 40 души са ранени\", каза Буги. Той коментира, че в града е наложена извънредна ситуация.Ръководителят на екипа за обезвреждане на бомби в Куета, Аслам Тарен, съобщава, че по първоначалната информация, нападател самоубиец е блъснал мотоциклет във военно превозно средство.Пакистанската армията съобщава, че целта е бил патрулът и че сред убитите са били най-малко седем цивилни.Генерал Камар Жавед Баджва счита, че терористите се опитват да провалят честванията в понеделник за 70-годишната на независимост от Великобритания.Сепаратисти и екстремисти в Балучистан водят кампания срещу централното правителство в продължение на десетилетия, изисквайки по-голям дял от богатите на газ ресурси в провинцията.Талибани и други ислямистки бойци също действат в провинцията, която е на границите с Афганистан и Иран. ", "date": "2017.08.13", "title": "15 души загинаха след атентат в пакистанския град Куета"}
{"url": "https://news.bg/crime/zhena-i-dete-zaginaha-pri-udar-na-kamion-i-kola-kray-shumen.html", "text": "Жена и дете загинаха при тежък инцидент на главен път край Шумен. Пострадали са и двамата водачи на катастрофиралите автомобили, съобщава МВР.Сигнал за катастрофата е получен малко преди 12 часа. Веднага към мястото на инцидента са изпратени екипи на ОДМВР-Шумен, РСПБЗН-Шумен и центъра за спешна медицинска помощ.По първоначални данни, на главен път Шумен - Карнобат до разклона за село Дибич, са се ударили лек автомобил \"Опел\", с шуменска регистрация и товарен автомобил са хасковска регистрация.До момента в болницата в Шумен е транспортиран, в тежко състояние, шофьорът на лекия автомобил.Предстои да бъде извършен оглед на мястото на инцидента. Движението в участъка се регулира от полицейски служители, които препъръчват водачите да се движат с повишено внимание и стриктно да спазват указанията им.", "date": "2017.08.13", "title": "Жена и дете загинаха при удар на камион и кола край Шумен"}
{"url": "https://news.bg/regions/avariyni-ekipi-rabotyat-po-signali-za-padnali-kloni-v-stolitsata.html", "text": "Аварийни екипи към Столичната община работят по 5 сигнала за паднали клони, съобщава БНР.Заради обилния дъжд в София екипите работят и по 6 сигнала за завирявания.Припомняме в началото на седмицата Столичният кмет Йорданка Фандъкова провери ремонтите след пороите в София.Възстановяваха движението на бул. \"Черни връх\" при кръстовището с ул. \"Филип Кутев\", което беше стеснено заради авария в канализационната мрежа след обилните валежи.В понеделник МВР предупреди водачите да шофират с повишено внимание в кварталите Драгалевци и Бояна, както и в района на бул. Черни връх. Екипи на столичната пожарна са се отзовали на над 40 сигнала, предимно за паднали клони и дървета, след бурята в София. ", "date": "2017.08.13", "title": "Аварийни екипи работят по сигнали за паднали клони в столицата"}
{"url": "https://news.bg/politics/karakachanov-vnasya-90-milionen-proekt-za-modernizatsiya-na-fregati.html", "text": "\"Службата в армията не е само дълг, а нещо много по-голямо. На вашите плещи пада отговорността за съществуването, просперитета, свободата и независимостта на българската нация и българската държава\", каза министърът на отбраната Красимир Каракачанов в приветствието си към курсантите от \"Випуск 2017\" на Висшето военноморско училище \"Н. Й. Вапцаров\" във Варна.Той съобщи, че Съветът по отбрана е одобрил и предстои в Министерския съвет да бъде внесен проект за инвестиционен разход за модернизация на фрегатите на стойност 90 милиона лева.Каракачанов подчерта, че основен приоритет в работата на ръководството остава личният състав - повишаването на заплащането и подобряването на условията на работа и обучение. В следващите месеци ще се водят активни разговори, за да се постигне по-добро заплащане за военнослужещите, като наред с увеличението на бюджета, ще се търсят и собствени приходи, посочи министър Каракачанов. \"Ученията показаха, че въпреки недостатъчното средства, с които армията разполага, нашите офицери и войници носят службата с достойнство\", посочи министърът на отбраната. \"Наблюдавайки на ученията нашите военнослужещи, в сравнение с тези от съюзниците ни от други страни, които са по-добре заплатени, по-добре оборудвани, с по-модерно въоръжение, нашите категорично са много по-добри\", подчерта той.", "date": "2017.08.13", "title": "Каракачанов внася 90-милионен проект за модернизация на фрегати"}
{"url": "https://news.bg/crime/kola-se-udari-v-avtobus-na-gradskiya-transport-v-sofiya.html", "text": "Автомобил се удари в автобус на градския транспорт в близост до метростанция \"Обеля\". Инцидентът е станал около 11.30 ч., съобщи Нова телевизия, позовавайки се на МВР.Колата е управлявана от 20-годишен мъж, придружен от 19-годишно момиче. Младият мъж, който е шофирал, е в много тежко състояние, с опасност за живота. Той е откаран заедно със спътничката си в \"Пирогов\".По същото време на 12-и километър на магистрала \"Тракия\" в посока Пловдив е станала друга тежка катастрофа. При нея са пострадали две жени и дете на 1 година. Детето е в безсъзнание. По непотвърдена информация е транспортирано в болница \"Света Анна\".", "date": "2017.08.13", "title": "Кола се удари в автобус на градския транспорт в София"}
{"url": "https://news.bg/crime/arestuvaha-8-afrikantsi-v-slanchev-bryag.html", "text": "Осем африканци са задържани в курорта \"Слънчев бряг\", съобщи БТА, позовавайки се на Бургаската полиция.Срещу трима африканци от Мали и Нигерия са повдигнати обвинения за държане на наркотични вещества.Четирима са конвоирани до сектор \"Миграция\". Те са от Нигерия, Сомалия и Танзания. Сред задържаните е и нигериец, обявен за общодържавно издирване.Те са открити при специализирана полицейска акция за установяване и задържане на незаконно пребиваващи на територията на страната ни чужденци, издирващи се лица обявени за местно и общодържавно издирване. .", "date": "2017.08.13", "title": "Арестуваха 8 африканци в Слънчев бряг"}
{"url": "https://news.bg/world/5-dushi-zaginaha-ot-buri-i-padnali-darveta-v-polsha.html", "text": "Пет души, включително две тийнейджърки скаути, загинаха и повече от 30 бяха ранени в резултат на падащи дървета в серия от тежки бури, които засегнаха Полша за една нощ, съобщава Ройтерс.Момичетата на 13 и 14 години са смазани от падащи дървета, докато спят в палатка, когато бурята удря лагера им късно в гора в Северна Полша, според офиса на регионалния екип за управление на кризи в Гданск.Около 20 скаути са ранени и откарани в местните болници.Адам Кралис, председател на район Лодз на скаутската асоциация на Полша, коментира, че евакуацията е заповядана незабавно, но условията са ужасяващи.\"Трябваше да минем километри през гората, сред падащи дървета\", допълва той.Три други жертви също са в резултат на падащи дървета и 10 души са ранени при отделни инциденти в северната част на Полша.Повече от 170 000 души са останали без ток и 800 сгради са повредени при бури, които засегнаха най-вече северната и западната част на Полша, според регионалния екип за управление на кризи в Гданск.Бури се очакваха в събота и предупреждения за тежки метеорологични условия бяха издадени за редица региони при необичайно високи температури за Полша, които в петък достигнаха 35-38 градуса по Целзий.Вчера е проведена спешна среща на правителствения екип за управление на кризи, а премиерът е обещал да помогне на всички нуждаещи се.", "date": "2017.08.13", "title": "5 души загинаха от бури и паднали дървета в Полша"}
{"url": "https://news.bg/world/trima-sa-raneni-pri-strelba-v-shvedskiya-grad-malmyo.html", "text": "Трима са ранени при стрелба в сграда в шведския град Малмьо, съобщи РИА Новости, позовавайки се на вестник Sydsvenskan.По данни на полицията, пострадалите са настанени в болница, двама са в тежко състояние. Предполага се, че на мястото на инцидента има между 70 и 100 души.Стрелбата е в сграда, която се дава под наем за различни мероприятия. Полицията е отцепила мястото на инцидента, в помещенията работят специалисти.До този момент полицаите нямат данни за целта на стрелбата. Според очевидци, цитирани от Dagens nyheter, вечерта на събирането е имало спор с неканен гост. След това той си е тръгнал и се върнал с приятел, който стрелял с пистолет отначало в тавана, а след това - в хората пет или шест пъти.", "date": "2017.08.13", "title": "Трима са ранени при стрелба в шведския град Малмьо"}
{"url": "https://news.bg/politics/vitsepremierat-simeonov-predupredi-chernomorieto-s-ezhenoshten-kontrol.html", "text": "\"Контролът на държавата върху заведенията и другите търговски обекти в Слънчев бряг и Черноморието ще стане еженощен до края на сезона\", коментира Вицепремиерът Валери Симеонов във Фейсбук.\"Крайно време е туристическите дейности в България да влязат в рамките на закона ... Рецидивистите от \"Оксижен\" отново тормозеха района с високи децибели\", допълва той.Симеонов също така добавя, че се \"налагат актове по трудовия кодекс, закона за акцизи, данъци и складове, и други ... За пореден път се видя, че когато има политическа подкрепа, полицията може да си свърши работата безупречно - похвала заслужават специалните полицейски сили, командировани от Пловдив и колегите им от ОД на МВР Бургас\".\"Нивото на звука на дискотеката се определя от самата апаратура, аз съм пътуващ гост диджей - случайно съм тази вечер тук. Провалиха ми всички участия\", каза днес Диджей Станчо в ефира на Нова ТВ, след като в нощта на петък срещу събота бе задържан за неизпълнение на полицейско разпореждане за срок от 24 часа в дискотека \"Оксижен\" в Слънчев бряг.Припомняме в петък вечер, вицепремиерът Валери Симеонов сподели в личния си профил във Фейсбук, че в петъчната нощ събрал \"всички контролни институции в РПУ Слънчев Бряг\" и превърнал Слънчев бряг \"в синоним на нормален и тих европейски курорт\"Заедно с НАП констатирали множество нарушения на трудово-правния статус на работещите, данъчни и нарушения на закона за храните.Припомняме, че също така в петък органите на реда са направили изненадваща среднощна проверка на летуващите на плаж \"Корал\".Според пост в социалните мрежи полицаите проверявали палатките за наркотици.", "date": "2017.08.13", "title": "Вицепремиерът Симеонов предупреди Черноморието с еженощен контрол"}
{"url": "https://news.bg/world/germanskata-organizatsiya-sea-eye-spira-spasyavaneto-na-migranti-v-sredizemno-more.html", "text": "Германската неправителствена организация Sea Eye спира операциите по спасяване на мигранти в Средиземно море от съображения за сигурност, съобщи РИА Новости, позовавайки се на агенция Франс прес.Както по-рано съобщи Ройтерс, международната организация \"Лекари без граници\" (MSF) в събота заяви, че спира спасителната си дейност за мигранти в Средиземно море. Причината е в застрашаващите действия на либийската брегова охрана и спънките, които създава в дейността им италианското правителство.Според Франс Прес, \"Лекари без граници\" са спрели използването на най-големия кораб в региона заради \"атмосферата на нарастваща недоброжелателност за спасителните операции\".Sea Eye в неделя заяви, че \"с тъжно сърце\" следва примера на \"Лекари без граници\" след \"явната заплаха в отношенията на частните неправителствени организации\" от страна на либийското правителство.Както отбелязва агенцията, в четвъртък Военноморските сили на Либия препоръчаха международните кораби да напуснат зоната за търсене и спасяване край бреговете на страната. Либийските власти подозират благотворителните организации в помощ на нелегалните превозвачи на мигранти.\"При тези обстоятелства няма как да продължат нашите спасителни дейности. Това би било безотговорност към нашите екипажи\", заяви основателят на организацията Михаил Бушхойлер.Либийските власти, които след свалянето на Муамар Кадафи през 2011 година изпаднаха в политически хаос, официално поискаха от Италия помощ по море за съвместната борба с нелегалния превоз на хора от Либия в Европа.По данни на Международната организация по миграция (IOM), числото на мигрантите, пристигнали от началото на годината по морския път в Европа вече са 111 хил. Души. Почти 85% от тях са в Италия. При това при опит да пресекат Средиземно море са загинали 2360 мигранти.", "date": "2017.08.13", "title": "Германската организация Sea Eye спира спасяването на мигранти в Средиземно море"}
{"url": "https://news.bg/crime/v-rumaniya-zadarzhaha-yahta-s-69-nelegalni-imigranti-plavashti-v-cherno-more.html", "text": "Румънската брегова охрана е задържала днес яхта с близо 70 нелегални имигранти от Ирак в Черно море, съобщава \"Агерпрес\" цитирана от ТАСС. Според тях, моторна лодка Емек 1 под турски флаг, е задържана от патрулен кораб на бреговата охрана в румънските териториални води, на около 10 морски мили от пристанището на Мангалия.Патрулният кораб получил сигнал от алармата на интегрираната система за наблюдение в Черно море (SCOMAR) за подозрителен плавателен съд, който е насочен към брега. \"Заподозряният кораба продължаваше да се движи, и беше установено, че на борда има значителен брой мигранти,  (съобщава представител на бреговата охрана), патрулният катер задържа яхтата и я придружи до пристанището\".Първата проверка, проведена от румънските власти показва, че моторна яхта е управлявана от двама трафиканти (бългин и кипърец), на борда са били 69 иракчани - 30 мъже, 10 жени и 29 непълнолетни. Разследването на задържането на нелегални имигранти продължава.Министерство на външните работи на Република България към момента не може да потвърди информацията за български гражданин.", "date": "2017.08.13", "title": "В Румъния задържаха яхта с 69 нелегални имигранти, плаващи в Черно море "}
{"url": "https://news.bg/crime/zadarzhaha-chetirima-telefonni-izmamnitsi.html", "text": "Арестуваха четирима телефонни измамници, двама от тях остават в ареста със 72-часови мерки, съобщиха от Ямболската полиция.В събота е проведена специализираната полицейска операция на територията на Ямбол и Русе под Ямболската районна прокуратура. В ямболския квартал \"Граф Игнатиев\" са задържани \"мулетата\" - 51-годишен мъж и 36-годишна жена от Варна, в момент на прибиране на пари от телефонна измама. Минути по-рано възрастна жена, въведена в заблуждение по телефона, че помага за задържане на измамници е хвърлила през терасата две чанти, съдържащи общо около 2600 лева в различна валута.В задържаните са намерени и иззети още пари и 9 пакетчета с вещество, което на наркотест е реагирало положително на хероин.Арестувани са и двамата извършители на измамата /т.н.\"въртачи\"/ - мъже на 44 и 26 години от град Ветово. Те са криминално проявени и осъждани за престъпления от този вид.В хода на разследването са събрани данни, че по същата схема \"мулетата\" са прибрали 500 лева от измама в друг областен град. На двамата мъже от Ветово са повдигнати обвинения за извършеното престъпление и с прокурорско постановление са им наложени мерки за срок от 72 часа \"задържане под стража\".Работата по случая продължава в рамките на досъдебното производство под надзора на Районна прокуратура - Ямбол. Проверява се съпричастността на задържаните към други подобни престъпления, извършени в страната.От МВР съветват гражданите:Бъдете бдителни! Не пропускайте в разговорите с възрастните си родители и близки да им напомняте, как могат да станат жертва на измамни схеми. Измамниците използват различни сценарии, дори чрез заплахи. Постоянно променят тактиката си, но винаги искат пари и то спешно. За да постигнат целта си, те ангажират вниманието на своите жертви и задържат телефона отворен до осъществяване на престъпното деяние. Помнете: В никакъв случай не изпълнявайте указания, в които Ви искат пари по телефона, независимо кой и по какъв повод отправя искането! Не предоставяйте лични данни на свои близки по телефона! Не предприемайте даване на пари на непознати, представящи се за посредници или доверени лица, защото това е сигурен знак за измама!", "date": "2017.08.13", "title": "Задържаха четирима телефонни измамници"}
{"url": "https://news.bg/world/siriyskata-armiya-osvobodi-grad-as-suhne.html", "text": "Сирийската армия и опълчение при поддръжка на руските Военнокосмически сили (ВКС) освободиха изцяло от терористи на \"Ислямска държава\" град Ас-Сухне - най-голямата крепост на бунтовниците на изток от провинция Хомс. Това стана в неделя, съобщи военното министерство на Русия, цитирано от РИА Новости.Операцията премина няколко етапа - на 10 август правителствените войски заеха стратегически важната височина и блокираха града. Към 3 часа през нощта в неделя при поддръжката на ВКС обезвредиха бунтовниците от северните и западни квартали, а до 7 сутринта - освободиха централната и южна част на Ас-Сухне и взеха града под пълен контрол.Освобождаването на Ас-Сухне открива на правителствените сили възможност за настъпление на Дейр ез Зор, който над 3 години бунтовниците държат под обсада, отбелязва военното ведомство.По-рано руският военен министър Сергей Шойгу определи Дейр ез Зор като ключова точка на картата на Сирия, чието освобождение ще стане определящо в битката с \"Ислямска държава\".Дейр ез Зор от 2014 година е под фактически обсадно положение. Правителствените войски контролират половината град. Терористите на \"Ислямска държава\" са блокирали всички пътища, така че снабдяването на гарнизона и мирните жители може да стане само по въздух. От януари бунтовниците усилиха атаките на жилищните квартали Дейр ез Зор и военното летище.", "date": "2017.08.13", "title": "Сирийската армия освободи град Ас Сухне"}
{"url": "https://news.bg/world/v-sankt-peterburg-napadnaha-s-lyutivi-spreyove-uchastnitsi-v-gey-aktsiya.html", "text": "В руския Санкт Петербург неизвестни лица нападнаха участници в акция за подкрепа на хомосексуалните, предаде Дойче веле.Нападателите са използвали срещу демонстрантите спрейове със сълзотворен газ.Пострадали са най-малко десет активисти, също и журналисти от местни медии.Няколко души са хоспитализирани.Нападателите са атакували демонстрантите в момент, когато те вече са се разотивали.Журналистът Давид Френкел от електронния портал \"Медиазона\" съобщи в Twitter, че служители на Националната гвардия са били на мястото, но безучастно са наблюдавали ставащото, без да се опитат да попречат на нападателите.", "date": "2017.08.13", "title": "В Санкт Петербург нападнаха с лютиви спрейове участници в гей акция"}
{"url": "https://news.bg/int-politics/ruskoto-pravitelstvo-naznachava-shryoder-v-upravata-na-rosneft.html", "text": "Руското правителство номинира бившия германски канцлер Герхард Шрьодер за член на съвета на директорите на руската държавна компания \"Роснефт\", съобщи Дойче веле.Очаква се Шрьодер да стане един от т. нар. независими директори на компанията.Досега управителният орган включваше 9 души, занапред броят им ще бъде 11.Заплащането на тримата независими директори за 2016 г. е между 565 и 580 хиляди долара.Между 1998 и 2005 г. Шрьодер оглавяваше \"червено-зелената\" правителствена коалиция в Германия.След 2005 г. той влезе в управата на компанията Nord Stream AG, оператор на газопровода \"Северен поток\".Това предизвика множество упреци, за конфликт на интереси по време на управленския му мандат и напомняния, че още докато беше канцлер активно подкрепяше руския проект \"Северен поток\" и наричаше руския президент Владимир Путин \"чист демократ\".През 2016 година Шрьодер оглави и компанията Nord Stream 2.", "date": "2017.08.13", "title": "Руското правителство назначава Шрьодер в управата на „Роснефт”"}
{"url": "https://news.bg/bulgaria/savetnitsite-i-likvidiraneto-na-opozitsiyata.html", "text": "\"След като англо-американците се намесиха и предявиха категорично искане за отмяна на смъртната присъда (срещу лидера на Обединената опозиция в Народното събрание Никола Петков - б.а.), въпросът за нас вече придобива особено вътрешно- и външнополитическо значение. Неизбежните неприятни последици в резултат на изпълнение на присъдата ще бъдат временни и при това много по-малко, отколкото при нейното неизпълнение. Присъдата трябва да бъде изпълнена, независимо от това какви декларации осъденият би давал. Действайте твърдо с далечен държавен прицел. Това е и становището на нашите [съветски] приятели\". С тази шифрограма, изпратена от Москва на 17 септември 1947 г. до заместниците му в София Трайчо Костов и Васил Коларов, Георги Димитров изпълнява публично изречената закана че ще \"прати два метра под земята\" основния си политически опонент - лидера на Обединената опозиция в Народното събрание Никола Петков. Трайчо Костов отговаря: \"В полунощ на 22-23 септември ще бъде приведена в изпълнение присъдата на Петков. От утрешния ден събрания по предприятия и села ще гласуват резолюции на одобрение\".Георги Димитров като удължена ръка на СталинЛичният дневник на Димитров свидетелства, че още по времето, когато той ръководи Коминтерна, Сталин диктува всички негови решения. На 11 ноември 1937 г., например, Димитров е натоварен от съветския лидер със задачата да примами в Москва емигриралия във Франция германски комунистически ръководител Вили Мюнценберг, пише покойният историк Пламен Цветков.Гневът на Сталин е предизвикан от острите изказвания срещу сталинизма на този политически емигрант, който се ползва с висок авторитет в Западна Европа. Тъкмо Димитров трябва да задейства капана, подготвен от НКВД (предшественик на КГБ - б.ред.), защото има добри лични контакти с Мюнценберг, който е бил един от най-активните му защитници по време на Лайпцигския процес. Германският комунист обаче добре е съзнавал какво го очаква в Москва след тази покана за \"изясняване на различията\".Репресии срещу съратници, полуколониална НРБГеорги Димитров е безропотен и усърден изпълнител на всевъзможни задачи и \"мокри\" поръчки на Кремъл - така проф. Цветков обрисува тогавашния шеф на Коминтерна, който по време на дирижираните от Сталин и шефа на НКВД Николай Ежов кървави разправи с \"враговете с партиен билет\" в края на 30-те години насъсква НКВД включително и срещу свои близки сътрудници.В резултат от окупацията от Червената армия през 1944 г. . В кореспонденцията със съратниците си в България Георги Димитров нееднократно изтъква ролята на окупацията за \"победата на народа\". Веднага след 9 септември 1944 в България са изпратени многобройни съветски \"съветници\" и специални части от НКВД и СМЕРШ, които трябва да подкрепят инсталираното от Москва правителство. Те изиграват и ключова роля в замисленото пак в Москва . Сред кадрите на кремълските тайни служби, специално обучени да изтезават и да убиват, се открояват трима души, пристигнали в България през октомври 1945 г.: полковници от НКВД Л. Студников, И. Голубенко и П. Зеленски. Това научаваме от документалния сборник \"ДС и КГБ - връзки и зависимости\" на Комисията по досиетата. Официално задачата им е да \"реформират\" репресивния апарат на новия режим, но основната им работа е да организират ликвидирането на остатъците от политическата опозиция и парламентаризма. През лятото на 1947 г. в подготовката на публичния процес срещу Никола Петков се включва още един съветски полковник - Митя Трифонов. Година след това той разпитва и изтезава арестуваните, а по-късно разстреляни евангелистки пастори. За процеса срещу Трайчо Костов в София пристига следващ пореден гост от Москва - т.нар. \"генерал Чернов\" (всъщност полковник Л. Шварцман).Ноктите издтръгнати, ушите отсечениРазправата с много от опозиционните дейци се провежда тъкмо под ръководството на съветските \"съветници\". А жестокостите са всекидневие. Ето какво пише резидентът на британските тайни служби в София полковник С. Бейли за убийството на Мара Рачева, 24-годишната секретарка на земеделския водач д-р Г. М. Димитров: \"Уведомен съм от лекаря, който е обслужвал майката на момичето, че когато е бил отворен ковчегът, освен рани от куршум и нож, са били установени и следните наранявания: 1. Всички нокти и на двата крака са били отскубнати. 2. Трите пръста на лявата ръка са били отрязани до втора става. 3. Двете уши са били отсечени. 4. Дясната гръд е била нарязана. 5. Езикът е бил раздран и всичките зъби извадени. 6. Одрана е била ивица кожа с ширина от около два инча на кръста...\"", "date": "2017.08.13", "title": "\"Съветниците\" и ликвидирането на опозицията"}
{"url": "https://news.bg/press/ninova-i-borisov-sporyat-za-tsankov-kamak-i-sudzhuk-geyt-tol-sistemata-mozhe-da-stane-darzhavna-radev-otricha-za-dogovorka-po-antikoruptsionniya-zakon.html", "text": "Размяната на упреци между управляващи и позиция по казуса с Цанков камък е сред тематичните акценти на неделните вестници.\"Бойко Борисов посочи, че милиардите загуби от \"Цанков камък\" са равни на \"Суджукгейт\", но при втория случай виновникът има 6 обвинения и септемери-октомври влиза в съда. Думите му бяха във връзка със сигнала, който ГЕРБ ще внесе следващата седмица до главния прокурор за \"Цанков камък\". \"Хората виждат, че им се случват нещата и все повече искат, а видяхте \"Цанков камък\" - 1 млрд. лв. 120 млн. евро е само пътят от 10 км - \"златният път\". Я, си представете 120 по 2 - 240 млн. лв. във Варна какво биха направили в инфраструктурата. Понеже ви се виждат малко пари. Плюс още 1 млрд. лв. за плувен басейн, защото всъщност \"Цанков камък\" е плувен басейн. Те са направили отдолу едно корито с цел инвестицията да се върне след около 1500-2000 години, ако работи. Но понеже не работи, сигурно ще отиде на след 3000 години да се върне тази инвестиция. Нека финансовият министър каже 1 млрд. лв. какво може да доведе като приходи и да го сложат само на борсата\", заяви премиерът...\" - в. \"Сега\".\"Г-н Боpиcов, пpиветcтваме желанието Ви да подадете cигнал до пpокypатyрата за \"Цанков кaмък\", но да не забpавите да включите и cебе cи в него, защото пpоеĸтът, който cтаpтиpа пpи пpавителcтвото но Сaкскобypгтотcки, пpиключва пpи Вашето пъpво пpавителcтво\". Това cе кaзва в позиция на лидеpа на БСП Коpнелия Нинова, pазпpоcтpанена от пpеcцентъpа на чеpвената паpтия...\" - в. \"24 часа\".\"Представете си какво щяхме да направим за Варна с 1 млрд. лв., които бяха дадени за \"Цанков камък\" - за един плувен басейн\", заяви премиерът Бойко Борисов пред журналисти във Варна. Той припомни, че само обходният път на язовира е струвал 120 млн. евро. \"Такава инвестиция може да се върне след 1 200-1 300 години, ако съоръжението работи. Но понеже не работи, ще се изплати след 3 000 години сигурно\", каза Борисов. Ден по-рано депутати от ГЕРБ обявиха, че ще подадат пак сигнал за \"Цанков камък\" до прокуратурата, а зам.-министърът на енерегетиката Жечо Станков каза, че водноелектрическата централа на \"Цанков камък\" е нерентабилна, тъй като работи не повече от 50 дни в годината. Според него реално инвестицията в проекта може да се възвърне не по-рано от 100 години. От Министерския съвет предположиха, че Борисов хиперболизира умишлено. Борисов припомни, че по сигнала, който той подаде в първия си мандат до тогавашния главен прокурор Борис Велчев, няма резултат. Премиерът отхвърли сравненията, които опозицията прави между \"Цанков камък\" и \"суджукгейт\". \"При \"суджукгейт\" виновникът има шест обвинения, нито е в парламента, нито е в партията. А добрият резултат на БСП дойде от купуване на гласове и това е доказано. Има депутат с такова обвинение за най-чудовищното престъпление в демокрацията - купуването на гласове. Разликата е, че нашият представите \"излетя\" отвсякъде, а БСП казват: той може и да е купил гласове, но това не е решаващо. Нека си остане депутат, да си гласува законите\", припомни министър-председателят. Борисов смята, че персоналната отговорност не може и не трябва да бъде отнемана и ако има виновен - да си понесе наказанието. \"Три милиарда са загробени в АЕЦ \"Белене\". Да не би ГЕРБ да е поръчвал тези реактори?! Сега правим срещи с инвеститорите, търсим решение с министрите. Американските централи - ние ли ги давахме?! И там отидоха още 1.2 млрд. лв. В мандата на БСП с премиер Орешарски се срина КТБ - още 3.7 млрд. лв. И те казват: огромна далавера с НДК! Ами който е виновен, ще си понесе наказанието!\", категоричен беше министър-председателят...\" - в. \"Дневник\".Вестниците информират също за намерението тол-системата да стане държавна, ако не заработи от понеделник.\"Премиерът: Ако толсистемата не тръгне от понеделник, ще я направим държавна \"Това е безумие при този трафик заради умишлено обжалване губим по 1,5 млн. на ден. Представете си, която отива пряко само в пътната инфраструктура, директно в АПИ за преасфалтиране, мостове, за \"Хемус\", за тунела под Шипка. Просто, ако и този път не успеем, правим я държавна и почваме да изграждаме.\" - заяви Борисов...\" - в. \"Труд\".\"От 2 години не можем да почнем ТОЛ системата и по 1,5 млн. лв. на ден губим. Ако в понеделник не стартира след 2-годишни кански усилия, които водим, имаме готовност, ще направим от държавата, обяви премиерът Бойко Борисов пред журналисти във Варна, където днес ще има заседание на кабинета. Той присъства и на откриването на ремонтирания бул. \"Васил Левски\" в Морската столица. Това е безумие при този трафик заради умишлено обжалване губим по 1,5 млн. на ден... Премиерът коментира и казуса с АМ \"Струма: \"- Европейските проекти са така, 1 км да не си направил, връщаш парите за всичко, което си взел по тази програма. Тук не е шега Кресненското дефиле. Аз разбирам всичко, но там, ако допуснем провал, ще изяде парите и за \"Хемус\" и всичко останало, защото трябва да се върнат на куп\". Не искаме да допускаме това, което навремето се случи за Бургас - АМ \"Тракия\" влезе в самото сърце на града и след това няколко години правим обходи, за да може да спасим града и го спасихме, каза още министър-председателят...\" - в. \"Стандарт\".Всекидневниците цитират и президента Румен Радев по антикорупционния закон и съдебното законодателство.\"Има cлyxове, че едва ли не cме cе договоpили c пpемиеpа и пpедложеният зaконопpоеĸт за боpба c коpyпцията е едва ли не пpедpешено пpиет. Имаме конcенcyc cамо за едно - че диpеĸция \"Коpyпция\" тpябва да излезе от опеката на изпълнителната влаcт.Това заяви пpезидентът Румен Радев във Ваpна, cлед кaто пpие почетната pота от воeнни моpяци по cлyчай Деня на флота...\" - в. \"24 часа\".\"Президентът заяви, че антикорупционният закон в сегашния му вид няма да реши проблемите с корупционния модел на управление и отрече да се е договарял с министър-председателя Бойко Борисов за него. На 1 август премиерът Бойко Борисов заяви, че той лично се е договорил с президента как ще бъде изградена структурата на бъдещото антикорупционно звено, което ще залегне в закона. \"С Радев разговаряхме и се договорихме, че дирекция \"Антикорупция\" в Държавната агенция \"Национална сигурност\" (ДАНС) ще отиде към бъдещия антикорупционен орган. Ръководителят на цялото звено ще се избира и назначава от парламента и така то ще е равно отдалечено. Сега тя (Корнелия Нинова - бил. ред.), чула-недочула, коментира\", каза тогава Борисов. \"Има широко разпространени слухове, че едва ли не има някаква уговорка между мен и премиера и, че този закон вече е приключил като предложение и, че той ще бъде приет. Имаме консенсус само за едно - че дирекция \"Корупция\" трябва да излезе извън опеката на изпълнителната власт. До тук. Изобщо не сме обсъждали с премиера и не сме решавали какъв да бъде точно този орган и как да се избира неговото ръководство\", заяви днес във Варна държавният глава, цитиран от агенция \"Фокус\". \"Мисля, че този законопроект в този вид - един механичен сбор от нискоефективни до момента структури, няма да реши проблемите с корупционния модел на управление\", каза още той. Според Радев е необходим независим орган, който да затвори цикъла - информация, сигнал, разследване, обвинение. Президентът Румен Радев коментира и Закона за съдебната власт, след като по-рано през седмицата издаде указ за обнародването му в \"Държавен вестник\". Преди това неправителствени организации и извънпарламентарни партии поискаха от него да върне предложените от ГЕРБ текстове. Според държавния глава законът по никакъв начин не ограничава правата на магистратите...\" - в. \"Дневник\".\"Всички очакваме и се надяваме да имаме независими магистрати, но не и недосегаеми. Мисля, че в този дух е и целта на закона. По никакъв начин не се ограничават правата на магистратите\". Това коментира днес държавният глава във Варна по повод издадения през седмицата от него указ за обнародване на закона за съдебната власт в Държавен вестник. Основните критики към закона бяха, че се предвижда магистрат да бъде отстраняван, ако срещу него има обвинение за тежко престъпление от общ характер, а не само за такова, свързано с работата му, както бе досега. Освен това се дава възможност настоящите членове на Висшия съдебен съвет, чийто мандат изтича през октомври, да се върнат на избрани от тях позиции в съдебната система. \"Изобщо не намирам, че това е привилегия. Имаше опит за привилегии през 2012 г., когато тогавашният президент наложи вето, само че там законът позволяваше да се връщат и да заемат длъжност с една степен по-висока. Тук говорим за същата степен на длъжност, така че не виждам привилегии\", каза Радев, цитиран от \"Фокус\". Той посочи, че по закон редица хора в държавната администрация се връщат след своя мандат на същите длъжности или равни по степен длъжности. Президентът заяви, че антикорупционният закон в сегашния му вид няма да реши проблемите с корупционния модел на управление и посочи, че не се е договарял с министър-председателя Бойко Борисов за него...\" - в. \"Сега\".Задължителната пpедyчилищна подготовкa също е сред темите на всекидневниците.\"Въвеждането на задължителната пpедyчилищна подготовкa за децата на 4 години е една от най-важните ни меpки в пpогpамата. Това е един от ключовите моменти за пpeодоляване на пpоблема c pенното отпадане\", кaза обpазователният миниcтъp Кpаcимиp Вълчев по Нова телевизия. Той допълни, че пpедyчилищната подготовкa за 4-годишните не е cвъpзана c yчилище и ypоци, а ще бъде обpазователни игpи, c коeито децата ще пpидобият наглаcи зo yчене...\" - в. \"24 часа\".\"Имаме цел за въвеждането на едносменен режим в училищата до 2021 г. Това каза министърът на образованието и науката Красимир Вълчев в предаването \"Събуди се\" по Нова телевизия. \"В последните години бяха направени редица промени в системата. Основната част произтичат от Закона за предучилищното и училищното образование. Предизвикателство пред нас е да ги реализираме. Несъмнено въвеждането на задължителна подготовка на децата на 4 години е една от важните ни мерки. Бих изредил три фактора, които са ключови за това да преодолеем проблема с ранното отпадане и с възпроизвеждането на неграмотността от поколение в поколение. Единият фактор е детската градина. Вторият е учителят\", коментира Вълчев. Той заяви, че имат цел за въвеждането на едносменен режим в училищата до 2021 г., но призна, че в големите градове ще бъде трудно да го изпълнят. \"Но сме планирали с ръководствата на най-големите общини да направим преглед на цялата образователна инфраструктура. Където е възможно това ще се случи в кратки срокове. Във Варна ще бъде построена нова училищна сграда на Математическата гимназия\", добави той. Според него образователната система трябва да позволява учене на различни скорости. \"Имаме известно закъснение за учебниците. Очакваме между 10 и 20 септември да бъдат доставени във всички училища. По-голямата част от тях ще имат учебници за 2, 6 и 8 клас към 15 септември\", добави Вълчев. За учителските заплати, той отново подчерта, че средната работна заплата на учителите трябва да бъде по-висока от тази за страната. \"Тази година ще направим общо увеличение за всички, а догодина предвиждаме промяна в механизма на управление на средствата в системата, така че да предоставим повече на детските градини и училищата, които са в малки отдалечени места\", посочи Вълчев. По думите му агресията в училищата е най-трудният проблем и е проекция на множество фактори. \"Мерките са много. Аз вярвам във взаимодействието между учители и родители. Това е една от темите, върху които ще наблегна. Там може да се подобри най-много. Може би днес има повече недоверие между учителите и родителите, отколкото е имало преди. Ще има и повече психолози в училищата\", отбеляза Вълчев. Според него критерият уседналост при избор на учебно заведение за децата в 1 клас е допълнителен и има за цел да минимизира възможността за злоупотреби.\" - в. \"Стандарт.", "date": "2017.08.13", "title": "Нинова и Борисов спорят за Цанков камък и „суджук гейт”, тол-системата може да стане държавна, Радев отрича за договорка по антикорупционния закон..."}
{"url": "https://news.bg/int-politics/spetsprokurorat-malar-zapochva-razpiti-na-hora-ot-ekipa-na-tramp.html", "text": "Специалният прокурор Робърт Мълър, който разследва руската намеса в американските избори, ще разпита високопоставени служители на администрацията на президента Доналд Тръмп - настоящи и бивши. Сред тях е и ексшефът на президентската администрация Райнс Прибъс.Според информация на в. \"The New York Times\", Мълър все още не е определил датите на разпитите, но е очевидно ,че през последните седмици разследването набира скорост.Припомняме, през юни стана известно, че спецпрокурорът проучва деловите контакти на Тръмп, зетя му Джаред Къшнър, бившия му съветник по националната сигурност Майкъл Флин, бившия шеф на предизборния му щаб Пол Манафорт, както и на външнополитическия му съветник по време на изборната кампания през 2016 г. - Картър Пейдж.Руската намеса в изборите и връзките между екипа на Тръмп и представители на Кремъл се разследват от специална комисия на американския конгрес, от ФБР и от специалния прокурор Мълър.Американските спецслужби заявиха, че със сигурност руските власти стоят зад хакерските атаки срещу сайтовете на Демократическата партия и Хилъри Клинтън - кандидатката на демократите за президентския пост.След разкритията по руската афера Тръмп многократно отричаше, че хора от екипа му са се договаряли с представители на Кремъл.", "date": "2017.08.13", "title": "Спецпрокурорът Мълър започва разпити на хора от екипа на Тръмп"}
{"url": "https://news.bg/bulgaria/ryazko-zastudyavane-na-zapad-na-iztok-vse-oshte-nad-30-gradusa.html", "text": "След като през нощта от запад в страната нахлуха студени въздушни маси, хладната вълна се пренася на изток.В западните райони се разразиха гръмотевични бури, а температурите се понижиха с над 15 градуса. През деня също са възможни дъждове и бури.До обяд в източните райони времето остава все още слънчево, но в следобедните часове ще се образува купеста облачност и на места също се очакват валежи и прегърмявания.Вятърът е умерен до силен, от запад-северозапад.В западните райони дневните температури са в рамките на 18-22 градуса, а в източните все още са типично летни: 32-34 градуса.В сила е жълт код за гръмотевични бури в областите София, Монтана, Видин, Враца, Плевен, Ловеч, Пазарджик, Пловдив, както и в столицата.", "date": "2017.08.13", "title": "Рязко застудяване на запад, на изток – все още над 30 градуса"}
{"url": "https://news.bg/disasters/zemetresenie-v-sumatra-6-4-po-rihter.html", "text": "Земетресение с магнитуд 6.4 разтърси южната част на индонезийския остров Суматра, предадоха информационните агенции.Трусът е регистриран малко след 6 часа българско време.Епицентърът се намира на 73.9 километра от град Бенгкулу, съобщи геосеизмичната служба на САЩ.Дълбочината на земетръсното огнище е 35.9 километра.Не се съобщава за пострадали хора и щети.Няма опасност от цунами.", "date": "2017.08.13", "title": "Земетресение в Суматра – 6.4 по Рихтер"}
{"url": "https://news.bg/int-politics/bivshiyat-zet-na-manafort-predade-dokumenti-po-ruskata-afera.html", "text": "Джефри Йохай - бившият зет на ексшефа на изборния щаб на Доналд Тръмп - Пол Манафорт, е предал на разследващите документи по дело за пране на пари и данъчни нарушения на Манафорт при сътрудничеството му с проруската Партия на регионите в Украйна.Американското министерство на правосъдието се стреми към сътрудничество по разследването за връзките на Манафорт с проруски партии в Украйна, предаде CNN.Самият Манафорт отказа да коментира делото.По-рано служители на ФБР иззеха документи и други материали от едно от жилищата на Манафорт.", "date": "2017.08.13", "title": "Бившият зет на Манафорт предаде документи по руската афера "}
{"url": "https://news.bg/regions/retro-avtomobili-prevzemat-sofiyskoto-selo-vladaya.html", "text": "Тази година се провежда втори парад на ретро автомобили във Владая до София. Лошото време едва ли ще попречи на ретро парада, съобщава БНТ.Днес ретро парадът започва в 12 часа. През 2016-та се събират повече от 100 екипажа с различни ретро автомобили и мотоциклети.\"Програмата е в 12 да започнат записванията, на всеки да му се раздаде пакет с документи за записване. На предното стъкло на всеки автомобил ще има табелка с номер, марка, модел и година на производство. След това автомобилите ще се наредят, а в 12 и 30 ще започне официалното откриване\", съобщава Данаил Пенчев един от инициаторите на събитието.\"Ще има поздравления от длъжностни лица, музикална програма, а след това в 14 часа ще има конкурс на ретро дрехи. В 15 часа ще наградим автомобилите и мотоциклетите от изложбената част, а след това ще се пренесем на стадион \"Гранит\", който е съвсем близо. Там ще направим състезание по майсторско шофиране\", допълва Пенчев.", "date": "2017.08.13", "title": "Ретро автомобили превземат софийското село Владая "}
{"url": "https://news.bg/world/velikobritaniya-napuska-es-i-obshtiya-pazar-prez-mart-2019.html", "text": "Великобритания ще напусне Европейския съюз през март 2019 г. В същото време излиза от Митническия съюз и от общия пазар на ЕС. Това бе съобщено от министъра на финансите Филип Хамънд и министър на външната търговия Лиъм Фокс в съвместен документ, който е публикуван от The Sunday Telegraph.\"Ние уважаваме волята на британския народ, а през март 2019 Великобритания ще напусне Европейския съюз, ще излезем от митническия съюз и ще получим свободата да обсъдим най-благоприятни търговски споразумения със света като независима, отворена търговска нация\", гласи изявлението. \"Ние ще напуснем общия пазар\", допълват министрите.Хамънд и Фокс също така подчертават необходимостта да се даде увереност на бизнес общността след преходния период - \"не може да бъде безкраен\". Министрите заявяват, че през този период Великобритания вече няма да бъде в Митническия съюз и на общия пазар и по тази причина е в ролята на \"трета страна и не е страна по договорите на ЕС.\"\"Стоките, закупени по интернет, трябва да продължат да преминават границата, а компаниите - да бъдат в състояние да предоставят стоки на своите клиенти в целия ЕС\", добавяйки, че британски бизнес трябва да може да наема таланти от Европейския съюз.\"Когато преходът завърши, ние искаме между Обединеното кралство и Европейския съюз да има механизми, основани на споразумения, които да подкрепят възможно най-тесни отношения с ЕС, като същевременно се поддържат тесни връзки в областта на сигурността, търговията и бизнес\", подчертават министрите.Хамънд и Фокс зад кулисите са два различни лагера в британския кабинет - противници и поддръжници, но демонстрират единство.Изявлението демонстрира единството на редиците на британското правителство в навечерието на планирано за втората половина на август третия кръг на първия етап от преговорите между Лондон и Брюксел.Според наличната информация на вестника, правителството ще докладва за готовността на Тереза Мей, да се реши проблема с границата между Северна Ирландия, (подобно на Споразумението от Шенген).", "date": "2017.08.13", "title": "Великобритания напуска ЕС и общия пазар през март 2019"}
{"url": "https://news.bg/regions/srutena-zemna-masa-zatvori-am-lyulin-v-posoka-pernik.html", "text": "Временно движението е само в изпреварващата лента в участъка от км 8 до км 9 на АМ \"Люлин\" в посока Перник, в района след първия тунел, поради срутване на земна маса. Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ", "date": "2017.08.13", "title": "Срутена земна маса затвори АМ \"Люлин\" в посока Перник"}
{"url": "https://news.bg/politics/do-kraya-na-2017-g-balgariya-tryabva-da-e-gotova-s-antikoruptsionniya-si-zakon.html", "text": "До края на 2017 г. България трябва да има приет Закон за противодействие на корупцията и отнемане на незаконно придобитото имущество. Това заяви във Варна правосъдният министър Цецка Цачева.Този проект е изготвен от широк екип от специалисти. Смисълът на публичното обсъждане е да се отрази отзвука на обществото, тъй като за всички ни преодоляването на последиците от корупцията са стратегически интерес, уточни Цачева.Финалното обсъждане на Закона ще бъде на 1 септември в парламента от Съвета по актуализирана стратегия за продължаване на реформата в съдебната власт. Комисиите ще отразим получените мнения от заинтересованите лица и организации, каза Цачева.Тя уточни, че се обсъжда публикувания на страницата на Министерството на правосъдието Законопроект на антикорупционен закон, разработван от правосъдното министерство. Ще се противопоставим на отхвърляни от западните ни партньори практики, приети от кабинета \"Орешарски\". Само наказателната част не дава отговор на въпроса какво се случва с обогатяване на тези лица с корупционни практики, каза Цачева.\"Отхвърлям внушенията в публичното пространство, че това е законопроект - механичен сбор от досега действащи структури, които са имали задачи за противодействие на корупционни практики. Изцяло нов е единният орган, ясно са разписани неговите правомощия\", каза Цачева.Според Цачева, лидерът на БСП Корнелия Нинова внушавала, че проектът на антикорупционен закон на левицата, внушавал, че едва ли не ще реши проблемите на цялото ни общество. Един бърз преглед на техния Законопроект показва, че Агенцията по антикорупция е препис от предвидените норми в проекта, качен на страницата на Министерството на правосъдието.Проектът на левицата се отличава в два пункта. Първият - предвиждат възможност за разследващи функции на специалната агенция. С това се прави механичен сбор от правомощия, които вече са отречени. Фигурата на разследващия инспектор сме имали по времето на кабинета \"Орешарски\" - за кратко промени в структурата на ДАНС.Западните ни партньори отрекоха тази възможност - анализ, сигнал, разследане и обвинение, каза Цачева.Ако е имало воля, още в 43-то НС можехме да изработим закон, който вече да дава резултати, но ПГ на БСП два пъти гласува против двата проекта, станали известни като законопроекти \"Кунева\".Възраженията идваха и от днешната опозиция, каза Цачева. Според нея има опит за противопоставяне на институциите.По силата на законодателството имаме определен кръг лица, които са длъжни да декларират конфликт на интереси, когато са на определени позиции, както и годишните си имуществени декларации. Необходимо е единен орган да сравнява данните в тези декларации, както и изпреварващо да анализира източниците на обогатяване на едно лице, когато то е свързано с неговата властова функция и неговите позиции.30% от иззетото имущество по закон ще се използва за социални нужди, уточни Цачева.Част от аналитичните функции на БОРКОР и на ДАНС, която следва да премине към новия орган, но това не означава, че ще има механичен сбор на определени звена за борба с корупцията. Постигнатите резултати не удовлетворяват обществото като цяло.ДАНС-МВР-Прокуратурата се уреждат с тристранно споразумение. България е една от малкото европейски държави, които имат закон и практика за т.нар. гражданска конфискация.Сега след разширяване кръга на лицата, чиито декларации ще бъдат проверявани от този единен орган резултатите ще са по-добри.Всеки е свободен да подаде сигнал и данните, с които разполага, обясни Цачева начина, по който ще се информира че някой разполага над възможностите си. Това може да стане и с публикация в медиите. Оперативните дейности ще са от новия орган с неговите инспектори, допълни правосъдният министър.", "date": "2017.08.13", "title": "До края на 2017 г. България трябва да е готова с антикорупционния си закон"}
{"url": "https://news.bg/world/sblasatsite-v-amerikanskiya-sharlatsvil-sa-vatreshen-terorizam-spored-senatori.html", "text": "Няколко американски сенатори-републиканци определиха като вътрешен тероризъм ситуацията в град Шарлотсвил, щата Вирджиния. Там имаше стълкновение между привърженици и противници на ултрадесни организации, съобщи РИА Новости.Припомняме, в Шарлотсвил бе обявено извънредно положение.\"След като видяхме ужасяващото видео, където автомобил нарочно се врязва в тълпа протестиращи, призовавам правосъднотом министрество незабавно да разследва и да заведе дело срещу този чудовищен акт на вътрешен тероризъм\", се казва в изявлението на сенатора Тед Круз, публикувано на страницата му във Фейсбук.Инцидентът станал в събота в център Шарлътсвил. Там кола се вряза в група противници на акцията на ултрадесните и избяга от местопроизшествието. По-късно шофьорът бе задържан.Сенатор Марко Рубио в Twitter определи ставащото в Шарлътсвил като \"терористичен акт\", извършен от поддръжници на \"превъзходството на бялата раса\".Градът стана арена на сблъсък между \"южняците\" с една страна и носителите на усъвършенствани медийни ценности - от друга. Това доведе до първия вечерен сблъсък, а след това - и на фаталните кръвопролития. Двадесет годишен жител на щата Охайо, шофирайки собствения си автомобил блъсна либерали, които протестираха срещу консерваторите протестиращи срещу разрушаването на паметника Ли. Той рани десетки, в резултат на което загина 32-годишна жена.", "date": "2017.08.13", "title": "Сблъсъците в американския Шарлътсвил са вътрешен тероризъм, според сенатори"}
{"url": "https://news.bg/crime/osem-zaginaha-v-katastrofi.html", "text": "Осем души загинаха при няколко тежки катастрофи. Едното произшествие е в Плевенско, другото - в Ловешко, съобщи БНР.На пътя Плевен-Ловеч, в района на село Брестовец, кола с плевенска регистрация, движеща се в посока Плевен, се е ударила челно в автобус с пловдивска регистрация, който е пътувал в посока Ловеч.На място са починали четирима души, пътували в лекия автомобил. Няма пострадали пътници в автобуса. Движението в участъка на инцидента се регулира от полицейски екипи. От КАТ допускат, че на шофьора може да му е прилошало.30-годишна руска гражданка и 3-годишното й дете са загинали при катастрофата между селата Микре и Сопот на главния път София-Варна. Информацията е на Центъра за спешна медицинска помощ в Ловеч.В ловешката болница са докарани и 5-годишното братче и дядото на загиналото дете. Те са с различни наранявания, но няма опасност за живота им.Пострадали са още две жени и дете, като едната от жените е в тежко състояние. Катастрофата с участието на три автомобила е станала около 15:30 часа. Според очевидци причината е неправилно изпреварване. Пътят е затворен за движение и се преминава и в двете посоки по обходния маршрут Сопот-Угърчин-Микре.Дъждовното време и трафикът предизвикаха катастрофа и на пътя Шумен - Карнобат, до разклона за село Дибич. 58-годишна жена и 9-годишно дете са загинали, а мъж е откаран в МБАЛ - Шумен - той е в тежко състояние. По първоначална информаьия лек автомобил се е блъснал в товарен.  ", "date": "2017.08.13", "title": "Осем загинаха в катастрофи"}
{"url": "https://news.bg/regions/v-kavarna-obsazhdat-planovete-na-kompleks-kaliakra.html", "text": "Членовете на работните групи в Каварна разглеждат плана за управление на защитена зона \"Комплекс Калиакра\" на местно ниво. Това стана ясно по време на срещата на министъра на околната среда и водите Нено Димов с местната общност и власти в Каварна, съобщиха от МОСВ.Групите са четири. Те са земеделие, енергетика, лов и риболов и строителство/туризъм и ще търсят балансирано решение по казуса.До средата на другата седмица групите ще дават становища по плана. След това ще направим среща между работните групи и експертите на Министерството на околната среда и водите на място в Каварна, заяви министър Димов.Според него е необходимо да бъде намерено максимално балансирано решение между засегнатите страни. Кметът на Каварна Нина Ставрева по-късно показа на  в село Топола, което влиза в Натура 2000, информират от МОСВ.Припомняме, протести в Калиакра доведоха до отмяна на заповедта за забрана на строителство в определени зони, които попадат в защитена зона Натура 2000. От ВАП е изпратено разпореждане до министъра на околната среда и водите за представяне на копия от административната преписка по издаване на посочената заповед и от документацията за защитена зона \"Комплекс Калиакра\" в т. ч. и относно начина на създаването на картен материал и координатен регистър на границата на защитената зона.Предстои вземане на решение относно предприемане на мерки от компетентността на ВАП, след проучване на съответните данни.", "date": "2017.08.13", "title": "В Каварна обсъждат плановете на \"Комплекс Калиакра\""}
