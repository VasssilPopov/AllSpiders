{"url": "https://news.bg/disasters/trima-ubiti-v-spor-za-parkirane.html", "text": "Трима души бяха убити в Южна Италия при спор за място за паркиране, съобщават местни медии.56-годишен жител на провинция Лече е бил арестуван от полицаи в събота вечер, след като той застрелял трима от съседите си.Той е оправдал агресивния си акт с мотива, че убитите непрекъснато паркирали пред къщата му. Убитите са баща, дъщеря и леля. Още една жена е настанена в болница.Стрелецът е обвинен в умишлено убийство при утежняващи обстоятелства и незаконно притежаване на оръжия. При разпита той е признал вината си.", "date": "2018.09.29", "title": "Трима убити в спор за паркиране"}
{"url": "https://news.bg/int-politics/siriya-otvarya-gkpp-nasib-s-jordaniya.html", "text": "Сирийското правителство отвори отново граничния пункт на Насиб с Йордания, три години след като основният търговски маршрут беше затворен от бунтовници през 2015 г., съобщава \"Ройтерс\".\"Насиб\" е основен транзитен маршрут за стотици камиони на ден, превозващи стоки между Турция и Персийския залив, и Ливан и Персийския залив. \"Камионите и транзитният трафик тръгнаха през границата между Сирия и Йордания\", се казва в изявление на министерството.Милиарди долари от годишна търговия преминаваха през \"Насиб\" в южната част на Сирия преди 2011 г., а затварянето на пункта сериозно удари икономиката на Сирия и съседните държави.Ливанският министър на икономиката коментира пред \"Ройтерс\" през юли, че пунктът е \"жизненоважна артерия\" за ливанската икономика и трябва да се постигне споразумение за повторното му отваряне.Дамаск се ангажира в разговори с Аман през септември, за да възобнови маршрута през \"Насиб\".Йордания отрече съобщеното от Сирия. \"Пунктът \"Насиб\" все още е затворен. Не е отворен за движение и преминаване на стоки и пътници\", коментира в говорителката на правителството на Йордания, Юмана Гонаймат.След официалното опровержение от страна на Аман, сирийските държавни медии излязоха с ново изявление от министерство на транспорта, в което се казва, че \"логистичните подготовки за повторно отваряне вече са завършени, така че граничният пункт \"Насиб\" с Йордания ще работи от 10-ти октомври\".", "date": "2018.09.29", "title": "Сирия отваря ГКПП \"Насиб\" с Йордания"}
{"url": "https://news.bg/comments/hlyab-i-populizam.html", "text": "Във вторник вицепремиерът и председател на ВМРО-БНД Красимир Каракачанов предложи да се въведе максимална надценка за някои хранителни продукти. Според него мярката трябва да обхване следните храни: хляб, кисело мляко, прясно мляко, краве сирене, краве масло, кашкавал \"Витоша\", пилешко месо, свинско месо, яйца, брашно и олио от български производители. Идеята е те да бъдат продавани с фиксирана надценка - както за производители, така и за търговци. По този начин следва да се формира \"социална кошница\" с основни хранителни продукти, чиито цени да са по-ниски в сравнение с моментните на пазара.Като конкретен повод за предложението си, Каракачанов изтъква разликата в печалбата за производители и търговци при ценообразуването на хляба - докато за първите тя била 5 ст. на брой, то при вторите достигала 30 ст. на брой (без да се отчита, че печалбата на производителите е от много повече бройки в сравнение с търговците). Самата идея пък идва в контекста на наскоро обявената от министъра на земеделието, храните и горите Румен Порожанов инициатива за водене на разговори с големите търговски вериги да продават хляба без никаква надценка.И двете предложения предизвикаха очаквана реакция в социалните мрежи - комунизъм, социализъм... и въпроси кога ще връщаме плановата икономика и т.н. Дори лидерът на БСП Корнелия Нинова нарече предложението на Каракачанов \"популизъм\" и в замяна предложи диференцирана ставка на ДДС (5%) за хляба. А в същото време тази идея бе приветствана от крайнолеви организации като \"Че Гевара\" и Съюз на комунистите в България. И докато идеята на министър Порожанов едва ли ще се възприеме от гилдията, то предложението на лидера на ВМРО изобщо не е изключено да бъде прието. Ето защо е нужно неговите аспекти да бъдат разгледани и анализирани.От една страна, погрешно е да се твърди, че всяка държавна намеса в икономиката (включително ценовите регулации) означава социализъм. Теорията за силна роля на държавата в икономическите процеси се застъпва не само от марксическата школа, а също и от британския икономист Джон Мейнард Кейнс. Той твърди, че решенията на частния сектор може понякога да доведат до недостатъчно добри и ефикасни макроикономически резултати и затова защитава активните политически отговори от страна на държавния сектор, в това число и монетарна политика от страна на централната банка, както и действия от страна на правителството по фискалната политика за стабилизиране на бизнес цикъла. Кейнсианският модел представлява т.нар. \"смесена икономика\" - собствеността е основно частна, но с голяма роля на държавното управление, основно чрез различни видове регулации. Примери за \"смесена икономика\" могат да се намерят в държави с различен политически строй - в периода между \"Голямата депресия\" и Втората световна война този икономически модел е застъпен както в нацистка Германия и фашистка Италия, така и в САЩ (\"новия курс\" на президента Франклин Д. Рузвелт). След края на Втората световна война в продължение на близо три десетилетия повечето западни икономики следват модела на Кейнс (продукт на тази теория е и \"планът Маршал\" за следвоенно възстановяване на Европа). Едва през 70-те години на ХХ век Западът преминава към про-пазарно стопанство - отчасти заради идеите на икономиста Милтън Фридман, който оспорва много от пунктовете на кейнсианството, отчасти заради \"петролната криза\" и нуждата от нов икономически модел.От друга страна обаче, всяка държавна намеса в икономиката крие рискове. Пазарът е твърде сложна система, в която някои неща може да не ни харесват, а други да не разбираме в пълнота, но всички те почиват на здрава логика. Всяка интервенция, дори и с най-добри намерения, може да доведе до големи бели, ако не е внимателно обмислена.Конкретно това предложение на Красимир Каракачанов може да ни донесе следните неприятни последици:- търговците на тези хранителни продукти да понесат сериозни загуби, което би довело както до понижение на данъчните постъпления, така и до съкращаване на работници и служители;- едно ограничаване на надценката би се отразило много по-зле на малките магазинчета, отколкото на големите търговски вериги - това ще доведе до фалити на множество дребни бизнеси с всички произтичащи последствия;- след като за определени хранителни продукти от български производители има \"таван\" на печалба, търговците ще предпочетат да продават вносните им аналози, което пък ще удари производителите.А в крайна сметка може да се окаже, че понижението на цените е толкова незначително, че на практика да не се усети от потребителите.Да не забравяме също, че в момента у нас е в сила подобна мярка на пазара за лекарства и резултатите никак не са окуражаващи - паралелен износ, а и често се стига до дефицит на определени медикаменти, включително и животоподдържащи.Вместо подобни мерки, като най-лесно решение изглежда намаляването на ДДС за тези храни, което би трябвало автоматично да понижи цените им. Само че това би затруднило фиска, а и може да доведе до злоупотреби. Финансистът Емил Хърсев вече се обяви против диференцирането на ДДС, като даже призова за единна ставка на данъка в рамките на целия ЕС. За общо намаляване на ДДС се изказа и... заместникът на Красимир Каракачанов във ВМРО, евродепутатът Ангел Джамбазки.Що се отнася до въвеждането на \"социална кошница\" (държавата да повлияе на цените на основни хранителни продукти с цел тяхното понижаване), това има резон в ситуация на галопираща инфлация и висока безработица. Само че засега ситуацията у нас не е такава и Слава на Бога за това. Безработицата в България е рекордно ниска, а доходите всяка година бележат устойчив ръст, който значително надвишава годишната инфлация.Същевременно обаче сме изправени пред ситуация, която може да провокира известно повишаване на цените на хранителните продукти. Увеличението на цената на природния газ с близо 14% може да повлече редица други цени нагоре. Освен това не бива да се забравя, че по-високите цени се отразяват различно на потребителите в различните подоходни групи. За хората с ниски доходи това увеличение може да е болезнено, но групите с повече разполагаеми средства едва ли ще го усетят. Нужно ли е тогава да се вземат мерки за целия пазар и не е ли по-добре да се потърсят механизми за подпомагане само на засегнатите? Например, като временна мярка държавата да отпуска ваучери за основните храни на социално слабите граждани, чрез които те да пазаруват с известна отстъпка. А в по-дългосрочен план да се потърсят начини за намаляване на производствените разходи на тези продукти, което би намалило пазарната им цена.Предложението на Красимир Каракачанов е доста рисково за икономиката, но има голяма вероятност да се хареса на много български граждани. И това е сериозният проблем, а не самата идея на вицепремиера. Популизмът в икономиката никога не вещае нищо добро. Интензивен растеж и относително благоденствие се създават бавно и трудно, но могат да се разрушат бързо и лесно. Факт, който за съжаление мнозинството от хората трудно осъзнават.И докато обикновените граждани не са длъжни да имат макроикономически познания, то отговорните политици следва да мислят за това вместо тях. А не да се изкушават от популистки залитания (било за отмяна на плоския данък, било за диференциран ДДС, било за \"таван\" на печалби) в името на някой и друг глас повече на избори. Защото това после ще се върне с лихвите. И на политиците, и на всички нас.", "date": "2018.09.29", "title": "Хляб и популизъм"}
{"url": "https://news.bg/crime/mvr-kupuva-oshte-56-novi-kameri-za-kontrol-na-skorostta.html", "text": "56 нови камери за контрол на движението по пътищата ще купят от МВР. Информацията бе обявена в Габрово при откриване на националното състезание \"Полицай на годината\" в присъствието на вътрешния министър Младен Маринов, съобщи БНР.Процедурата за купуване на новите камери вече е задействана.Припомняме, на 27 септември стана ясно, че четири от новите камери за контрол на скоростта, са дефектни. От КАТ уверяват, че не е ощетен нито един водач.Според вътрешния министър Младен Маринов ефективността на техническите средства за контрол ще се повиши, когато заработи единният център за обработка на нарушенията.В надпреварата \"Пътен полицай на годината\" участват служители от цялата страна. Състезанията започнаха в 10 часа на централния площад \"Възраждане\" в Габрово, където бе изграден полигон за демонстрации на уменията на участниците в надпреварата в дисциплините \"Автомобилизъм\", \"Мотоциклетизъм\" и практически изпит по оказване на долекарска помощ на пострадали при ПТП.Преди практическото състезание, пътните полицаи са преминали теоретичния етап от конкурса, в който са тествани познанията им по нормативната база, която прилагат в работата си.В Габрово министър Маринов откри националното състезание \"Пътен полицай на годината\", което се провежда за 26 път.", "date": "2018.09.29", "title": "МВР купува още 56 нови камери за контрол на скоростта"}
{"url": "https://news.bg/crime/712-kg-e-heroinat-otkrit-v-dvata-tira-na-kapitan-andreevo.html", "text": "712 килограма е количеството хероин, открито на ГКПП \"Капитан Андреево\" в два тира. Разследващите изчисляват стойността му на над 46 милиона лева. Това е най-голямата пратка хероин, която е задържана в България досега, информира БНР.Двамата шофьори - иранци са задържани за 72 часа. Очаква се хасковската окръжна прокуратура да поиска постоянен арест за тях. В България те могат да получат между 15 и 20 г. затвор.Припомняме, в петък вечерта, малко преди изказването на премиера Бойко Борисов по време на общия дебат в рамките на 73-ата сесия на Общото събрание на ООН в Ню Йорк на ГКПП \"Капитан Андреево\" бяха открити два тира с наркотици. Докато митничарите още претърсваха тайниците на камионите, премиерът обяви успешната акция в България. \"\", подчерта премиерът Борисов.Наркотикът е открит в два тира, превозващи строителни материали от Иран за Австрия. И в двата камиона хероинът е бил скрит по идентичен начин - между строителните палети, в скрепени плоскости.От МВР обявиха за news.bg, че акцията се провежда от Агенция \"Митници\" и при тях няма допълнителна информация.", "date": "2018.09.29", "title": "712 кг е хероинът, открит в двата тира на \"Капитан Андреево\""}
{"url": "https://news.bg/world/chetirima-sa-raneni-pri-eksploziya-v-donetsk.html", "text": "Трима души са ранени при експлозия по време на конгрес на Комунистическата партия на самообявилата се Донецка народна република (ДНР) в Донецк, съобщава ТАСС.\"Четири жертви, всички са живи, хоспитализирани са в градската болница № 24 в квартал Киров\", съобщава областната администрация на града.Според непотвърдени данни, сред ранените е кандидат за поста на лидер на ДНР Игор Хакимзянов.\"На конгреса на комунистическата партия трима души бяха ранени при експлозия на неидентифицирано устройство\", коментира депутатът Владислав Бердичевски.\"Експлозията е потвърдена, специални части са изпратени на мястото\", съобщава министерството на държавната сигурност на ДНР.", "date": "2018.09.29", "title": "Четирима са ранени при експлозия в Донецк"}
{"url": "https://news.bg/int-politics/1-806-336-grazhdani-na-makedoniya-imat-pravo-na-glas-na-referenduma.html", "text": "1 806 336 граждани на Македония имат право на глас в утрешния референдум относно , пише македонският вестник Нова Македония.В четвъртък вечерта започна 48-часовият период за размисъл преди референдума, който трябва да се проведе в неделя, 30 септември. Според решението на парламента на Република Македония, допитването до народа е за следния въпрос: \"Подкрепяте ли членство в ЕС и НАТО с приемане на Договора между Република Македония и Република Гърция?\"Според Държавната избирателна комисия право на глас на референдума имат 1 806 336 гласоподаватели, които са записани в избирателните списъци.Секциите ще бъдат отворени в неделя, на 30 септември от 7 часа сутринта и ще бъдат затворени в 19 часа. Днес, в събота, гласуват хората с право на глас в болниците, хората с увреждания, хората под домашен арест, арестантите, както и македонските граждани в чужбина.Рекорден брой местни и чуждестранни наблюдатели ще следят за нередности в избирателните секции. Официалният брой акредитирани местни наблюдатели е 11 907души. Международните наблюдатели са 493, а международните организации са акредитирали 194 преводачи. За отразяване на референдума в македонската държавна избирателна комисия са акредитирани 83 журналисти от 32 медии.От Хелзинкския комитет за правата на човека в Република Македония информират, че офисът им ще бъде отворен през целия ден на референдума.За да бъде валиден референдумът, до урните трябва да отидат 900 000 избиратели.", "date": "2018.09.29", "title": "1 806 336 граждани на Македония имат право на глас на референдума"}
{"url": "https://news.bg/int-politics/dve-nepalnoletni-momcheta-sa-sred-zastrelyanite-kray-gaza-palestintsi.html", "text": "Две момчета на възраст между 12 и 14 години са сред седемте палестинци, застреляни от израелски войници в петък, съобщава \"Евронюз\".Жертвите са част от многохиляден протест в ивицата Газа, част от ежеседмичните протести през последните шест месеца. Израелската армия коментира, че войниците отвърнали със стрелба и въздушен удар, след като демонстранти хвърляли експлозиви и камъни.Войниците са искали да предотвратят събаряне на част от граничната ограда. Здравни служители в Газа съобщават, че повече от 500 души са ранени, а 89 от тях от огнестрелно оръжие.Най-малко 191 палестинци са убити от началото на протестите в Газа, започнали на 30 март.Протестиращите настояват за завръщане на палестинците, изгонени от основаването на Израел през 1948 г. и облекчаване на икономическа блокада.", "date": "2018.09.29", "title": "Две непълнолетни момчета са сред застреляните край Газа палестинци"}
{"url": "https://news.bg/society/otkrivat-lovniya-sezon-za-diva-svinya.html", "text": "Откриват ловния сезон за дива свиня. Макар да започва от днес сезона, заради опасността от разпространение на африканска чума по свинете е въведена забрана за отстрел на глигани около река Дунав и село Тутраканци, информират от  и риболовците в специална заповед.От bTV разказват как всеки ловен излет в районите, където няма забрана, започва със задължителен инструктаж.\"Всеки да внимава по какво стреля, по-добре пропуснете животно, ако не сте сигурни, най-важното е човешкият живот и животът на ловните ни другари, на кучетата\", обясни председателят на ловната дружинка в романското село Караш Милен Аврамов.Друг ловец, който заедно с ловната си дружинката в град Мартен попадат в ограничението за отстрел на глигани, тъй като са в пограничен район, отвъд който са открити десетки огнища на африканска чума, не приема наложената възбрана от БАБХ.\"За мен това е непонятно да се случи, на 10 км да няма лов, на 11 да има. Геноцид е силна дума, това е една голяма дискриминация на една от най-старите професии на човечеството - лов\", смята Недко Недев.Според него министерската заповед, която ограничава над сто ловни дружинки, е недобре обмислена. За вътрешността на страната ограничения няма.Отстреляните прасета ще трябва задължително да се изследват и за африканска чума по свинете.Припомняме, през юли  за вземане на проби за изследване наличието на трихинелоза и  по дивата свиня на стопанисващите дивеча в страната. ", "date": "2018.09.29", "title": "Откриват ловния сезон за дива свиня"}
{"url": "https://news.bg/politics/bsp-vnasya-vot-na-nedoverie-za-zdraveopazvaneto.html", "text": "От БСП внасят вот на недоверие към правителството на тема здравеопазване. Това реши пленумът на столетницата.Мотивът за третия вот към кабинета \"Борисов-3\" е обсъжданият нов здравен модел, който предложи ресорният министър Кирил Ананиев. Очаква се новият модел да реформира здравната система.Срещу това обаче веднага скочиха червените и днес ръководството на партията получи подкрепата на Националния съвет да атакува кабинета \"Борисов-3\".Мотивът на Левицата за третия вот на недоверие е влошаващото се състояние на здравеопазването. Според тях планираните реформи от управляващите ще . В същото време качеството на здравните услуги няма да се подобри.\"Това не е здравна реформа, а здравен геноцид\", заяви лидерът на БСП Корнелия Нинова.Припомняме, първият вот на недоверие към кабинета \"Борисов-3\" беше внесен на 17 януари 2018 г. с мотив - провалът на правителството с борбата с корупцията.Гласуването беше на 25 януари и . За събарянето на властта гласуваха 103 депутати. В подкрепа на управлението на Бойко Борисов се обявиха 131 народни представители. За да е успешен един вот на недоверие са нужни минимум 121 депутатски гласа.Вторият вот на недоверие беше по темата сигурност, като , през състоянието на системата МВР до техническото състояние на въоръжението в Българската армия. Вотът беше , след инцидента с хеликоптер, при който загинаха двама военни пилоти, а трети беше тежко ранен. на недоверие, внесен отново от БСП. Гласуването беше на 29 юни. За събарянето на властта тогава бяха 104 депутати, а 131 запазиха правителството.", "date": "2018.09.29", "title": "БСП внася вот на недоверие за здравеопазването"}
{"url": "https://news.bg/int-politics/privedoha-srabskata-armiya-v-palna-boyna-gotovnost-zaradi-kosovo.html", "text": "Сръбската армия бе преведена в пълна боеготовност във връзка със ситуацията в Косово, съобщи ТАСС, позовавайки се на TANJUG, която цитира източник в президентската администрация.Тези мерки сръбските власти предприеха след като косовските спецсили влязоха в Центъра за екология и развитие в Зубин Поток и завзеха резервоара и водноелектрическата централа \"Газивод\".Заповедта е изпратена до Генералния щаб на въоръжените сили на страната. В съответствие със заповедта и вътрешният министър Небойша Стефанович мобилизира всички сили на специалните части на сръбската полиция.По-късно спецсилите на Прищина се изтеглиха от Северно Косово.Водната електроцентрала \"Газивод\" и подстанцията \"Валак\" са ключови енергийни съоръжения в северната част на Косово и принадлежат към сръбската мрежа. Приходите от водноелектрическата централа, според някои източници, възлизат на десетки милиони евро годишно. Тук се намира ключовият за северно Косово - канал Ибр-Лепенец.По-рано косоварите многократно заявяваха, че ВЕЦ \"Газивод\" трябва да бъде включена в енергийната система на Косово.Косовският парламент провъзгласи независимост в края на едностранен порядък през февруари 2008 г. През 2010 г. Международният съд на ООН призна това решение за легитимно. В последните месеци Белград и Прищина активно обсъждат \"компромисно решение\", свързано с коригиране на границите и размяна на територии.САЩ поддържа идеята, настоявайки за \"окончателно споразумение\", което предполага корекция на границите на Сърбия и непризнатата република.В свое изявление германският канцлер Ангела Меркел на 13 август по време на среща с председателите на Съвета на министрите на Босна и Херцеговина Денис Звездич се обяви срещу промяна на границите на Балканите, подчертавайки, че всички страни на региона имат перспектива за влизане в европейското семейство.", "date": "2018.09.29", "title": "Приведоха сръбската армия в пълна бойна готовност заради Косово"}
{"url": "https://news.bg/economics/kfn-iska-oshte-informatsiya-za-faliraloto-zastrahovateno-druzhestvo-olimpik.html", "text": "Допълнителна информация от кипърския застрахователен надзор по случая с фалиралото дружество \"Олимпик\" ще изискат от Комисията за финансов надзор. Това е едно от решенията на комисията, взети на заседанието й на 27 септември.\"Изпраща писмо до Надзорния орган върху застраховането (Superintendent of insurance) на Република Кипър за предоставяне на допълнителна информация във връзка с тяхното искане за предприемане на действия за извършване на определени плащания и банкови преводи от банковата сметка на \"Застрахователна компания Олимпик - клон България\" КЧТ\", гласи точка 11 от решенията.Припомняме, над  заради фалита на кипърското застрахователни дружество \"Олимпик\". Те трябваше да сключат нова полица с друго дружество от 18 август.заседание на парламента по време на лятната ваканция и приемане на оставката на . Щетите за българските водачи са за .В края на август кипърският застрахователен надзор поиска от българския клон на \"Олимпик\" да плати за своите служители заплати, социални осигуровки и ползвани правни услуги.От съобщението на КФН няма информация за конкретни преводи и плащания на българския клон на кипърския застраховател.Междувременно с друго свое писмо до Кипър, от Комисията са изискали допълнителна информация и за намерението на инвестиционния посредник \"Ur Trade Fix Ltd\" да се регистрира в България. Той е лицензиран в Кипър. От Българския надзор припомнят, че той няма право да извършва дейност в България, докато не получи разрешение това.", "date": "2018.09.29", "title": "КФН иска още информация за фалиралото застраховатено дружество \"Олимпик\""}
{"url": "https://news.bg/politics/rumen-radev-saprichasten-s-indoneziyskiya-si-kolega-dzhoko-vidodo.html", "text": "Президентът Румен Радев изпрати съболезнователно писмо до индонезийския си колега Джоко Видодо по повод трагедията на остров Сулавеси, при която загинаха стотици граждани.\"В тези трудни часове, когато състраданието и съчувствието стават най-човешките добродетели, ние сме заедно с народа на Индонезия. Подкрепяме всички Ваши усилия за облекчаване на последствията от земетресението и последвалото цунами\", заявява в писмото си до Джоко Видодо българският държавен глава.Румен Радев изразява своите и на българския народ искрени съболезнования към гражданите на Индонезия, близките и семействата на загиналите.Припомняме, 384 станаха жертвите на цунамито на индонезийския остров Сулавеси, много от загиналите са отнесени от гигантски вълни, докато са играели на плажа, съобщ местните власти.Силни трусове продължават да разтърсват района и в събота сутрин, след като вълни, достигащи до шест метра височина, преминаха през живописния туристически регион вчера, задействани от земетресение с магнитуд 7,5.", "date": "2018.09.29", "title": "Румен Радев съпричастен с индонезийския си колега Джоко Видодо"}
{"url": "https://news.bg/politics/bsp-si-obnovi-predizborniya-shtab.html", "text": "Членовете на Националния съвет на БСП избраха нов Национален предизборен щаб. По предложение на лидера на левицата Корнелия Нинова начело на предизборния щаб застава Георги Свиленски.От щаба бе изваден досегашният зам.-председател Георги Гергов, както и Красимир Янков, който сам подаде оставка. Сменен е и секретарят на щаба Асен Димитров с Вяра Емилова.В предизборния щаб на левицата влизат Александър Симов, Стоян Мирчев, Антон Кутев, Кристиан Вигенин, Иван Иванов, Николай Цонков, Иван Ченчев, Ия Гурбалова, Деница Златева, Явор Божанков.Заедно с тях в щаба застават и кметовете на Гоце Делчев - Владимир Москов и на Троян - Донка Михайлова.По-рано през деня новият шеф на предизборния щаб заяви пред своите съпартиици, че изборите са съвсем близо и \"ГЕРБ приключи житейския си политически път\".Според него тези данните не са на социолозите, а са получени на терен. \"За разлика от тях (ГЕРБ - б.р.), . С изключение на София, Варна и Пловдив, навсякъде в страната положението е ужасно. Където е имало европейски проекти, парите са откраднати\", смята Свиленски.", "date": "2018.09.29", "title": "БСП си обнови предизборния щаб"}
{"url": "https://news.bg/int-politics/dzheremi-hant-rusiya-e-zainteresovana-ot-proval-na-pregovorite-za-brekzit.html", "text": "\"Руснаците подкрепят всичко, което възпрепятства установения ред, поради което биха подкрепили не само Брекзит, но също така искат да няма сделка за Брекзит. Биха искали всичко, което разтърсва западната коалиция\". Това заяви външният министър на Великобритания Джереми Хънт в интервю, публикувано в събота и цитирано от ТАСС.Министърът, който бе избран за поста си през юли след оставката на неговия предшественик Борис Джонсън, смята че Русия се движи в неправилна посока.\"Не смятам, че тя (Русия) е така зле както през 1970-те и 1980-те години, но сме длъжни да признаем, че тя се движи в неправилна посока и по пътя си Русия е много опортюнистична страна\", каза Хънт.Те (руснаците) чакат всяка удобна възможност, за да се опитат да променят международния порядък и правят това в съвършено недопустима форма, заяви британският дипломат.\"Демокрацията отстъпва. По време на Студената война ние нямахме никакви съмнения по отношение на правилността на нашата система в сравнение с неправилността на това, което ставаше зад Желязната завеса. Сега вие пояснете, че във Великобритания, и в Америка, и в Европа хората не са съвсем уверени в това до колко е подходяща тяхната система и в много за това, което се случва в интерактивната сфера. Социалните мрежи могат да бъдат сила, която помага на демокрацията, но в момента виждаме негативни и дестабилизиращи последици\", заяви министърът.Руските власти по-рано нееднократно заявяваха, че всички твърдения за намеса в дейността на чуждите държави или опити за дестабилизация в някои региони нямат нищо общо с реалността, допълва руската агенция.", "date": "2018.09.29", "title": "Джереми Хънт: Русия е заинтересована от провал на преговорите за Брекзит"}
{"url": "https://news.bg/int-politics/spetssilite-na-prishtina-se-iztegliha-ot-severno-kosovo.html", "text": "Спецсилите на Прищина се изтеглиха от Северно Косово, съобщиха TANJUG и радио Б92, цитирани от ТАСС.Началникът на сръбската правителствена служба за Косово Марко Джурич заяви, че днешното положение е опасно. Припомняме, сръбската армия и полиция бяха в повишена бойна готовност заради завладяването от Косовски спецсили на резервоара и ВЕЦ \"Газивода\". Джурич сравни ситуацията с началото на арабско-израелския конфликт.Косовските спецсили ROSU напуснаха сръбския автомен край. За това обяви в събота привечер Марко Джурич.\"Спецсилите ROSU напуснаха Северно Косово и Метохия около 16:00 часа (17:00 българско време - б.р.)\", каза Джурич пред агенция TANJUG.Той разкритикува НАТО и ЕС, които не реагираха на ситуацията. При това представител на международната служба на ЕС съобщи преди време пред журналисти в Брюксел, че ЕС \"поддържа контакт с всички страни\" и ги призова да действат спокойно и сдържано\".По-рано в събота няколко десетки косовски спецназовци нахлуха на територията на населения със сърби северен край - подобни действия са забранени с международни договори. Спецсилите заеха позиции около водохранилището Газиводе, взеха контрола на ВЕЦ \"Газиводе\", а така също влязоха и в Центъра за екология и развиите в село Зубин-Поток.По думите на Джурич, това е направено заради визита в северния край на лидера на Косово Хашим Тачи. В изявлението си в ефира на телевизия \"Пинк\" председателят на парламентарния комитет за Косово и Метохия на Народната скупщина (парламента) на Сърбия Милован Дрецун, разходката на Тачи целеше да се повиши популярността му в косовскоалбанския електорат на фона на вътрешни проблеми.По повод ситуацията в Косово президентът на Сърбия Александър Вучич приведе в пълна бойна готовност армията и спецсилите на полицията на Сърбия. Той изрази протест пред генералния секретар на НАТО Йенс Столтенберг.", "date": "2018.09.29", "title": "Спецсилите на Прищина се изтеглиха от  Северно Косово"}
{"url": "https://news.bg/bulgaria/pochina-izvestniyat-zhurnalist-nencho-hranov.html", "text": "На 90 години е починал известният български журналист Ненчо Хранов, съобщиха от семейството му.Поклонението ще бъде във вторник, 2 октомври, от 11 ч., в ритуална зала \"Мира\", срещу Централните софийски гробища.", "date": "2018.09.29", "title": "Почина известният журналист Ненчо Хранов"}
{"url": "https://news.bg/press/dps-spasi-kvoruma-za-da-spre-obshtinskata-politsiya-osvobodiha-ot-aresta-zadarzhanite-po-sluchaya-s-zhurnalista-dimitar-varbanov.html", "text": "НС. \"24 часа\":ДПС спаси кворума, за да спре общинската полиция Без кворум за втори ден щеше да остане парламентът вчера, ако от ДПС не се бяха регистрирали в залата. За да привлекат опозицията обаче, управляващите трябваше да оттеглят промените в закона за местното самоуправление от дневния ред. Те предвиждат създаването на общинска полиция, а лидерът на ДПС Мустафа Карадайъ определи проекта като \"вреден за хората и обществото\".Пленарното заседание в четвъртък се провали заради липса на кворум. В петък първоначално отново не се събраха нужните 121 депутати, а само 116. Управляващите от ГЕРБ и \"Обединени патриоти\" имат 122 души, но в петък отново липсваха техни депутати. Опозиционните партии ДПС и БСП присъстваха в залата, но не регистрираха депутатските си карти. Обрат. \"Монитор\":Освободиха от ареста задържаните по случая с журналиста Димитър Върбанов Районният съд във Велико Търново освободи от ареста двамата задържани за нападението над журналиста от \"Господари на ефира\" Димитър Върбанов. Това се случи, след като прокуратурата сама се отказа от искането си за налагане на каквато и да е мярка за неотклонение над задържаните.Според говорителя на районната прокуратура Таня Катрева щели да се разгледат отново доказателствата и можело да има друг привлечен като обвиняем по случая. Двамата мъже с инициали И.И. и П.С., съответно собственик на склад за хранителни стоки и негов служител, бяха задържани след подаден сигнал от журналиста Димитър Върбанов, че са го нападнали и са упражнили върху него физическо насилие, свързано с блъскане и хвърляне върху бетонова площадка. Инцидентът се случил в сряда около 17.00 ч. Потърпевшият бил приет в спешна помощ, където му е извършен преглед и е установено, че счупвания и опасност за живота и здравето му няма, но има комоцио. Оферти. \"24 часа\":В понеделник отварят офертите за нов боен самолетОтговорите на държавите, изпратени след запитване от министерството на отбраната, за предоставяне на предложение по проекта за придобиване на нов тип боен самолет ще бъдат отворени в понеделник, 1 октомври, в министерството на отбраната, съобщиха от пресцентъра на военното ведомство.Съвместната работна група, назначена със заповед на министър-председателя, в която влизат представители на Министерството на отбраната, Министерството на икономиката и ДАНС, ще отвори публично всички постъпили в установения срок писмени предложения. Време.\"Монитор\":Започва онлайн допитване за предпочитаното часово време До 11 октомври българските граждани могат да кажат дали са съгласни с отпадането на сезонните смени на часовото време и дали да остане лятното, или зимното време, като се аргументират.Консултацията по този въпрос се провежда онлайн, на сайта на дирекция \"Координация по въпросите на Европейския съюз\" към Министерския съвет. Въпреки че консултацията е стартирана на 20 септември, информация за тази възможност излезе едва днес, чрез социалните мрежи.Междувременно вицепремиерът Томислав Дончев съобщи пред Българската национална телевизия, че голяма част от българите са против смяната на времето, а е възможно още следващата пролет да направим последната смяна и да останем на лятното часово време.", "date": "2018.09.29", "title": "ДПС спаси кворума, за да спре общинската полиция: Освободиха от ареста задържаните по случая с журналиста Димитър Върбанов"}
{"url": "https://news.bg/world/tsipras-gartsiya-raboti-za-stabilnost-na-balkanite.html", "text": " Това заяви гръцкият премиер Алексис Ципрас по време на 73-та сесия на Общото събрание на ООН. По думите му, Атина помага и на други страни в региона да се присъединят към Европейския съюз. Като постижение той отчете споразумението с Македония, което трябва да реши десетилетния спор за името на страната. На 30 септември Скопие провежда референдум, на който гласоподавателите ще покажат дали подкрепят документа. Но обществеността в страната е все още силно разделена по темата, а президентът Георге Иванов и пред ООН не пропусна да се обяви против промяна в името на страната си. Премиерът Зоран Заев агитира да се гласува. Допитването е решаващо и за самия Ципрас като премиер. Резултатът от референдума в Македония за споразумението с Гърция за името може да сложи край на управлението на гръцкия премиер Алексис Ципрас, ако \"Независими гърци\" оттеглят подкрепата си за коалиционното правителство на СИРИЗА.Също така Ципрас е горд с диалога, който се води с Албания. Друга тема, която той засегна в словото си, са мигрантите, които страната продължава да приема, въпреки трудностите, които среща поради големия им брой. Изборът, заключи той, не е между национализъм и глобализация, а да научим уроците от историята и да не повтаряме грешки, които водят до трагедии и идването на власт на управляващи с крайни позиции. ", "date": "2018.09.29", "title": "Ципрас: Гърция работи за стабилност на Балканите "}
{"url": "https://news.bg/world/germaniya-iska-reforma-na-saveta-za-sigurnost.html", "text": "Реформа на Съвета за сигурност поиска германският външен министър Хайко Маас в речта си по време на 73-та сесия на Общото събрание на ООН. Той припомни, че промени не са правени от 1945 година, а за реформи се говори от 1990-та година. През това време са нараснали както населението, така и страните-членки, каза още Маас., настоя той. Този призив не за първи път идва от германска страна. Берлин се бори за място сред страните с право на вето, които са Великобритания, Китай, Русия, САЩ и Франция. Германия бе избрана за една от 10-те страни непостоянни членки, с мандат от 2 години, който започва от 2019 година. Досега няколко пъти е била избирана, като последният - през 2011-та година. Друга тема, която Хайко Маас засегна, са сирийските бежанци. Той настоя и други богати държави да дарят средства за тях. Германия ще предостави помощ от 135 млн. долара. С тях ще подпомогнат съседките на Сирия, които приеха милиони, бягащи от войната. ", "date": "2018.09.29", "title": "Германия иска реформа на Съвета за сигурност"}
{"url": "https://news.bg/world/tramp-naredi-na-fbr-da-razsledva-bret-kavano.html", "text": "Американският президент Доналд Тръмп нареди на ФБР да разследва съдия Брет Кавано по обвиненията в изнасилване. Той се позова на искане на Сената. Това се казва в изявление на Белия дом, публикувано и в \"Туитър\". Припомняме, че Кавано е номинацията на Тръмп за върховен съдия и въпреки скандала около името му, той все още го подкрепя. Тази нощ трябваше да се проведе гласуване в Сената, но то бе отложено със седмица по искане на сенатори. Кавано е поредният скандал, разтърсил управлението на Тръмп. Сенаторът републиканец Джеф Флейк настоя ФБР да проведе разследване на обвиненията на жени срещу Кавано. Те бяха изслушани от сенатската комисия по-рано, която след това гласува \"за\" кандидатурата на съдията. Самият Флейк подкрепя Кавано, но настоява за разследване, тъй като \"това е наш дълг\". Неофициално се твърди, че Тръмп е бесен Флейк заради забавянето на гласуването. Самият той призна, че не знае как ще гласуват съпартийците му сред сенаторите. Самият Кавано отрече обвиненията и нападна на свой ред противниците на Тръмп, че искат да го провалят. Д-р Кристин Форд твърди, че изнасилването се е случило преди около 40 години, когато двамата са били ученици и е белязало целия ѝ живот. Самият Тръмп заяви, че тя е жена, на чиито показания може да се вярва, но все пак подкрепя Кавано и той се е представил достойно по време на изслушването си. ", "date": "2018.09.29", "title": "Тръмп нареди на ФБР да разследва Брет Кавано "}
{"url": "https://news.bg/world/netanyahu-ne-podkrepya-predlozhenieto-na-tramp-za-dvete-darzhavi.html", "text": "Израелският премиер Бенямин Нетаняху не подкрепя предложението на американския президент Доналд Тръмп за двете независими държави като разрешение на конфликта с палестинците. Това заяви той в интервю за CNN. Премиерът направи уточнението, че под \"държава\" различните хора разбират нещо различни и не е коректно да се лепят етикети. Позицията на самия Тръмп по въпроса претърпя промяна от встъпването му в длъжност насам. Докато в началото той не подкрепя твърдо нито едното, нито другото, после предоставя на страните в спора решението сами да решават и приема решението им, в последно време обяви подкрепа и за две независими държави. Досегашната политика на САЩ заявяваше подкрепа именно за \"две държави\". В скорошен разговор между двамата на въпрос какво предпочита, Нетаняху е отговорил: \"Палестинците да се самоуправляват в демилитаризирана зона без възможности да ни застрашават.\"САЩ, традиционен посредник, разгневи палестинците с преместването на посолството в Йерусалим и признавайки го за столица на Израел. ", "date": "2018.09.29", "title": "Нетаняху не подкрепя предложението на Тръмп за двете държави "}
{"url": "https://news.bg/world/19-godishen-afganistanets-e-napadatelyat-ot-ravensburg.html", "text": "19-годишен афганистанец е нападателят, наръгал най-малко трима души с нож вчера на площад в германския град Равенсбург. Той е мигрант, потърсил убежище в страната. Това е съобщила полицията. Мъжът е бил арестуван след нападението. В медиите се появи и негова снимка. За момента няма данни за други замесени лица. Все още мотивите за престъплението са неясни, като на този етап деянието не се приема като терористичен акт. Не е ясно също дали задържаният има предишни подобни прояви. Припомняме, че нападението бе извършено вчера. За ранените се знае, че двама от тях са сирийци, на 19 и 20 години, а третият е германец и е на 65 години. Един от пострадалите е в тежко състояние. ", "date": "2018.09.29", "title": "19-годишен афганистанец е нападателят от Равенсбург "}
{"url": "https://news.bg/weather/oblachna-i-dazhdovna-sabota-1.html", "text": "Днес над по-голямата част от страната облачността ще е значителна.Още преди обяд слабите валежи ще обхванат Южна и Източна България, където вятърът ще е от североизток и до вечерта ще се усилва.Над Северозападна България и по поречието на река Дунав не се очакват валежи, там ще има по-значителни разкъсвания на облачността.Максималните температури ще бъдат между 19° и 24°.Атмосферното налягане ще продължи да се понижава и ще бъде малко по-ниско от средното за септември.Над Черноморието ще преобладава облачно време и на много места ще превалява слаб дъжд. Максимални температури на въздуха и морската вода: 21°-22°. Вълнението на морето ще бъде 2-3 бала с тенденция на усилване след обяд и вечерта.Над планините облачността ще е значителна. На много места ще превалява слаб дъжд. Ще духа умерен и временно силен юг-югозападен, в ниските части - североизточен вятър. Максимална температура на височина 1200 метра около 14°, на 2000 метра - около 7°.През следващите два дни ще преобладава облачно време. Валежи се очакват най-вече в югоизточната половина от страната. Има условия в отделни райони да бъдат значителни.Минималните температури ще са между 7° и 12°, а максималните - между 15° и 20°.От вторник вероятността за валежи намалява, а облачността ще се разкъсва. Вятърът ще отслабва, а в отделни райони временно и ще стихва. Дневните температури ще се повишат.", "date": "2018.09.29", "title": "Облачна и дъждовна събота "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-16.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, съобщават от АПИ. Забраната е включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София. Срок 20.12.2018 г.Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г.Движението по АМ \"Тракия\" при Ихтиман от км 34+980 до км 41+560 в посока Бургас е ограничено поради ремонтно-възстановителни дейности на виадукти при км 37+390 и км 38+240. Движението се осъществява двупосочно в платното посока София.Област Пазарджик:Движението по АМ Тракия от км 89+000 до км 89+600 в посока София е ограничено поради ремонт на пътно съоръжение над р. Елшишка. Движението се осъществява двупосочно в платното посока Пловдив. Срок до 15.10.2018 г.Област Стара Загора:Временно движението в участъка Чирпан - Стара Загора от км 168+000 до км 208+100 се осъществява с ограничение на скоростта до 90 км/ч и в двете посоки с цел осигуряване безопасност на движението поради неравности на пътната настилка. Срок до 20.12.2018 г.Област Сливен:Движението по АМ Тракия в участъка на с. Загорци от км 232+300 до км 232+500 в посока Бургас се осъществява в едната лента поради ремонт на ОС /мантинела/. Ограничено е движението по изпреварващата лента.Област Бургас:Движението от км 308+107 до км 359+475 в участъка Деветак - Ветрен се извършва косене на тревни площи. Организацията на движение е сигнализирана с пътни знаци и конуси. Срок до 30.10.2018 г.АМ \"Хемус\":Област София:Движението по АМ \"Хемус\" в посока София от км 0+370 до км 0+480 се осъществява с повишено внимание поради ремонтни дейности по две от активните ленти. Скоростта на движение се ограничава до 50 км/ч., което е обозначено със знак В26 поставен при км 0+880. Срок 29.09.2018 г.Движението по АМ \"Хемус\" от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок 03.10.2018 г.Въвежда се реверсивно движение от км 6+970 до км 11+850 - обособяват се две ленти за движение в посока Варна и една лента в посока София за периода от 15:00 часа на 28.09.2018 г. до 10:00 часа на 30.09.2018 г. От 10:00 часа на 30.09.2018 г. до 10:00 часа на 01.10.2018 г. се обособяват две ленти за движение в посока София и една лента в посока Варна. Скоростта на движение е ограничена до 50 км/ч. Срок 01.10.2018 г.Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението от км 34+010 до км 40+510 в посока София е ограничено поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 15.12.2018 г.Движението по АМ \"Хемус\" от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.Област Шумен:Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения. Срок до 17:00 часа на 15.11.2018 г.АМ \"Струма\": няма ограничения. АМ \"Марица\":Област Хасково:Движението по АМ \"Марица\" в посока Пловдив в района на с. Капитан Андреево в участъка от км 115+326 до км 115+160 се осъществява в една лента поради изпълнението на строително - монтажни работи за изграждане на пътни връзки към търговски крайпътен комплекс. Затворена за движение е външната активна пътна лента. Движението се осъществява в изпреварващата лента. Водачите да се движат с повишено внимание и съобразена скорост при спазване на въведените ограничения и поставената пътна сигнализация. Срок до 17.00 часа на 01.10.2018 г. АМ\"Черно море\":област Варна: Движението от км 0+000 до км 8+600 се осъществява двупосочно в едното платно посока Варна - Бургас поради ремонтни дейности на асфалтовата настилка съобразно ВОБД. Срок 23.12 2018 г.АМ \"Люлин\":Област София:Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Скоростта на движение се ограничава до 50 км/ч. Срок 20.11.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т. Срок: целогодишно;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.09.29", "title": "Забрани за движение на ТИР-ове по пътищата и днес"}
{"url": "https://news.bg/regions/remonti-zatvaryat-ul-ivan-vazov-v-sofiya-ot-2-oktomvri-do-19-noemvri.html", "text": "Във връзка с изграждането на канализация по ул. \"Иван Вазов\" от бул. \"Васил Левски\" до ул. \"Георги Раковски\" се въвежда промяна в организацията на движение.От 2 октомври до 19 ноември се забранява влизането, престоят и паркирането на пътни превозни средства по ул. \"Иван Вазов\" в участъка от ул. \"Цар Иван Шишман\" до ул. \"6-ти септември\".За същото време се закриват местата за почасово платено паркиране и изместване на местата за паркиране \"служебен абонамент\" по ул. \"Иван Вазов\" в участъка от по ул. \"Иван Вазов\" в участъка от ул. \"Цар Иван Шишман\"до ул. \"6-ти септември\".", "date": "2018.09.29", "title": "Ремонти затварят ул. \"Иван Вазов\" в София от 2 октомври до 19 ноември"}
{"url": "https://news.bg/disasters/nad-380-sa-zhertvite-na-tsunamito-v-indoneziya.html", "text": "384 станаха жертвите на цунамито на индонезийския остров Сулавеси, много от загиналите са отнесени от гигантски вълни, докато са играели на плажа, съобщават местните власти, цитирани от \"Ройтерс\".Силни трусове продължават да разтърсват района и в събота сутрин, след като вълни, достигащи до шест метра височина, преминаха през живописния туристически регион вчера, задействани от земетресение с магнитуд 7,5.\"Когато заплахата от цунами се появи вчера, хората все още бяха на брега и не избягаха веднага и станаха жертви\", коментира Сутопо Пурво Нугрохо, говорител на агенцията за бедствията в Индонезия.Стотици хора се подготвят за плажен фестивал, за да отпразнуват годишнина на град Палу, като фестивалът е трябвало да започне в петък вечер.Някои хора се качват на шест метрови дървета, в опит да избягат от цунамито и да оцелеят, допълва Нугрохо.Нугрохо описва щетите като големи, хиляди къщи, болници, търговски центрове и хотели се унищожени, мостът на главната магистрала към Палу е прекъснат от свлачище. Телата на някои жертви са намерени в развалините на разрушени сгради, като към момента ранените са 540 души, допълва той.Десетки ранени са настанени в импровизирани медицински палатки, разположени на открито.Индонезийската метеорологична и геофизическа агенция BMKG издава предупреждение за цунами след земетресението, но го отменя 34 минути по-късно. Агенцията е широко разкритикувана, че не е информирала, че цунами удря Палу, въпреки че властите съобщават, че вълните са дошли по същото време, когато е издадено предупреждението.Земетресението и цунамито предизвикаха сериозно прекъсване на електрозахранването, което прекъсва комуникациите около Палу и в днес властите все още изпитват трудности при координицаита на спасителните операции.Агенцията не успява все още да получи информация от риболовния град Донгала, който е по-близо до епицентъра на земетресението. Повече от 600 000 души живеят в Донгала и Палу.Министърът по сигурността Виранто коментира, че военни са започнали да изпращат товарни самолети с помощи от столицата Джакарта.Летището на Палу е затворено, след като пистатата и кулата за контрол на въздушния трафик са пострадали от земетресението, но официални лица обясняват, че се готвят да ги отворят отново, за да могат да приемат изпращаната помощ.Нугрохо коментира, че все още не е създаден команден център за възстановяване при бедствия. Цунами са удряли Палу през 1927 и 1968 г., по данни на агенцията за бедствия.", "date": "2018.09.29", "title": "Над 380 са жертвите на цунамито в Индонезия"}
{"url": "https://news.bg/society/borisov-e-neprimirim-kam-posegatelstvo-nad-zhurnalisti.html", "text": "Не съм реагирал спонтанно в случая с репортера на \"Господари на ефира\". Казах тогава, че , прокуратурата е действала правилно и са повдигнати обвинения, коментира премиерът Бойко .Това, че във всяко стадо си има и черна овца, не трябва да променя принципите. Ние трябва да сме непримирими към случаите на посегателство към журналист, който и да е той, където и да е той, допълни премиерът.Припомняме, вчера от предаването \"Господари на ефира\" обясниха в своя позиция, публикувана на официалната им страница, че  по време на разследване в склад за хранителни стоки.Въпреки това, осъзнавайки отговорността, която носят пред българското общество, считат за редно да оповестят, че заради съзнателен или не опит на репортера да подведе обществеността с действията си след приключване на репортажа излъчен в предаването, той е отстранен от екипа.", "date": "2018.09.29", "title": "Борисов е непримирим към посегателство над журналисти "}
{"url": "https://news.bg/politics/svilenski-chuva-kak-izborite-chukat-na-vratata.html", "text": "Управлението зависи от ДПС, а в понеделник Цветан Цветанов може да кани и ДПС на срещи на коалиционния съвет, защото без гласовете на ДПС няма мнозинство в парламента, обясни соцдепутатът Георги Свиленски.И българските патриоти са абдикирали от управлението и те са зависими от ДПС, на тях ДПС им казва вече какви закони да внасят, коментира Свиленски.Според него изборите са съвсем близо и \"ГЕРБ приключи житейския си политически път. Това са данните не от социолозите, а данни, получени на терен. За разлика от тях, . С изключение на София, Варна и Пловдив, навсякъде в страната положението е ужасно. Където е имало европейски проекти, парите са откраднати.\"Зам.- председателят на ПГ на БСП обясни, че този модел на управление не може да продължава, защото вече 30 години България върви наникъде. \"И БСП е участвала в този модел, и не бягаме от отговорност. Нашият проект \"Визия за България\" е отворен към всички граждани. Затова обикаляме всички населени места, за да се срещнем с колкото се може повече хора и организации\", добави той.Според Свиленски, БСП е вкарала България в ЕС и няма тя да е партията, която ще всее раздори в ЕС и която ще иска разделение в него. \"Санкциите срещу Унгария, начинът, по който се прилагат, водят до разделение, а не до обединена Европа. Важно е как ще гласува българският министър председател по темата в Европа, коментира Георги Свиленски.Припомняме, че вчера , тъй като бе възможно законодателният орган  за втори пореден ден. заради спънките с кворума.", "date": "2018.09.29", "title": "Свиленски чува как изборите чукат на вратата"}
{"url": "https://news.bg/int-politics/parvi-intsident-i-katastrofa-s-f-35v-v-yuzhna-karolina.html", "text": "Американската армия претърпя първа катастрофа със своята изключително скъпа програма F-35, след като самолет е претърпял инцидент, съобщава морският корпус на САЩ, цитиран от БиБиСи.Пилотът е катапултирал успешно и няма наранявания, а ВМС разследват причината за катастрофата. F-35 е най-голямата и най-скъпа по рода си оръжейна програма в света.Прогнозните продажби в глобален мащаб възлизат на повече от 3000 самолета, като програмата вероятно ще продължи около 30-40 години. Програмата е критикувана както за разходите, така и за ефективността при бойни действия.Смята се, че самолетът, претърпял инцидента, струва около 100 млн. долара, въпреки че новият договор на Пентагона, обявен в петък за рекордните 141 самолета F-35, са с предвидени разходите от около 89,2 млн. долара за самолет, според \"Ройтерс\". Катастрофиралият F-35В е един от трите модела от серията F-35 в експлоатация.В четвъртък САЩ извършиха първата си операция, използвайки F-35B срещу талибаните в Афганистан, четири месеца след като израелски военни обявиха, че са използвали F-35A, за да извършат две отделни удара.Президентът на САЩ Тръмп многократно похвали F-35, като обяви, че врагът \"не може да го види\". Въпреки, че самолетът не е невидим, Lockheed Martin коментират, че неговият \"усъвършенстван стелт\" му позволява да избягва радара.", "date": "2018.09.29", "title": "Първи инцидент и катастрофа с F-35В в Южна Каролина"}
{"url": "https://news.bg/world/moshten-tayfun-nablizha-yuzhnata-chast-na-yaponiya.html", "text": "Мощен тайфун донесе силен дъжд и вятър, след като се приближи до южната част на Япония, което доведе до отмяна на полети и прекъсвания на електрозахранването в няколко града, съобщава \"Ройтерс\".Тайфунът \"Трами\", оценен с категория 2 за тропическа буря, е най-новата заплаха за Япония в година на проблеми, свързани с времето, включително жега, силни дъждове и свлачища. Той е на около 60 километра южно от остров Кюме, като ветровете вече достигат до 216 километра в час.Отдалечените острови във веригата Окинава, на около 1000 километра югозападно от Токио, са ударени от силен дъжд и приливни вълни. Силен вятър е съборил дървета и външна стена от сграда, ранявайки пет души в Наха, Окинава. \"Трами\" причини и прекъсвания на електрозахранването в повече от 30 града в остров Миякодима.Авиокомпании са отменили повече от 380 полета, главно с дестинация Окинава. Минавайки на север през Окинава в събота, \"Трами\" може да премине през островите Кюшу и главния остров Хоншу в неделя, подобна на тайфуна \"Джеби\" в началото на септември.\"Джеби\", най-мощната буря в Япония за последните 25 години, наводни и летище \"Канзай\" край Осака.", "date": "2018.09.29", "title": "Мощен тайфун наближа южната част на Япония"}
{"url": "https://news.bg/regions/85-godishen-zagina-pri-pozhar-v-ruse.html", "text": "85-годишен загина при пожар в Русе, в пламналия апартамент е имало и две деца. Съсед подава сигнала за пожар около 8 часа в жилищен блок в квартал \"Здравец\". \"Излизам за работа и коридорът беше силно задимен, затворих вратата и после разбрах, че на третия етаж се е запалил апартаментът\", обяснява съсед пред БТВ.Евакуиран е целия вход на блока, а много възрастни хора са потърсили медицинска помощ заради стрес. По време на пожара, в апартамента се намирали възрастен мъж и младо семейство с две малки деца.Децата, на 5-6 месеца и на 2 години, са спасени и изведени от апартамента. Три екипа пожарникари са участвали в гасенето, като по първоначални данни, причината е късо съединение, а огънят е тръгнал от електрическо одеяло.", "date": "2018.09.29", "title": "85-годишен загина при пожар в Русе"}
{"url": "https://news.bg/politics/ninova-ostavka-posreshtna-plenuma-na-bsp.html", "text": "Централата на столетницата осъмна с позиви \"Нинова оставка!\". До началото на днешния пленум плакати бяха смъкнати. Пленумът на столетницата обсъжда \"Визия за България\" и депутатския десант.Това е важно политическо действие и за него трябваше да има санкция на националния съвет, това коментира преди заседанието бившият депутат Атанас Мерджанов. Той е недоволен, че заседание на пленума не е свикано вече почти четири месеца. Ние всички се нуждаем от далеч по-убедителни действия за разколебаването на доверието в ГЕРБ и разбира се за предизвикване на предсрочни избори, подчерта още Мерджанов.Социалистът Крум Зарков отново каза, че за БСП този парламент е изчерпан. Очаква се днес червените да обсъдят актуалната политическа обстановка. Животът на парламента вече зависи от ДПС, смята народният представител. Именно това ще анализира пленумът на БСП.Левите ще се подготвят и за местните и евроизбори. Очакват и предсрочни парламентарни избори. Иначе десантът на столетницата ще продължи до края на годината. Депутатите ще влязат в зала при обсъждането на бюджет 2019.Димитър Дъбов смята, че десантът при представянето на \"Визия за България\" трябва да е в извън работно време. Също така трябвало да участват не само законотворците, но и членове на пленума.И според Георги Свиленски управлението зависи от ДПС. Освен Обединени патриоти, Цветан Цветанов трябвало да кани и ДПС на Коалиционен съвет. Една част от депутатите, около 20 човека, ще бъдат в пленарна зала, за да следят да не се случват беззакония в парламента и така, докато евентуално след няколко месеца стигнем до предсрочни избори, заяви социалистът.Без подкрепата на ДПС българският парламент няма да може да започва работа, смята той. От вчера стана ясно, че гласовете на ДПС са решаващи за това да има мнозинство, подчерта социалистът. Въпрос на време е и ГЕРБ да признаят, че управлението им зависи изцяло от ДПС, убеден е Георги Свиленски.Необходими са предсрочни избори, за да се прекрати моделът на управление, смята Филип Попов. Според него управляващите не могат да съберат кворум.\"Мисля, че ситуацията в страната след срещите с българи определено не е добра. Това хората го усещат по джоба, хладилника, по интернет връзката със своите деца, които са в чужбина\", изтъкна червеният депутат.", "date": "2018.09.29", "title": "\"Нинова оставка!\" посрещна пленума на БСП"}
{"url": "https://news.bg/regions/s-parni-lokomotivi-bdzh-otbelyazva-130-godini-ot-sazdavaneto-si.html", "text": "На 6-и и 7-ми октомври (събота и неделя) \"БДЖ-Пътнически превози\" ЕООД ще организира атракционни пътувания по различни маршрути в страната за любителите на железопътния транспорт и ретро подвижния състав. Пътуванията са част от инициативите на националния железопътен превозвач по повод отбелязването на 130 години от създаването на Български държавни железници - \"130 години пътуваме заедно\".Атракционните влакове ще бъдат теглени от парни локомотиви и ще представят голяма част от историческото наследство на БДЖ. В съставите им ще бъдат и вагони от царската композиция \"Корона експрес\" и правителствения влак от 80-те години \"Витоша експрес\".Специалните композиции ще пътуват по следните маршрути: На 6-и октомври: София - Мездра - Плевен - Мездра - София; Горна Оряховица - Шумен - Варна. На 7-и октомври: София - Септември - Пловдив - Карлово - София; Варна - Карнобат - Стара Загора - Горна Оряховица.Всеки от влаковетв ще бъде съставен и от пет вагона за настаняване на пътниците. Всички пътуващи ще имат възможност да разгледат специално прикачените вагони.Закупилите билети могат да започнат своето пътуване от всяка една гара в участъците по маршрута на влаковете, на които те ще спират. За деца до 7-годишна възраст служителите на билетните каси ще издават безплатни билети с нулева стойност срещу представяне на документ, удостоверяващ възрастта им. Безплатните билети за децата са без право на ползване на отделно седящо място.Предварителната продажба на билети и резервацията на запазени места за пътуване с атракционните влакове стартира от днес 21-ви септември. Билети могат да бъдат закупени от билетните каси и бюрата във всички гари в страната.Парният локомотив № 16.27 е произведен през 1948 г. във \"Wiener Lokomotivfabrik Floridsdorf\", Австрия, с фабричен № 17632. По-голямата част от експлоатационния му живот преминава по жп участъка Горна Оряховица - Стара Загора. Неговата максимална конструктивна скорост е 80 км/ч. Интересен факт за локомотив 16.27 е това, че машината е възстановена в оригиналния си \"немскo/австрийски\" (DR/ÖBB) вид като цветово решение, със снегоочистителен плуг, димоповдигащи щитове (крила) и други елементи. Освен 16.27 за момента в Европа има запазена за движение още една машина от този тип, която се намира в Люксембург.Първокласният вагон-салон № 050-1 е произведен през 1938 г. в \"Linke Hoffman Werke-Breslau\", Германия и е личен вагон за пътуванията на Цар Борис ІІІ. Този вагон разполага със служебна кабина с 1 легло, 4 кабини с по 2 легла, 2 кабини с две спални с по едно легло и общ санитарен възел, салон с 11 места (за срещи, съвещания, хранене) и склад. Вагон-салон № 050-1 е със запазено луксозно обзавеждане, като специалните ламперии и дамаски са автентични.Вагон-ресторант № 057 (най-големият салон от \"Корона експрес\") е произведен в Дряново - България през 1957 г. по чертежи и конструктивни параметри на фирмата \"Линке-Хофман Верке\"-Германия. Има офис, салон с 24 места и салон с 16 места.", "date": "2018.09.29", "title": "С парни локомотиви БДЖ отбелязва 130 години от създаването си"}
{"url": "https://news.bg/disasters/asteroid-ala-big-ben-leti-kam-zemyata.html", "text": "Експерти на американската космическа агенция НАСА предупредиха, че голям астероид, наречен SP1, приближава Земята, съобщава в. \"Дейли експрес\".Точните размери на астероида не са известни. Предварителните данни показват, че дължина на астероида е от 70 до 160 м. Така той може да надмине по височина Биг Бен или Виенското колело в Лондон.НАСА съобщи, че астероидът се движи със скорост от около 60 хиляди километра в час. Той ще се доближи до възможно най-близко разстояние до Земята на 3 октомври. Според изчисленията, тогава астероидът ще прелети покрай планетата на разстояние 5,87 милиона километра.През август бе съобщено, че към Земята се приближава астероид по-голям от Хеопсовата пирамида.", "date": "2018.09.29", "title": "Астероид ала Биг Бен лети към Земята"}
{"url": "https://news.bg/disasters/stotitsi-v-iran-se-otroviha-s-alkohol.html", "text": "Най-малко 290 иранци са се отровили с алкохол в Иран. 24 души от тях са починали. Това съобщиха местни медии.Други трима се намират в кома след мозъчна смърт. 217 души са приети в болница. 15 от тях се намират в реанимация.Властите разследват причините за алкохолното отравяне. Силите на реда смятат, че става дума за пиене на контрабанден алкохол.", "date": "2018.09.29", "title": "Стотици в Иран се отровиха с алкохол"}
{"url": "https://news.bg/disasters/strelba-v-tsentara-na-sofiya-1.html", "text": "Стрелба е станала в центъра на София. Стрелецът е сириец.Полицията е отцепила района.Сириец откри стрелба с газов пистолет в центъра на София, съобщи БНР.Инцидентът е станал малко след 20 ч. пред Телефонната палата в центъра на столицата. Няма данни за пострадали хора.Мъжът е бил в лек автомобил заедно с още двама негови сънародници и две момичета. Пред полицаите той е обяснил, че е стрелял във въздуха заради хора, които са го дразнели, преминавайки покрай автомобила.Към момента полицията изяснява дали в случая има замесени футболни фенове. Тримата сирийци са задържани.Столичните полицаи изясняват инцидент в района на Телефонната палата, съобщиха от пресцентъра на МВР.Столични полицаи са реагирали веднага на сигнал за изстрели във въздуха, произведени в района на Телефонната палата. Сигналът е постъпил малко след 20 часа. Няма пострадали. Установен и задържан е мъжът, който е стрелял с газов пистолет. Още двама мъже и две жени, които били в компанията му, са отведени в полицията за изясняване на обстоятелствата и съпричастността им към случая.Действията по разследването продължават.", "date": "2018.09.29", "title": "Стрелба в центъра на София"}
{"url": "https://news.bg/int-politics/erdogan-otkri-dzhamiya-v-kyoln.html", "text": "Президентът на Турция Реджеп Ердоган откри джамия в германския град Кьолн, съобщава в. \"Хюриет\".Изданието посочва, че това е станало в края на неговата визита. Откриването на джамията е било кулминацията в посещението на Ердоган в Германия.Това става на фона на обтегнатите отношения между Анкара и Берлин. Германският канцлер Ангела Меркел, но и президентът Франк-Валтер Щайнмайер разкритикуваха нарушенията на човешките права в Турция при срещите си с Ердоган.Наличието на 3,5 милиона души от турски произход прави отношенията между Германия и Турция специални. Интеграцията на турците в страната, в която живеят, като същевременно запазват собствените си корени, това е важно. Това написа външният министър на Турция Мевлют Чавушоглу.Германската полиция беше отцепила района от съображения за сигурност.", "date": "2018.09.29", "title": "Ердоган откри джамия в Кьолн"}
