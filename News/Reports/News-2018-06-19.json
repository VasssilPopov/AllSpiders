{"url": "https://news.bg/regions/malniya-blokira-patnitsi-na-letishte-plovdiv.html", "text": "Пътници останаха блокирани на летище \"Пловдив\", след като самолетът им беше ударен от мълния. Машината трябвало да излети обратно за Брюксел в 19:30 ч. снощи, съобщи БНТ. На място пристигнали техници от Италия и Англия, които не са позволили полета да се извърши.Заминаващите пътници били предупредени, че има технически проблем със самолета и останали повече от 8 часа в чакалнята. Сред тях е имало е много бременни жени, майки с деца, студенти и болни хора.Часове наред Добринка е държала на ръце четиримесечния си син. За мен беше важно малкият да е в сигурност, аз нямах достатъчно мляко, не можех и да го накърмя, защото няма никакви стаи тук, без никаква информация и бяха всички много много ядосани, каза пред БНТ Добринка Кьоцле.Пътниците два пъти получили ваучери за храна и вода. Някои от тях били настанени в хотел в Пловдив. Повечето днес трябвало да бъдат на работа, а група студенти на лекции в Холандия.Самолетът излетя за Брюксел днес по обяд. Някои от пътниците бяха категорични, че ще търсят компенсации от превозвача.Казаха ни, че ще дойдат техници и общото ми впечатление беше, че летището също нямаха никаква информация какво се случва, коментира Юлия Сотирова.", "date": "2018.06.19", "title": "Мълния блокира пътници на летище Пловдив"}
{"url": "https://news.bg/politics/prezidentat-tarsi-slovashka-podkrepa-za-paketa-mobilnost.html", "text": "Европейският съюз трябва да отчете интересите на всички държави членки при приемането на правилата за командироване на работници в т.нар. пакет \"Мобилност\". Около това мнение са се обединили президентът Румен Радев и премиерът на Словашката република Петер Пелегрини, които се срещнаха днес в рамките на .Ако не се отчетат съображенията на българските превозвачи, има риск хиляди наши граждани да останат без работа, което ги превръща в потенциални емигранти, е заявил Румен Радев, съобщават от пресцентъра на президентството.Единодушие радев и Пелегрини имат и за това, че кохезионната политика на ЕС трябва да бъде активно продължена, за да се постигне баланс в развитието на отделните региони в Общността. Средствата за кохезия трябва да бъдат обвързани с конкретни критерии като водещ да е БВП на глава от населението.Словашкият премиер е изразил позицията, че ако европейските средства за една страна бъдат намалени, трябва да бъде допусната гъвкавост при разпределението им, като съответната държава сама да може да определя приоритетите си при използването на тези пари.Петер Пелегрини е изразил пред президента Румен Радев подкрепата на Словакия за членството на България в Шенген, в Еврозоната и в ОИСР.Българският президент и словашкият премиер споделят общия ангажимент на двете страни да продължат да работят за премахването на двойните стандарти в храните на европейския пазар, което оценяват като приоритет и ще координират усилията си в тази кауза.", "date": "2018.06.19", "title": "Президентът търси словашка подкрепа за пакета \"Мобилност\""}
{"url": "https://news.bg/economics/radosvet-radev-e-noviyat-predsedatel-na-bsk.html", "text": "Радосвет Радев е новият изпълнителен председател на Българската стопанска камара (БСК), съобщиха от БСК след заседанието на Управителния съвет.Радев е изпълнителен директор на \"Дарик радио\" АД. Той е роден на 21 юли 1960 г. Завършил е Юридическия факултет на СУ \"Св. Климент Охридски\". Специализирал е маркетинг и мениджмънт в САЩ.Работил е в Софийския градски съд и в Програма \"Христо Ботев\" на Българското национално радио.През 1992 г. създава \"Дарик Радио\".Освен на \"Дарик Радио\" АД Радев е изпълнителен директор на \"Дарик - офиси и хотели\" АД и \"Бул-маш\" АД.Той е председател на Съвета на директорите на \"Геология и геофизика\" АД, \"Дарик имоти България\" АД и \"Доверие-Капитал\" АД.Радосвет Радев е член на Съвета на директорите на \"Доверие-Брико\" АД и на КК \"Албена\" АД. Член е на Надзорния съвет на \"Медика\" АД и на \"Доверие - Обединен холдинг\" АД, както и на УС на \"Елит\" АД-Павликени.През 1989 г. е сред основателите на първите съюзи на частния капитал в България, а от 1991 г. е член на Управителния съвет на БСК. Женен, с три деца.Припомняме, на 28 май почина предишният председател на БСК - Божидар Данев.", "date": "2018.06.19", "title": "Радосвет Радев е новият председател на БСК"}
{"url": "https://news.bg/world/sadat-prokuraturata-i-razuznavaneto-v-rumaniya-se-dogovorili-da-podslushvat-horata.html", "text": "Правозащитна организация разкритикува споразумение между румънската разузнавателна агенция и съда за подслушване на телефони. Според организацията договореностите излагат обикновените граждани на потенциални злоупотреби, информира АП.Съдът, прокуратурата и разузнаването в Румъния са подписали таен протокол през 2009 г., според който агенцията обещава да осигури техническа инфраструктура на прокуратурата и защита на класифицирани данни, придобити при законно телефоннo и електронно подслушване.Протоколът е публикуван в понеделник.Румънският хелзински комитет разкритикува споразумението. Организацията предупреждава, че тесните контакти между съда и разузнавателните агенции могат да доведат до нарушаване на граждански права. Допълва се, че съдът е отхвърлил само една от 26 500 молби за подслушване на телефони на база защита на националната сигурност.Високопоставени членове на управляващата Социалдемократическа партия твърдят, че 6 милиона души са подслушвани през последните години.", "date": "2018.06.19", "title": "Съдът, прокуратурата и разузнаването в Румъния се договорили да подслушват хората"}
{"url": "https://news.bg/world/sasht-napuskat-saveta-na-oon-po-pravata-na-choveka.html", "text": "Администрацията на президента на САЩ Доналд Тръмп планира още днес да изтегли държавата от Съвета на ООН по правата на човека. Това съобщава \"Блумбърг\", позовавайки се на двама източници, запознати с решението.Вашингтон обвинява органа в лицемерие и критикува предубеждението му към Израел.Държавният секретар Майк Помпео и посланикът на САЩ в ООН Ники Хейли ще обявят решението за изтегляне от органа в Държавния департамент във Вашингтон в 17,00 часа местно време, поясниха източниците, пожелали анонимност.47-членният съвет, базиран в Женева и създаден през 2006 г., в понеделник откри нова сесия с атака срещу имиграционната политика на президента на САЩ Доналд Тръмп.Изтеглянето на САЩ от съвета е очаквано. Съветникът на Тръмп по национална сигурност Джон Болтън се обяви против създаването на органа, когато беше посланик на САЩ в ООН през 2006 г.През миналата година в реч пред съвета Хейли атакува органа, че води \"безмилостна, патологична кампания\" срещу Израел.Дневният ред на съвета показва, че на 2 юли ще бъде обсъден казусът за Израел и палестинските територии.", "date": "2018.06.19", "title": "САЩ напускат Съвета на ООН по правата на човека?"}
{"url": "https://news.bg/regions/promenyat-statuta-na-chitalishte-svetlina-v-shipka-i-sled-tova-go-remontirat.html", "text": "Сградата на читалище \"Светлина-1861\" ще се възстанови и ще се използва само за културна дейност. Това заяви министърът на културата Боил Банов при посещението си в град Шипка, информираха от неговото ведомство.Преди промяната на статута в паметник на културата и промяна на собствеността, държавата няма правни основания да финансира читалището, уточни Банов.Той разгледа състоянието на сградата и разговаря с кметовете на Казанлък и Шипка Галина Стоянова и Василка Панайотова. Банов се видя и с областния управител на Стара Загора Гергана Микова и главния архитект на община Казанлък архитект Георги Стоев.Възстановяването на сградата трябва да е законосъобразно и необратимо. Започва процедура за обявяването й за паметник на културата, обясни министърът на културата. Със статут на паметник на културата ще може да се кандидатства за финансиране по различни програми на МК и от европейски фондове.Така ще може сградата да има специален охранителен режим, според който ще може да се използва само за културни цели и няма да разрешава застрояването наоколо с големи сгради.Очаква се на следващо заседание на общинския съвет (ОС) собствеността на сградата от частна общинска да бъде променена на публична общинска. Предвижда се и конструктивно обследване. Ангажимент за това е поела кметът на Казанлък Галина Стоянова.След това настоятелството на читалището ще може да обяви дарителска сметка, за да се подпомогне възстановяването на сградата.Според министър Банов сериозният ремонт може да започне едва след март месец догодина, като дотогава ще се направи необходимото да се предпази сградата от тежките метеорологични условия през зимата. Необходими ще са поне 3 млн. лв. за цялостния ремонт на читалището, съобщи Банов.", "date": "2018.06.19", "title": "Променят статута на читалище \"Светлина\" в Шипка и след това го ремонтират"}
{"url": "https://news.bg/society/ban-kam-nimh-byudzhetat-e-razpredelen-po-prozrachni-kriterii.html", "text": "Дни преди крайната дата, с която синоптиците на БАН настояват да се изпълнят исканията им, в противен случай предупреждават, че ще излязат на протест от ръководството на БАН излязоха със становище.В него заявяват, че вече два месеца от началото на протестните действия, обявени от Националния институт по метеорология и хидрология на БАН (НИМХ - БАН), на сайта на НИМХ - БАН продължават да се разпространяват редица неверни твърдения в недопустимо конфронтационен и ултимативен тон.Проверка на News.bg установи, че  от всички, които ползват услугите на синоптиците. Те искат зам.-председателят на БАН чл.-кор. Константин Хаджииванов да поеме за разпределение на бюджетната субсидия на БАН за 2018 г. и да се оттегли от ръководството на БАН.До . за дейността си. Синоптиците искат парламента да промени Закона за БАН, за да не може пари, определени за НИМХ да бъдат ползвани от БАН.В писмото-отговор на БАН към предупреждението за протест от НИМХ ръководството на Българската академия на науките разяснява, че бюджетът на БАН се утвърждава от Общото събрание. Според Устава на БАН общото събрание разпределя парите.От ръководството на академията уверяват, че според закона, устава и Постановление № 2 от 04.01.2018 г на МС са разпределили бюджетната субсидия на БАН за 2018 г. по прозрачни критерии, гласувани от Общото събрание на БАН.Утвърдената бюджетна субсидия за НИМХ - БАН за 2018 г. е в размер на 8 791 143 лева. За сравнение, утвърдената бюджетна субсидия за НИМХ - БАН за 2017 г. е 7 745 392 лева, което показва, че увеличението за института за 2018 г. е 1 045 751 лева, представляващо нарастване с 13,5% спрямо 2017 г., уточняват от БАН.Ръководителите на академията уверяват, че след проведени разговори с шефовете на НИМХ - БАН и представители на протестиращите са се ангажирали да предоставят допълнителна сума от 163 000 лева.От нея 43 000 лева вече са гласувани и преведени на НИМХ - БАН, а останалите 120 000 лева са предназначени за застраховки на имущество, стопанисвано от НИМХ - БАН и ще бъдат преведени при предоставяне на съответните финансови документи.В писмото се описва, че обвиненията срещу зам.-председателя на БАН чл.-кор. Константин Хаджииванов са неоснователни. Причината е, че критериите за разпределение на бюджетната субсидия на БАН за 2018 г. са предложени от Комисията за научна политика към ОС на БАН и са приети от ОС на БАН.В бюджетната субсидия за БАН, гласувана ежегодно от Народното събрание на Република България, няма отделно разписани средства за оперативна дейност, в това число за НИМХ - БАН. Това означава, че общото събрание на БАН не би могло да преразпредели средства, предназначени за НИМХ - БАН към други институти, мотивират се от ръководството.Съгласно споразумението, сключено с Министерския съвет през 2018 г., при формиране на бюджета за 2019 г. за БАН парите за оперативни дейности ще се договарят отделно и ще е ясно за кои институти на БАН и за кои дейности са предназначени. По този начин в бъдеще НИМХ - БАН, съвместно с Ръководството на БАН, ще има възможност да обоснове и защити пред правителството необходимата му субсидия за оперативна дейност, мотивират се от ръководството на Българската академия на науките.", "date": "2018.06.19", "title": "БАН към НИМХ: Бюджетът е разпределен по прозрачни критерии"}
{"url": "https://news.bg/crime/retsidivist-s-21-va-prisada-zaradi-grabezh.html", "text": "39-годишен мъж, предаден на съд по обвинителен акт на Окръжната прокуратура във Варна за грабеж, представляващ опасен рецидив, ще търпи в затвор поредното си наказание лишаване от свобода за срок 2 години и 6 месеца.Това ще бъде 21-та му присъда, тъй като в съдебното досие на подсъдимия са записани до момента 20 осъждания.39-годишен мъж заживял във Варна преди четири години. Занимавал се с правене на татуировки и бил добре познат на органите на реда заради честите си престъпни прояви. На 15 септември 2017 г. при условията на опасен рецидив той се възползвал от състоянието на мъж, който бил видимо пиян, и отнел мъжката му чантичка с мобилен телефон, СИМ-карта и 1800 лева.Според съдебно-оценителната експертиза, отнетото със сила е на стойност 2075 лева. Веднага след като извършил грабежа, подсъдимият изхвърлил чантата, като задържал мобилния телефон и личната карта на ограбения варненец. По-късно продал на неустановено по делото лице мобилното устройство.След разкриването и уличаването му като извършител на грабежа, той намерил и върнал телефона \"LG magma\" и личната карта на жертвата, като телефонът бил със счупен дисплей. Според заключението на назначената по делото съдебно-психиатрична експертиза подсъдимият страда от синдром на зависимост към алкохол и е пристрастен към наркотици.Присъдата на Варненския окръжен съд подлежи на обжалване пред Апелативния съд във Варна.", "date": "2018.06.19", "title": "Рецидивист с 21-ва присъда заради грабеж"}
{"url": "https://news.bg/world/hvanaha-balgarski-kamion-s-kanabis-vav-frantsiya.html", "text": "Френската полиция пресече контрабанда на канабис за €4 млн. Дрогата е била открита в ТИР с българска регистрация, съобщават местните медии.При акция на митницата на Лон льо Соние в миналия петък сутринта е открита дрогата. Тя е била разпределена в пакети. Точното количество на канабиса е 398 килограма.Дрогата е открита на път А39 в департамента в източна Франция - Юра. Шофьорът казал на митничарите, че идва от Испания и отива за Германия, за да достави различни стоки. Водачът на хладилния ТИР е задържан. Срещу него е повдигнато обвинение за контрабанда на наркотици.  След като бяха отворени вратите на хладилното ремарке, митническите служители откриха 252 пакета марихуана, тежащи 312 кг. и 16 опаковки от канабисна смола с тегло от 86 кг., съобщиха в прессъобщение от френските митници.Оттам уточняват, че стоката е била пакетирана в термо фолио и е била скрита в дъното на хладилния камион зад превозваните дини и кашони с портокали.От началото на годината местната митница е конфискувала над 2 т. канабис - листна маса и смола. Само през миналата 2017 г. френските митници са конфискували общо 46,1 т. марихуана.Преди десет месеца двама българи бяха хванати с 900 кг. канабис в района на Монпелие.", "date": "2018.06.19", "title": "Хванаха български камион с канабис във Франция"}
{"url": "https://news.bg/world/razsledva-frantsuzoyka-za-terorizam.html", "text": "Французойка е с обвинение за тероризъм. Това стана възможно, след като преди дни тя извади нож в супермаркет в района на Тулон, пише в. \"Фигаро\".Свидетели посочват, че тя е нападнала клиент и касиер в магазина. Последните са с леки ранявания. Според очевидците, 24-годишната жена е крещяла \"Аллах акбар!\" (Господ е велик).Френските медии пишат, че задържаната не е била известна на силите за сигурност. При обиска на апартамента е намерен коран и знамето на Алжир.Компютърът на задържаната е конфискуван. Той е изпратен на експертиза.", "date": "2018.06.19", "title": "Разследва французойка за тероризъм"}
{"url": "https://news.bg/world/es-i-velikobritaniya-s-raznoglasiya-po-brekzit.html", "text": "ЕС и Великобритания продължават да имат сериозни разногласия по въпроса за Ирландия, въпреки постигнатия напредък в преговорите за условията за оттегляне на Лондон от Общността.Това се посочва в съвместно изявление на ЕС и Великобритания, което бе представено във вторник от главния преговарящ на ЕС за Брекзит Мишел Барние.\"Продължихме напред по някои въпроси, за които европейският бизнес се нуждае от сигурност, като митниците, данък върху добавената стойност, Евроатом, сертификати за стоки\", каза Барние.В същото време в изявлението се посочва за \"сериозни различия\" по отношение на Ирландия, която остава в ЕС, и Северна Ирландия, която е част от Обединеното кралство. \"Искам да подчертая, че споразумението за оттеглянето на Великобритания от ЕС трябва да включва напълно оперативно решение за Ирландия и Северна Ирландия\", каза Барние.Според изявлението проблемът е необходимостта да се гарантира свободното движение на хора и стоки през тази граница, а правното основание за това ще изчезне заедно с излизането на Обединеното кралство от Европейския съюз. Същевременно Брюксел и Лондон се опасяват, че липсата на стабилно и ефективно решение може да доведе до възобновяване на сепаратистките настроения в Северна Ирландия.ЕС и Обединеното кралство трябва да завършат подготовката на текста на споразумението за оттегляне до октомври тази година, за да го подпишат и ратифицират от всички страни от ЕС преди официалното освобождаване на Обединеното кралство - 29 март 2019 г.", "date": "2018.06.19", "title": "ЕС и Великобритания с разногласия по Брекзит"}
{"url": "https://news.bg/crime/deloto-sreshtu-petar-moskov-za-vaksinite-tragna.html", "text": "Делото срещу Петър Москов за ваксините тръгна по същество.Състав на Специализирания наказателен съд даде ход на делото срещу бившия здравен министър Петър Москов и заместника му Адам Персенски по обвинението за вноса като дарение на ваксините \"Пентаксим\", \"Еувакс Б\" и \"Тетадиф\".Според спецсъда няма основания за прекратяване или спиране на наказателно производство, не са налице нарушения в досъдебното производство и не са допуснати процесуални и съществени нарушения в обвинителния акт.Съдът остави без уважение аргументите на защитата, че има съществени противоречия в обстоятелствената и диспозитива част на обвинителния акт.Съдът счете, че няма основания делото да се гледа при закрити врати, да се събират нови доказателства, както и да се променя мярката за неотклонение на обвиняемите \"подписка\".Съдът насрочи следващото съдебно заседание за септември месец.След края на съдебното заседание Москов коментира пред журналисти, че е доволен от това, че съдът е дал ход на делото, защото колкото по-бързо стартира, толкова по-бързо ще лъсне истината. По думите на Москов държавата е гарантирала имунизационния календар с ваксини, за което самата прокуратура е искала потвърждение от немската фармацевтична фирма \"Санофи\".\"Ако говорим за финансови параметри на имунизационния календар, то той е на плюс от 3 милиона лева\", посочи Москов и добави, че не разбира и не приема обвинението си.Той призова всички хора да се успокоят от всички \"вещерства от делото\", защото \"им разритахме кочината\". Москов изтъкна, че не съжалява за нищо, което е направил, тъй като с това е защитил финансовия, икономически и обществен интерес.Бившият здравен министър отбеляза, че това, което ще стане ясно в хода на делото е, че българските граждани са получили същите като качество ваксини, каквито са получавали винаги. Освен това имунизационният календар бе спасен, а от всичко това България е получила и финансова изгода.\"Финансова неизгода имат хората, които стоят зад цялото това обвинение и ако може, нека Господ им прости затова, което са причинили в сърцата на много хора, които вероятно са се притеснявали от лъжите, които изговориха\", отсече той.Москов добави, че предстоят и насрещни искове срещу всички, които да насъсквали българското общество срещу ваксините. Според него хората са станали заложник на цялата тази \"ченгиджийница, която беше свикнала държавата да се подчинява на търговските им интереси\". \"Когато държавата застана на мястото си, резултатите са тези\", каза още той.Адв. Менко Менков от своя страна заяви, че не би се отказал от министрите като свидетели, тъй като те не са казали нищо лошо и не могат да го направят. На въпрос ще се разпитва ли по делото премиерът Бойко Борисов, адв. Менков заяви, че не би се отказал от това си право.Според него няма обвинение затова, че тези ваксини са навредили на гражданите. Обвинението е за това, че е внесен ДДС в бюджета.\"Това е първият ми случай в 25-годишната ми кариера, при който някой е обвинен, че внася ДДС в бюджета. Внасянето на ДДС в бюджета е станало от единия джоб на държавата в другия, по изричното становище на Министерство на финансите в лицето на Националната агенция за приходите\", обясни адвокатът.Адв. Менков допълни, че по договор за дарение с Република Турция се дължи начисление на ДДС. Другото обвинение е във връзка с това, че е извършена неизгодна сделка за дарение на ваксини.Той отбеляза, че по делото прокуратурата е изследвала много внимателно приложението на тези ваксини и има писмо, че за всички употребени 100 000 ваксини от Турция, има общо 11 оплаквания - за сърбеж на ръката.Вчера на първото част от разпоредителното заседание съдът прие предявените искови молби от страна на \"Бул Био НЦЗПБ\" ЕООД и Министерство на здравеопазването като допустими и отговарящи на закона.Припомняме, Петър Москов и заместника му Адам Персенски са обвинени във връзка с вноса като дарение на ваксините \"Пентаксим\", \"Еувакс Б\" и \"Тетадиф\". Подсъдими са и трима от \"Бул Био НЦЗПБ\" ЕООД.Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения. Москов е приел дарение от Министерство на здравеопазването на Турция под формата на 100 хил.дози ваксина за деца \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната.Заради действията на Москов здравното ведомство е ощетено с 325 233,87 лв. Неимуществените вреди пък са свързани с това, че авторитета на МЗ пада и се създава недоверие в у гражданите за дейността по ваксиниране на деца.Това определя деянието като особено \"тежък случай\". Законът предвижда наказание \"лишаване от свобода\" от 3 до 10 г.Второто обвинение на бившия здравен министър е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\". От това са произтекли значителни вреди за \"Бул Био\" ЕООД в размер на 427 788,31 лв. с ДДС, 2097, 96 лв. застраховки и 12 221,22 лв. транспортни разходи.Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество. Тези действия са довели до щети в размер на 110 003, 46 лв.", "date": "2018.06.19", "title": "Делото срещу Петър Москов за ваксините тръгна "}
{"url": "https://news.bg/world/tramp-pak-zahapa-berlin-migrantite-uvelichiha-prestapleniyata-v-germaniya.html", "text": "Президентът на САЩ Доналд Тръмп използва \"Туитър\", за да хвърли вината върху мигрантските политики на Европа за 10-процентно увеличение на престъпленията в Германия. Той призова за предотвратяване на подобно развитие в САЩ чрез \"по-умна\" имиграционна политика.Той постави под въпрос официалната германска статистика.\"\", написа Тръмп в \"Туитър\".Вчера американският лидер се прицели в Германия, заявявайки, че правителството на Германия губи подкрепата на народа си заради нарастващия проблем с мигрантите.Държавният глава атакува и демократите, тъй като според него са основният проблем. По думите му демократите виждат нелегалните имигранти като потенциални гласоподаватели и поради тази причината отказват да сътрудничат за имиграционната реформа.\"\", написа Тръмп в социалната мрежа.", "date": "2018.06.19", "title": "Тръмп пак захапа Берлин: Мигрантите увеличиха престъпленията в Германия"}
{"url": "https://news.bg/world/i-rusiya-vliza-v-targovskata-voyna-sreshtu-sasht.html", "text": "Министърът на икономическото развитие на Русия Максим Орешкин заяви, че Москва ще въведе контрамерки срещу американски компании в рамките на търговската война, която се задълбочава в света срещу президента на САЩ Доналд Тръмп.Информацията съобщава ТАСС, позовавайки се на пресслужбата на министерството.Ведомството пояснява, че руските власти са приели решение за въвеждане на \"балансиращи мерки\" за внос на стоки от САЩ, което означава допълнителни мита върху американски стоки.Новите ограничения ще бъдат въведени в \"близко бъдеще\".Ще бъде засегната продукция, която има аналог на руския пазар и няма да окаже негативно влияние върху макроикономическите показатели, допълва министерството.Ограниченията са приети в отговор на протекционистките мита на САЩ върху вноса на стомана (25%) и алуминий (10%).По-рано в търговската война се включи и Индия, която реши да повиши митата върху вноса на стомана и алуминий.", "date": "2018.06.19", "title": "И Русия влиза в търговската война срещу САЩ"}
{"url": "https://news.bg/politics/raboteshtite-tekstove-ot-zakona-za-lichnata-pomosht-vlizat-v-zakona-za-sotsialnite-uslugi-uveri-ministar-petkov.html", "text": "Социалното министерство готви два нови законопроекта - за социалните услуги и за хората с увреждания, с които да реши комплексно проблемите им. Това увери министърът на труда и социалната политика Бисер Петков след В обобщението на изказванията министър Петков посочи, че всички са \"за\" това да се търси общо комплексно, дългосрочно решение на проблемите на хората с увреждания. \"Предлаганият проект на закон предлага решение за една част от тях - тези, които получават добавка за чужда помощ\", уточни Петков.По думите му Министерство на труда и социалната политика МТСП е предприело действие по комплексно решаване на тези въпроси с работатата по два проекта на закони - единият закон за социалните услуги, за който вече имало публикувана за обществено обсъждане концепция. Той посочи, че всички в изказванията си са подчертали, че личният асистент е една от многото социални услуги, която трябва да регламентирана наред с останалите в Закона за социалните услуги.\"Паралелно с това се работи и по Закон за хората с увреждания. Още в следващите дни ще бъде обсъден въпросът за финансовата подкрепа, която хората с увреждания ще получат, за да могат да плащат необходимите им подкрепящи услуги\", посочи Петков.По думите му проектът на Закон за личната помощ ще бъде предоставен на работната група, работеща по Закона за социалните услуги с над 90 членове. Така работещите постановки от Закона за личната помощ ще бъдат използвани в Закона за социалните услуги. Имаме нужда от интегрирана политика, в която обединяват усилията си всички основни обществени системи - здравеопазване, образование.Петков заяви, че това, което ще настоява пред правителството, е въпросът за решаването на проблемите на хората с увреждания да бъде водещ приоритет.Относно разминаването в цифрите, Петков обясни, че съзнателно са се въздържали от разговори за пари.Стана ясно, че към момента държавата разходва за асистентски услуги 169 млн. лв. като половината (около 90 млн. лв.) са под формата на добавки за чужда помощ, които се изплащат от осигурителната система, една друга част е добавка за чужда помощ, изплащана по Закона за социалното подпомагане и 78 млн. лв., които са за финансиране на асистентските услуги по линия на бюджета, който в момента се осъществява.Въпросът е как да се преразпредели този ресурс. \"Разчетите показаха, че без допълнителни средства няма как да се удовлетворят правата, които даваме с този проект на закон\", коментира Петков.Диапазонът на разчетите варирал в зависимост от допусканията на броя часове асистентска услуга, която ще се ползва и как тя od бъде остойностявана. Предложението е било часовата ставка да се изчислява на една и половина или две минимални работни заплати. Размерът на помощта също диференцирана на осем, четири и два часа. Най-ниската сума допълнителни средства е 105 млн. лв.", "date": "2018.06.19", "title": "Работещите текстове от Закона за личната помощ влизат в Закона за социалните услуги, увери министър Петков"}
{"url": "https://news.bg/world/italiya-iska-fronteks-v-afrika-a-ne-v-moreto.html", "text": "Италия поиска Европейската агенция за гранична и брегова охрана (Frontex) да спира мигрантите в транзитните държави преди да се качат на кораби и лодки вместо да работи в Средиземно море.Това заяви италианският транспортен министър Данило Тонинели, цитиран от \"Ройтерс\".Коментарите на Тонинели са направени след спорно решение на новото популистко правителство да затвори пристанищата за кораби с имигранти.Натискът от Италия и Германия за разрешаване на въпроса за мигрантите принуждава ЕС да постигне споразумение през следващата седмица на срещата на върха. По-рано днес \"Ройтерс\" представи проекта на декларацията от предстоящата среща. От него става ясно, че страните членки ще договорят създаване на платформи за дебаркиране в Северна Африка и на други места, където ще се решава по молбите за убежище преди бежанците да достигнат до Европа.Фронтекс провежда операция Themis край бреговете на Италия. Агенцията работи в тясно сътрудничество с местната брегова охрана при патрулирането на региона с 10 кораба, два самолета и два хеликоптера. Тази година агенцията е спасила 3 200 мигранти, а през миналата година е помогнала на 21 500 мигранти. Всички те са закарани в Италия.\"\", отбеляза Тонинели на конференция в Рим.\"Политическата задача е да не им позволим да напуснат първото място\", добави той.", "date": "2018.06.19", "title": "Италия иска Фронтекс в Африка, а не в морето"}
{"url": "https://news.bg/politics/rumen-radev-politikata-na-otvoreni-vrati-e-vredna-ne-samo-za-evropa.html", "text": "Охраната на границите трябва да се засилва безкомпромисно. Европа се нуждае от единно решение за мигрантската криза. Европа най-сетне започна да осъзнава значимостта на тази криза. Това заяви президентът Румен Радев в Братислава, на съвместна пресконференция със словашкия си колега Андрей Киска.Българският държавен глава е на официално посещение в Словашката република, където беше посрещнат с тържествена церемония пред Президентския дворец, съобщиха от администрацията на президента.\"Всички установихме, че политиката на отворени врати е вредна не само за Европа, но тя е вредна особено и за държавите, от където идват мигрантите, защото младото поколение там вместо да се концентрира за стабилизиране на собствените си страни, си поставя за цел да стигне до Европа и така абдикира от решението на собствените си проблеми\", каза Радев.Българският президент бе категоричен, че в началото на тази криза България имаше много по-трезво отношение от редица европейски държави.България и Словакия имат и други общи политики и проекти за нашата обща сигурност, обясни той и даде пример с приемането на европейските стандарти за антикорупционна дейност.\"За нас европейска интеграция означава приемане на европейски модели и стандарти в борбата с корупцията и престъпността. И двете държави сме силно заинтересовани от установяването на такива конкретни стандарти\", каза българският президент.От своя страна президентът Киска заяви, че България и Словакия трябва да изпълняват задълженията си, произтичащи от членството им в ЕС и НАТО и да са непримирими в борбата с корупцията.Румен Радев и Андрей Киска се обединиха около мнението, че необходими условия за приемане на европейската валута са прозрачна среда на управление, строг банков надзор и решителни действия срещу порочни корупционни практики. Българският президент изтъкна необходимостта от детайлен анализ и национален план на действие при влизане в Еврозоната.Словакия може да сподели с България опита си за въвеждане на еврото, подкрепяме ви за влизането в Еврозоната и в Шенген, отбеляза словашкият президент.Особено сме заинтересовани от търговско-икономическото развитие на двустранното си сътрудничество, каза президентът Румен Радев. България има интерес от задълбочаване на сътрудничеството със Словакия в сферите на автомобилостроенето, туризма, информационните технологии и енергетиката. Енергийният проект \"Ийстринг\" е приоритет не само за България и Словакия, а и за ЕС, защото ще позволи диверсификация и сигурност на доставките чрез свързване на газопреносната мрежа на Централна, Западна и Югоизточна Европа, каза българският президент.\"Имаме сходни параметри на проектите за модернизация на нашите въоръжени сили. Днес те са на един и същ етап\", обясни Радев. И двете страни са в процес на проучване на оферти за закупуване на нови изтребители.В отговор на въпрос за критериите за избор, зададен от словашки журналисти, Румен Радев заяви, че процедурата по покупка трябва да се проведе в условията на прозрачност, обективност и конкуренция. Политиците, които взимат решения, не бива да пренебрегват военната експертиза, защото те няма да са тези, които ще носят риска при полет, а поддръжката и разходите по самолетите ще продължат много дълго, след като те не са вече в политиката.\"Обикновено превес вземат геополитическият критерий и финансовият, но не трябва да забравяме, че цената на покупката е много по-малка от цената, която се плаща за поддържането в течение на десетилетия след покупката на самолети\", заяви Радев.Той благодари на Словакия за подкрепата, която ни оказва за приемане в Шенген. \"За влизане в ерозоната България трябва да има задълбочена оценка и анализ на риска и детайлен национален план за присъединяването в еврозоната и за действие след това присъединяване. В това отношение ще оценим експертната зона на Словакия\", каза Радев.В присъствието на двамата президенти бяха подписани двустранни договори. Те са за сътрудничество между Техническия университет-София и Техническия университет в Братислава, между Българската телеграфна агенция и Словашката телеграфна агенция, както и между УНСС и Икономическия университет - Братислава.Президентът Радев обясни, че е споделил постигнатото от страната ни - напредъкът по приоритета за Западни Балкани, от чиято сигурност и стабилност зависи сигурността и просперитета на Европа. Също така и Кохезионната политика като важен инструмент за нашата солидарност.Словашкият президент Андрей Киска изтъкна факта, че всяка година 100 000 словашки граждани посещават България и допълни, че принос за това имат двете директни самолетни линии между държавите ни.След срещата си двамата президенти положиха венци на паметника \"Порта към свободата\", издигнат в памет на 400 души, убити на границите на Чехословашката социалистическа република в периода 1945-1989 г.По-късно днес президентът Радев ще проведе срещи с министър-председателя на Словашката република Петер Пелегрини, както и с председателя на Националния съвет Андрей Данко.В Братислава президентът Румен Радев ще се срещне и с представители на българската общност.", "date": "2018.06.19", "title": "Румен Радев: Политиката на отворени врати е вредна не само за Европа"}
{"url": "https://news.bg/world/makron-i-merkel-dogovoriha-obsht-byudzhet-na-evrozonata-i-ogranichavane-na-imigratsiyata.html", "text": "Германският канцлер Ангела Меркел и френският президент Еманюел Макрон постигнаха съгласие за създаване на общ бюджет на еврозоната, съобщават АФП и други осведомителни агенции.Двамата проведоха разговори в замъка Мезеберг до Берлин. Те обсъдиха реформиране на еврозоната.Меркел съобщи след преговорите, че са постигнали споразумение с Макрон за създаване на бюджет на еврозоната, който ще има за цел увеличаване на инвестициите. Според нея този ход също ще насърчи икономическа конвергенция между страните членки във валутния съюз.\"Отваряме нова глава\", обяви канцлерът на Германия. По думите й реформата в еврозоната е най-сложният въпрос на провежданите между тях преговори.\"\", добави тя и поясни, че част от бюджета ще бъде увеличаван ежегодно.Двамата лидери също така договориха извънреден фонд като част от реформите и намаляване на имиграцията към Европа.\"Искаме солидарност между държавите по мигрантския въпрос\", коментира Меркел и допълни, че са постигнали съгласие с Макрон да намалят незаконната имиграция.Лидерът на Германия съобщи още, че ЕС трябва да намали броя на еврокомисарите.От своя страна Макрон заяви, че новият бюджет на еврозоната ще бъде реален и ще има годишни приходи и разходи. Той разкри, че бюджетът ще започне да действа от 2021 г.Още много работа трябва да бъде свършена за бюджета от министрите до края на годината, продължи той и поясни, че бюджетът ще помага на държави членки при трудности.По думите му Франция и Германия не искат да разкриват подробности за бюджета, за да оставят възможност за преговори с другите страни членки.По отношение на проблемите с миграцията Макрон призова за \"европейски отговор\".Европейският съюз се нуждае \"\" с \"\" за наблюдение на границите и създаване на механизъм за по-голяма \" в ЕС и извън съюза, призова Макрон.Какво договориха двамата лидери:", "date": "2018.06.19", "title": "Макрон и Меркел договориха общ бюджет на еврозоната и ограничаване на имиграцията"}
{"url": "https://news.bg/economics/edna-i-sashta-mandra-ne-mozhe-da-proizvezhda-sirene-i-imitirasht-produkt.html", "text": "Производителите на мляко и млечни продукти и производителите, които разфасоват и преопаковат мляко и млечни продукти, не могат да произвеждат, разфасоват и преопаковат имитиращи продукти. Дори имитиращите продукти да съдържат мляко, те не могат да бъдат преработвани в един и същи обект на млекопроизводител, регистриран по Закона за храните.Това става ясно от обнародвано допълнение на  на храните на Министерството на земеделието, храните и горите и Министерството на здравеопазването в \"Държавен вестник\", бр. 51 от 19.06.2018 г.Мерките целят .Новите изисквания, които се въвеждат с промяната на нормативния акт, предоставят едномесечен срок млекопроизводителите да изпълнят изискванията на обновената наредба.Тези изисквания се прилагат за продукти, произведени на територията на България.От Министерството на земеделието, храните и горите (МЗХГ) изтъкват своя принос към подобряване законодателството в областта на т.нар. \"имитиращи продукти, съдържащи в състава си мляко\".Целта им е да повишат търсенето на сурово мляко чрез стимулиране употребата му при производството на млечни продукти. От друга страна да засилят търсенето на пазара и потребителския интерес към различните видове млечни продукти.От ведомството на Румен Порожанов обясняват, че са подготвили цялостна оценка на въздействието на проекта на Наредбата. Оценката на въздействието е извършена от външен изпълнител по възлагане от МЗХГ.Наредбата беше нотифицирана съгласно Директива (ЕС) 2015/1535 на Европейския парламент и на Съвета установяваща процедура за предоставянето на информация в сферата на техническите регламенти и правила относно услугите на информационното общество (нотификация 2016/0345/BG).През януари 2017 г. след предоставена допълнителна информация от страна на България, Европейската комисия изрази положително становище (Съобщение от Комисията - TRIS/(2017) 00125) по проекта на нормативния акт, поясняват от МЗХГ.", "date": "2018.06.19", "title": "Една и съща мандра не може да произвежда сирене и имитиращ продукт"}
{"url": "https://news.bg/comments/zashto-bogatite-sa-levi.html", "text": "Богатите гласуват за леви партии? Тази констатация се появява на корицата на блестящото есе на Томас Франк, американски журналист и кореспондент на Le Monde Diplomatique. Книгата му ще разстрои онези, които са опечалени от задълбочаващата се с всяка година блудкавост на Социалистическата партия, доколкото метаморфозата на американската левица предлага аналогии с това, което се случва едновременно във Франция. Следователно в 21-ви век бедните гласуват за десни партии, а богатите за леви? Ако има нещо извратено в тази размяна на позиции, то тогава нашите демокрации са извратени. Но как стигнахме до тук, пита в статия, посветена на книгата, френското списание Le Nouvel Observateur.Томас Франк разказва за провала на американските демократи, които през 70-те години се провъзгласиха за \"партията на народа срещу тази на знатния род\". Половин век по-късно работниците и работническата класа изоставиха партията на Франклин Рузвелт и Уилям Брайън, които сега работят, за да помагат все повече и повече на тези, които нямат нужда - отново изкривяване. Дори Барак Обама, въплъщение на един съживен Рузвелт и на една нова мечта за американския народ, Обама, пред който целият свят проля в нощта на избирането му, 20 януари 2009 г., сълзи на радост и недоверие, обещаващият Обама се провали.Неравенството е голямото предизвикателство, каза той. Но думите му също бяха изопачени. Самият термин неравенство се превърна в пряк път за одобрение на онова, което направи богатите богати, а бедните по-бедни. Неравенството вече не е констатация, най-малко пък битка - или само фасада, казва авторът. Демократическата партия се отказа от първоначалната си мисия - споделянето на просперитета, нестихващата борба работниците и служителите да получават заплата, съизмерима с тяхната работа.\"Професионалистите\"От 80-те години на миналия век леден технократски дискурс замразява демократичния идеал - правителство на народа чрез народа, в името на фатална глобализация. Всички левици на света изглежда са придобили тази нова клиентела, която Томас Франк нарича, по някакъв объркващ начин в началото, \"професионалистите\". Професионалистите? Те са родени в добри семейства, добре образовани, добре платени, с добри контакти. Тези \"десет процента\" съставляват кастата на левите неолиберали в Америка. Във Франция това биха били тези, които се присъединиха към \"социалистическата десница\", хора, които са останали в ляво по навик, докато техният мироглед и начин на живот нямат кой знае каква перспектива.За Томас Франк духът на професионалистите се просмуква в цялото американско общество, широко разпространяван всеки ден от медиите. Тази каста също набира привърженици сред \"креативните\" Уолстрийт и Силиконовата долина и включва левите босове и милионерите филантропи. Професионалистите задават тона - морален, финансов, интелектуален, културен, технологичен. Обзети от технократска треска, те от десетилетия демонстрират критичен дух, който почти не съществува по отношение на \"напредъка\" и възпяват духа на \"иновациите\" и \"промяната\".Семантиката отново е изкривена: от дълго време синоним на социалистическия прогрес, за Социалистическата партия думата \"промяна\" се превърна във външна сила, срещу която не бихме могли да направим нищо и трябва абсолютно да следваме. Няма смисъл да се борим. Приспособяването към модерността, тичането след нея от страх да не станеш банален, се превърна в мантрата на демократите в Белия дом - мантра, преобладаваща и в социалните демокрации на Европа.Дори понятието \"меритокрация\" е обърнато с главата надолу. То в момента е обсебено от идеята, че привилегиите са заслужени. Високопоставени, царски заплатени? Всичко е нормално, защото го дължим на най-добрите. Под бялото си наметало меритокрацията се превърна във враг на солидарността. Този без диплома заслужава ли нещо друго освен съдба на някоя монтажна линия или в тоалетните на летището с чашка за бакшиши? Идеята, че един работник може да бъде добре платен за \"неквалифицирана\" работа, не преминава през кръвно-мозъчната бариера на професионалиста.Другият проблем, но не на последно място, е покорността пред лицето на властта. В тази влиятелна класа всички са добре образовани. Да се спазва толкова много \"идеологическа дисциплина\" сред членовете й е за Томас Франк друга причина за нервен шок. \"Те са послушни мислители, които внимателно прилагат и интернализират господстващата доктрина в тяхната дисциплина, каквото и да е тя.\" Той дава за пример ортодоксалните икономисти, които не искат да знаят нищо за икономическата мисъл, смесена с хуманитарните науки на неортодоксалните и които във Франция се наричат \"ужасени икономисти\". Той припомня, че талантливите сътрудници на Рузвелт са избрани извън мейнстрийма и основните академични течения. Дори онези, които произхождаха от Айви Лигата, група от елитни университети, бяха дисиденти в собствената си сфера, като Галбрайт.\"Юпи Уудсток\"Барак Обама направи обратното, като се заобиколи с придворни от \"деполитизираната първа класа\". Есеистът дори посочва точния момент, когато новият президент се отказа от големия катаклизъм, който се очаква от него, два месеца след пристигането му в Белия дом, в стая, пълна с банкери на Уол Стрийт. Те можеха да разчитат на него, че тяхната индустрия няма да бъде преструктурирана и че икономическата посока на нацията няма да се промени.Обама е събрал повече пари на Уол Стрийт за кампанията си, отколкото неговия републикански съперник. Той замълча за Северноамериканското споразумение за свободна търговия (Алена), което позволява на фирмите да инвестират безопасно в Мексико. Няма повече протести по време на дебата за  за търговия и инвестиции (ТПТИ), с цел да се разшири този модел в името на \"необходимата промяна\". Но след финансовата криза през 2008 г. и последвалото отвращение на гражданите, Обама можеше да предприеме левичарски мерки по много начини. Например, чрез активиране на съществуващите антитръстови закони.Томас Франк, \"гражданин с ярки розови симпатии\", пише тази книга също така и с цел да преодолее собственото си разочарование. Той е изследвал кога социалният дух на Новия курс беше обявен за остарял и бяха подиграни ценностите на синдикализма. Той минава през етапите на разрушаването: Джими Картър, голямото му намаляване на данъците, мащабната му политика на дерегулация; Клинтън, \"синтез в един човек на мерзката, отвратителна диалектика, която описах и която пристигаше във Вашингтон, за да довърши мрачния дизайн на своята класа.\" Президентството му е скицирано в \"Юпи Уудсток\", по време на който Демократическата партия става партията на банкерите.В много отношения човек би се замисли дали да прочете четиридесет години история на френския социализъм. Във Франция през 2018 г. онези, които защитават класическите идеи на социализма, често минават за \"левичари\", а етикетът едва ли е ласкателен. Да се чуди човек дали във Франция, както в Америка, това не е явление, което се счита за запазено за пазара на недвижими имоти, който унищожава социализма.", "date": "2018.06.19", "title": "Защо богатите са леви?"}
{"url": "https://news.bg/world/chehiya-se-obyavi-protiv-zatvaryane-na-granitsite-v-es.html", "text": "Чехия се обяви против затваряне на границите в ЕС, съобщава \"Ройтерс\".Искането на баварските съюзници на германския канцлер Ангела Меркел за гранични проверки в ЕС за спиране на миграцията към Германия е неприемливо за съседна Чехия, обяви чешкият премиер Андрей Бабиш.Бабиш поясни, че Европейският съюз все още има възможност да направи много неща по отношение на казуса с миграцията, но не трябва да забравя основните си принципи, включително свободата на движение.Чехия е член на Шенген.\"\", подчерта премиерът на конференция за ЕС в Прага.", "date": "2018.06.19", "title": "Чехия се обяви против затваряне на границите в ЕС"}
{"url": "https://news.bg/world/dogovorat-s-balgariya-i-sdelkata-s-gartsiya-otkriha-patya-ni-kam-es-i-nato-dovolen-zaev.html", "text": "След договора за приятелство с България ние постигнахме важно споразумение с Гърция и разрешихме последния проблем пред Македония в евроатлантическите й стремежи.Това заяви премиерът на Македония Зоран Заев на среща с делегация на Парламентарната асамблея на Съвета на Европа (ПАСЕ), информира МИА.\"Гражданите ще кажат последната дума на референдум, но аз очаквам всички да подкрепят развитието на Македония, да придвижим страната напред\", поясни той.Според него Македония е на правилния път да постигне стратегическите цели за интегриране в ЕС и НАТО, придружено от по-добър живот за македонците.Междувременно около 100 души протестират пред сградата на парламента в Скопие срещу ратифицирането на споразумението с Гърция за името Северна Македония.Демонстрацията е мирна и към този момент няма инциденти. Протестиращите искат оставката на правителството. Те изгориха копие на договора с Гърция, докато пееха националния химн. Демонстрантите призоваха опозиционната партия ВМРО-ДПМНЕ да бойкотира заседанието на парламента и да не подкрепя сделката.На пресконференция ВМРО-ДПМНЕ съобщи, че няма да участва в работата на парламента, след като депутатите й гласуваха против ускоряване на процедура по ратификация на договора.69 срещу 40 депутати одобриха ускорената процедура. Депутатите от мнозинството и всички албански партии гласуваха в подкрепа на предложението.", "date": "2018.06.19", "title": "Договорът с България и сделката с Гърция откриха пътя ни към ЕС и НАТО, доволен Заев"}
{"url": "https://news.bg/education/kandidat-gimnazistite-podavat-zayavleniya-onlayn.html", "text": "За втора година заявленията за кандидатстване в профилираните и професионалните гимназии ще могат да се подават и онлайн., ще бъде отворена на 20 юни, като в същия ден в училищата-гнезда, определени от регионалните управления на образованието - РУО, ще започнат да се приемат и документи на хартиен носител.Родителите, които изберат електронно заявление, няма да могат да подават на хартиен носител и обратно. През миналата година 33% от седмокласниците кандидатстват чрез портала на Министерството на образованието и науката.Достъпът до страницата за подаване на документи е чрез входящ номер и уникален 10-цифрен код, записани в служебната бележка за явяване на националните външни оценявания. С тях ставаше и проверката на резултатите от изпитите. След влизането в платформата данните на ученика се генерират автоматично.Родителите трябва да попълнят предпочитаните училища с избраните профили или специалности от професии, подредени последователно според предпочитанията. Всяка паралелка е отделно желание. Изборът става от падащо меню или чрез въвеждане на 4-цифрените кодове на специалностите. Препоръчително е да се попълнят поне двадесет, съобразени с резултатите от изпитите. Броят им е неограничен.Родителите и учениците могат да кандидатстват за училища в повече от една област в страната с отделни заявления. Корекции на вече подадени документи не се допускат, освен в изключителни случаи, като те могат да се правят само в РУО.Ако ученикът иска да учи в професионална гимназия, задължително трябва да приложи сканирано копие на медицинско свидетелство, издадено от общопрактикуващия му лекар. Това става с натискане на бутон \"прикачване на медицинско (PDF). Оригиналът се представя при записването. За да бъде завършено електронното подаване на заявлението, се натиска бутон \"потвърди\". След това в отделен прозорец излиза декларация за съгласие на родителя, която изисква да се попълнят три имена и телефон за връзка.Онези, които предпочитат да подават документи на хартия, могат да ги изтеглят от сайтовете на РУО и да ги попълнят предварително. Списъците с паралелките ще са изложени в училищата-гнезда. При кандидатстването не е необходимо копие на свидетелството за завършено основно образование, но ако ученикът желае паралелка от професионална гимназия, трябва да предостави оригинал и копие от медицинското свидетелство. След проверка от длъжностните лица оригиналът ще бъде върнат.Документи за кандидатстване в гимназиите в страната ще се приемат до 26 юни включително.Първото класиране ще излезе до 3 юли, а записването или подаването на заявление за участие във второ класиране ще е в дните между 4 и 6 юли.", "date": "2018.06.19", "title": "Кандидат-гимназистите подават заявления онлайн"}
{"url": "https://news.bg/int-politics/es-shte-reshava-sadbata-na-migrantite-izvan-granitsite-si.html", "text": "Европейският съюз ще се договори следващата седмица да разгледа възможността за създаване на \"регионални платформи за дебаркиране\", където да взима решение относно подадените молби за убежище, преди мигрантите и бежанците действително да влязат в Европа.Това показва проектоизявление от срещата на върха на ЕС в края на следващата седмица (28-29 юни), до което са се добрали от агенция \"Ройтерс\".Такива центрове могат да бъдат създадени в региони като Северна Африка, са посочили официални лица, които са обсъждали документа, който не е публичен.\"Такива платформи трябва да осигурят бърза обработка, за да се направи разграничение между икономическите мигранти и онези, които се нуждаят от международна закрила, като се намали стимулът да се предприемат опасни пътувания (през Средиземно и Егейско море)\", се казва в проекта на съвместно изявление на всички лидери на 28-те страни членки на ЕС, макар че текстът все пак може да бъде променен.В отговор на ултиматума, даден на германския канцлера Ангела Меркел от нейния коалиционен партньор Християнсоциалния съюз за постигане на споразумение на равнище ЕС за справяне с бежанците и мигрантите, които влизат на територията на Общността, или иначе Берлин ще наложи едностранна забрана за влизането на бежанците, които вече са регистрирани в други страни от ЕС, текстът също така казва:\"...вторичните придвижвания на търсещите убежище между страните членки поставят пред сериозна опасност целостта на системата за предоставяне на убежище. Страните членки следва да предприемат всички необходими вътрешни законодателни и административни мерки за противодействие на такива придвижвания и тясно да сътрудничат помежду си за тази цел.\"", "date": "2018.06.19", "title": "ЕС ще решава съдбата на мигрантите извън границите си"}
{"url": "https://news.bg/world/velikobritaniya-gubi-polzite-ot-satrudnichestvoto-si-s-es-sled-brekzit.html", "text": "Главният преговарящ на ЕС за Брекзит заяви, че Великобритания ще загуби ползите от сътрудничеството си със съюза след напускането си, пише \"Гардиън\".Мишел Барние изнесе реч пред Европейската агенция за фундаментални права.Той обясни защо Обединеното кралство няма да може да си сътрудничи със страните членки в сигурността по същия начин след Брекзит. Британското издание коментира, че това е много проблематично за британското правителство, защото настоява за запазване на статуквото.Великобритания реши да напусне институциите, структурите и предпазните мерки на ЕС. Обединеното кралство ще бъде трета страна извън Шенген и правния ред на ЕС. Това е факт. И фактите носят последици, подчерта Барние.Ако напуснеш тази екосистема, губиш ползите от това сътрудничество. Вие сте трета страна, защото решихте така. И вие трябва да изградите нови отношения, поясни той.По думите му Лондон няма да има достъп до визовата база данни на Шенгенската информационна система, но ЕС е открит да обменя информация за пътниците.Но нека бъде ясно, основавайки се на позициите на Обединеното кралство, нашето сътрудничество ще бъде организирано различно. Ще се опира на ефективна и реципрочна размяна, а не на достъп до базата данни на ЕС или Шенген, изтъкна той.Той призова за \"по-голям реализъм\" от Лондон.Според него Лондон няма да може да участва в системата за европейска заповед за арест след Брекзит, но британските власти ще могат да си сътрудничат с Европол и Евроджъст.Великобритания може да има достъп до навигационната система на ЕС \"Галилео\" след Брекзит, но няма да участва в разработването на проекта, съобщи Барние, цитиран от \"Ройтерс\".", "date": "2018.06.19", "title": "Великобритания губи ползите от сътрудничеството си с ЕС след Брекзит"}
{"url": "https://news.bg/comments/kogato-lipsvat-resheniya-na-tezgyaha-se-vadi-populizmat.html", "text": "За поредна година хиляди български деца ще останат без място в ясла и детска градина. Традиционно, проблемът е най-голям в София, и въпреки уверенията на столична община, че се върви към неговото решаване, последните резултати за неприетите малчугани сочат точно обратното. На този фон омбудсманът Мая Манолова стартира кампания \"Без такса в детските градина\", в която въпреки че се посочват някои от основните пречки пред включването на децата в образователната система, прозира сериозна доза популизъм. Именно с него обаче най-вероятно ще бъде ангажирано вниманието на община, министерства и всички останали институции наместо решаването на далеч по-важни и наболели проблеми, свързани с яслите и градините.В края на миналата седмица информационна система за обслужване на детските заведения в столицата обяви предпоследният си прием, а резултатите отново доказват, че приемането на дете в ясла в София е борба, започваща с много мечти, но с неясен край. Цифрите след класирането на 8-ми юни сочат, че некласираните за ясла са около 4200, съобщи за news.bg Мария Минчева, директор на дирекция \"Образование\" в столична община. По думите й след класирането остава проблемът с децата в яслените групи, защото там местата са по-малкоПри родени около 16 000 деца на територията на София през 2017 година, простите сметки показват, че на практика всяко четвърто дете би било лишено от място в държавна ясла тази година.Проблемът с яслите в столицата съществува от години и като че ли няма изглед скоро да бъде решен, поради една основна причина - темпът на нарастването на население в София не бива посрещнат с адекватни държавни и общински мерки. Наместо това националният омбудсман Мая Манолова поде кампания за отпадането на таксите в детските градини с цел \"осигуряване на равен достъп до качествено предучилищно образование на децата в България\". Според цитирани от обществения защитник данни на Министерството на образованието и науката обхватът на децата в предучилищните форми на обучение е 80%, а неправителственият сектор го свежда до малко над 78%. При старта на инициативата си Манолова бе категорична, че големите общини имат необходимост от изграждане на нови детски заведения, защото в София 4 200 деца са останали извън обхвата на яслите и детските градини. Наместо да вложи усилия чрез срещи с общинари и държавници за разговори в тази насока, омбудсманът обаче реши да подеме кампания за отпадането на таксите за детските заведения, ефектът от която дори да е успешен, ще е доста спорен. При размер на таксата средно за столицата от около 60-70 лева месечно за държавна ясла и почти десетократно по-големия такъв в частните структури, чиито брой не спира да расте, е пределно ясно какъв е основният проблем на родителите с малки деца, които имат желание да се върнат на работа. Той се концентрира в липсата на достатъчно места за отглеждането им, липсата на достъпни алтернативни форми в това отношение и липсата на каквито и да е било гъвкави държавни механизми в подкрепа на семейства, чиито деца са останали извън поредната класация за градина или ясла. Пълните частни детски заведения доказват и че проблемът на семействата не е таксата в държавните, а липсата на избор. Друг е въпросът каква е цената на този \"лукс\" за семейния бюджет.През годините държавата направи няколко нелепи и плахи опити за улеснения в тази насока, но нито едно от тях не бе реализирано докрай. Така например през 2009 година в Закона за семейните помощи бе разписан текст, според който неприетите в градина деца имаха право на100 лв. месечна компенсация. На практика обезщетението не бе изплатено никога поради неразписана наредба и непредвидени средства в бюджета, а впоследствие въпросната разпоредба бе отменена. Няколко години след това вече бившият социален министър Ивайло Калфин лансира идеята за предоставяне на ваучери на семейства в подобна ситуация, с които те да могат да потърсят помощта на бавачка, наета от държавата. Тази мярка също не видя бял свят и остана едно добро пожелание.Наместо това държавата, респективно столична община, където и проблемът е най-наболял, създават повече от прекрасни условия за развитие на бизнес, към който хиляди семейства са принудени да се обърнат, но и който най-често \"изяжда\" огромна част от доходите им. Всичко това - в ситуация на повече от мрачна демографска перспектива и повтарящи се управленски вопли за предприети мерки за нейното подобряване.Мерки действително са нужни, но те би трябвало да се изразяват в ясен и стриктен план в подкрепа на семействата с малки с деца, особено на онези, които са икономически активни и с чиито данъци се крепят на една и две държавни системи, а не с популистки идеи със съмнителен резултат.", "date": "2018.06.19", "title": "Когато липсват решения, на \"тезгяха\" се вади популизмът"}
{"url": "https://news.bg/tourism/24-godishna-pecheli-targa-za-plazh-varvara.html", "text": "24-годишната Лиляна Меродийска от Русе е спечелила търга за морския плаж \"Варвара\" в община Царево.Плажната ивица на \"Варвара\" е над 3 000 кв. м., а годишната наемна цена е 48 000 лв. с ДДС, съобщава БНР.Подадени са 6 заявления за участие в търга, като по-голямата част от тях са от фирми. Меродийска е посочила, че предлага цена 15 лв. за чадър и 5 лв. за шезлонг.Едногодишният наем по договора трябва да бъде платен в 14-дневен срок, в противен случай, избират друг наемател.Поради разминаване на площта на плажа, спрямо специализираните и кадастралната карти, през февруари търгът е спрян  от Министерството на туризма. ", "date": "2018.06.19", "title": "24-годишнa печели търга за плаж \"Варвара\""}
{"url": "https://news.bg/regions/buryata-fandakova-napravila-sofiya-kato-venetsiya-ustanovi-pargov.html", "text": "София за пореден път се превърна във Венеция. Това коментира лидерът на БСП - София Калоян Паргов . Климатът е виновен за всичко, с това се оправдавали в общината.Според Калоян Паргов обаче \"това е бурята Фандъкова, която ни връхлита за пореден път\".На брифинг в централата на партията той показа снимки от наводнена София. Общинският съветник показа и \"исландски феномен\" в столицата София - гейзер изригнал на столична улица.Калоян Паргов е възмутен от липсата на реални действия. Бурята Фандъкова изми всички постижения на госпожа Фандъкова, категоричен е Паргов. Само с PR се управлявала столицата. Паргов настоява за извънредна сесия на Столични яобщински съвет, на която кметицата да обясни на всички общинари какво се прави след дъжда. Нека Фандъкова ни освободи от собствената си буря, призова още Калоян Паргов.", "date": "2018.06.19", "title": "Бурята Фандъкова направила София като Венеция, установи Паргов "}
{"url": "https://news.bg/regions/arhitekt-gradovete-ni-ne-sa-podgotveni-za-obilen-dazhd.html", "text": "Подготовката на българските градове за явления като вчерашния обилен дъжд не е на достатъчно ниво. Това заяви пред БНР архитект Борислав Игнатов - председател на УС на Камарата на архитектите в България.\"Не може летен дъжд да води до такива трудности, щети и разходи\", допълни архитектът.Според него е необходимо да се изготвят нормативни документи, които да станат задължителни в бъдеще. Повечето от документи са писани във времена, когато не е имало нито интернет, нито е имало глобално затопляне като термин.\"Свидетели сме как климатът се изменя и виждаме такива неща, които не са характерни за нашите ширини. Вчера беше в София, преди две седмици - във Варна имаше огромен порой, в Бургас също. Жалко е да се прахосват такива средства за щетите, когато може да се вземат превантивни решения\", смята председателят на строителната камара.Арх. Игнатов посочи, че система на София за дъждоотвеждането е замислена още с началото на модерния град София - след Освобождението. Тогава е имало стратегическо мислене занапред.\"Нашата задача е да изградим правилна, добре оразмерена дъждовна канализацията и съответно да има непрекъснат контрол и поддръжка на такава канализация в реалния свят, а не на хартия. Има нужда и от сериозна образователна кампания по този въпрос. Не може да продължаваме да виждаме нашата природа - дерета, реки, дори градска среда пълни с боклуци\", обясни арх Игнатов.От година и половина Камарата активно предлага на МРРБ и МС да се направят коренни промени в начина на управление на строителния процес не само по време на изграждане на обектите, а и след това при тяхната експлоатация. Едно от основните предложения е да има строителни инспектори, които проверяват нещата на място\".Според архитекта трябва да се изградят буфери в случаи на големи порои. Тогава вчерашният дъжд не би бил изпитание за съвременните отводнителни системи. Системите в България трябва да бъдат осъвременени, категоричен е архитект Игнатов.", "date": "2018.06.19", "title": "Архитект: Градовете ни не са подготвени за обилен дъжд"}
{"url": "https://news.bg/int-economics/bogatashite-stavat-vse-po-golemi-fenove-na-kriptovalutite.html", "text": "Само около половината милионери са в съгласие с тези, които управляват богатствата им, а много богатите се интересуват все повече от инвестиции в криптовалута. Това показва ново проучване, цитирано от \"Ройтерс\".Много богатите, които притежават най-малко 1 млн. долара за инвестиране, изключвайки основните им домове и неща като колекции и коли, са постигнали възвръщаемост от инвестициите си над 20 процента през 2017 г. за втора поредна година.Това е помогнало колективното им богатство да нахвърли 70 трлн. долара за първи път, а до 2025 г. се очаква да натрупат 100 трлн. долара, се посочва в Capgemini World Wealth Report.Ала това не е повишило удовлетвореността им от хората, които управляват техните състояния.Само около 56 процента от милионерите казват, че са свързани \"много добре\" с мениджърите на богатствата си.Ентусиазмът на богатите хора спрямо дигиталните валути се е увеличил през миналата година, като 29 процента от милионерите изразяват висока степен на интерес към закупуването или притежаването на криптовалути, а около 27 на сто са слабо заинтересовани, установява проучването.И все пак само около една трета са заявили, че са получили информация за криптовалутите от мениджърите на своите богатства.\"Въпреки че регулаторната несигурност и голямата предпазливост не позволиха на криптовалутите да проникнат в индустрията за управление на богатствата, силното търсене на информация за криптовалутите от по-младите милионери вероятно ще принуди компаниите за управление на богатства поне да се развият и да предложат гледна точка през идните месеци\", се изтъква в проучването.", "date": "2018.06.19", "title": "Богаташите стават все по-големи фенове на криптовалутите"}
{"url": "https://news.bg/world/ostavame-zad-sotsialisticheska-kndr-obeshta-kitayskiyat-lider-pred-kim-chen-un.html", "text": "Президентът на Китай Си Дзинпин призова САЩ и КНДР да приложат договореното в Сингапур споразумение за ядрено разоръжаване на Корейския полуостров, информират АФП и \"Ройтерс\".Дзинпин се срещна с лидера на КНДР Ким Чен-ун в Пекин.Държавната телевизия CCTV информира, че Ким е благодарил на Китай за позицията му за насърчаване ядрено разоръжаване на Корейския полуостров и за важната роля на китайската държава за защита на мира и стабилността на полуострова.От своя страна Си приветства \"положителните\" резултати от срещата с Доналд Тръмп в Сингапур и предложи приятелство на КНДР. По думите му Китай е готов да продължи да играе положителна роля за насърчаване на мира на Корейския полуостров. Дзинпин добави, че международната и регионална ситуация няма да промени развитието на отношенията между двете държави.\"\", увери лидерът на азиатския гигант.Двамата обсъдиха перспективите за ядрено разоръжаване на полуострова, както и потенциалното развитие на севернокорейската икономика.Ким Чен-ун е на двудневна визита в Китай. Това е третото му посещение в северната съседка от март и идва след историческата среща с Доналд Тръмп в Сингапур през миналата седмица.Малко след срещата в града-държава китайското външно министерство предложи на КНДР да изостави ядрените оръжия, а САЩ и Южна Корея да прекратят съвместните военни учения, наречено план за \"двойно замразяване\".", "date": "2018.06.19", "title": "Оставаме зад социалистическа КНДР, обеща китайският лидер пред Ким Чен-ун"}
{"url": "https://news.bg/politics/ninova-predlaga-bez-lyatna-vakantsiya-za-deputatite.html", "text": "БСП с усещане, че противоречията между майките на деца с увреждания и властта се задълбочават. Нашето усещане е, че се тупа топката, заяви на брифинг лидерът на левицата Корнелия Нинова. Тя е притеснена, че в срещите не участва финансовият министър Владислав Горанов, тъй като имало опасност накрая той да каже просто, че пари няма.Нинова иска законът за личната помощ да стане факт до края на сесията на Народното събрание. Затова тя ще внесе предложение депутатите да не излизат в лятна ваканция.Не можело депутатите да лежат по плажовете, а майките по палатките на протест. Не е морално и не е човешко, каза соцлидерът.Червените имали редица идеи как да се решат проблемите на майките с увреждания, но не се приемали от мнозинството. Правителството трябва много бързо да си свърши работата, настояват левите.Пари за мерките щели да се намерят, като Бойко Борисов спре кражбите - \"Ако смеете, господин Борисов\", обърна се тя задочно към министър-председателя.По думите на Нинова трябва да се премахнат фирмите посредници в социалната сфера.Утре левицата внася мотивите за вота на недоверие, стана ясно още на брифинга на \"Позитано\" 20.Европа се раздира от противоречия в момента, коментира лидерът на БСП за мигрантската криза. Нинова недоумява каква е позицията на България по тези въпроси. В края на месеца , на която ще се обсъжда темата. Затова соцводачът иска той да докладва в Народното събрание каква позиция ще защитава.44 282 души са регистрирани у нас преди да стигнат в Европа. Ако мине предположението на германския вътрешен министър, тези хора трябва да бъдат върнати у нас. Съгласен ли е Борисов с това, пита Корнелия Нинова. Към момента над 3 000 бежанци са ни върнати. Връщане на тези бежанци в страната, от която са дошли, отсече лидерът на червените. Става въпрос за икономическите мигранти, не за тези, които бягат от война.", "date": "2018.06.19", "title": "Нинова предлага без лятна ваканция за депутатите"}
{"url": "https://news.bg/world/sreshtata-makron-merkel-e-momentat-na-istinata-za-evropa-opredeli-frantsiya-1.html", "text": "Срещата между френския президент Еманюел Макрон и германския канцлер Ангела Меркел е \"моментът на истината\" за Европа. Това заяви финансовият министър на Франция Бруно льо Мер, цитиран от \"Ройтерс\".Макрон и Меркел разговарят за реформирането на Европейския съюз.Льо Мер предупреди, че ако не бъде постигнато споразумение за реформиране на еврозоната по време на разговорите в замъка Мезеберг до Берлин, това може да доведе до проблеми за единния валутен съюз и за целия Европейски съюз.\"Това е моментът на истината за френско-германските отношения, часът за равносметка за бъдещето на еврозоната\", предупреди Льо Мер пред телевизия BMF., подчерта той.По думите му Франция няма да отстъпи по отношение на въпросите за бюджет на еврозоната за инвестиции, система за поддръжка на европейските банки, данъчно облагане на технологичните гиганти и конвергенция в корпоративните данъчни политики.Тези точки за френското правителство, за президента, не подлежат на преговори, те трябва да бъдат представени във френско-германската пътна карта за еврозоната или цялата еврозона ще бъде отслабена, акцентира финансовият министър на Франция.Германски правителствен източник съобщи, че финансовият министър на Германия Олаф Шолц и френският му колега са подновили преговорите за реформите в еврозоната тази сутрин, след като са намалили различията по време на разговори през уикенда.\"Трябва да постигнем общи резултати, които ще са устойчиви\", поясни източникът.", "date": "2018.06.19", "title": "Срещата Макрон-Меркел е моментът на истината за Европа, определи Франция"}
{"url": "https://news.bg/int-politics/shefat-na-nato-veche-ne-e-siguren-che-aliansat-shte-otselee.html", "text": "Генералният секретар на НАТО Йенс Столтенберг предупреди, че дълбоките разделения между САЩ при управлението на президента Доналд Тръмп и техните европейски съюзници няма да изчезнат и няма сигурност, че трансатлантическите отношения и техният военен алианс ще оцелее.В противовес на откритата провокация на Тръмп спрямо германския канцлер Ангела Меркел относно проблема с имиграцията и изпитваните от нея вътрешни трудности в управлението заради това, Столтенберг призова всички страни членки на НАТО да работят за избягване на катастрофално разпадане на единството на Запада.В статия за британския в. \"Гардиън\", генералният секретар на НАТО признава, че \"облаците на политическата буря\" оказват натиск върху отношенията, които обвързват съюзниците от НАТО. Но, в апел към лидерите преди срещата на върха на военния алианс през юли, бившият премиер на Норвегия изтъква, че \"въпреки че различията продължават, ние трябва да ограничим всякакво отрицателно въздействие върху нашето сътрудничество в областта на сигурността\".Столтенберг пише: \"Откакто алиансът беше създаден преди почти 70 години, хората в Европа и Северна Америка се радват на безпрецедентен период на мир и просперитет. Но, на политическо равнище, отношенията, които ни обвързват, са обтегнати. Съществуват реални различия между САЩ и други съюзници по въпроси като търговията, климатичните промени и ядреното споразумение с Иран.Тези разногласия са реални и няма да изчезнат за една нощ. Всъщност никъде не е писано, че трансатлантическата връзка винаги ще процъфтява. Това обаче не означава, че нейното разпадане е неизбежно. Можем да я поддържаме и всички взаимни ползи, които произтичат от нея.\"Коментарите на Столтенберг идват в момент на крайно напрежение сред държавните ръководства на западните сили.В стремежа си да защити политиката на администрацията си да разделя деца от техните родители на границата на страната, Тръмп предприе мощна атака срещу Меркел и ЕС вчера, оприличавайки Европа на \"мигрантски лагер\", като твърди, че \"хората в Германия се обръщат срещу своето държавно ръководство, като миграцията разтърсва вече отслабената коалиция в Берлин\".", "date": "2018.06.19", "title": "Шефът на НАТО вече не е сигурен, че Алиансът ще оцелее"}
{"url": "https://news.bg/world/salvini-tvardo-zad-predlozhenieto-za-prebroyavane-na-tsiganite-v-italiya.html", "text": "Вътрешният министър на Италия Матео Салвини защити предложението си държавата да преброи циганското население, отхвърляйки коментарите на критици, които го обвиниха в расизъм, информира Си Ен Ен.Лидерът на \"Лига\" се оплака във \"Фейсбук\", че ако левите бяха предложили преброяването, нямаше да възникне проблеми, но планът се възприема за расистки, защото той го е предложил.\"Няма да се откажа и ще продължа напред\", написа той в социалната мрежа.Предложението на Салвини предизвика бурно недоволство сред членове на опозицията и еврейски организации, които правят паралели с расовите закони, одобрени по време на режима на Бенито Мусолини.Бившият премиер Паоло Джентилони от Демократическата партия разкритикува Салвини.\"\", написа той в \"Туитър\".Дори коалиционни партньори на Салвини разкритикува предложението. Според вестник \"Република\" лидерът на Движение \"Пет звезди\" Луиджи ди Майо, който е вицепремиер и министър на икономическото развитие, труда и социалните политики, е на мнение, че искането за преброяване на циганите е \"противоконституционно\".В Италия живеят около 180 000 цигани. 50% от тях имат италианско гражданство, показва доклад на италианска неправителствена организация от 2015 г.Салвини също обяви, че ще търси споразумения с Румъния, Албания и Тунис за експулсиране на задържани чужденци.", "date": "2018.06.19", "title": "Салвини твърдо зад предложението за преброяване на циганите в Италия"}
{"url": "https://news.bg/int-politics/deset-raneni-pred-parlamenta-v-ukrayna.html", "text": "Десет души са пострадали при сблъсъци пред сградата на Върховната рада в Киев, съобщиха \"Укринформ\" и РИА Новости, позовавайки се на началника на киевската полиция Андрей Крищенко.Осем от пострадалите са полицаи. Те са с леки телесни повреди.По-рано бе съобщено за двама ранени полицаи, единият от които е диагностициран с черепно-мозъчна травма.Още двама са пострадали - граждански лица, които също имат леки телесни повреди. Освен пострадалите, двама са арестувани.По думите на Крищенко, редът при парламента на Украйна се осигурява от 500 полицаи. По изчисление на полицията в митинга участват до хиляда и петстотин души. След преговори с властите те започнаха да се разотиват.Според Интерфакс, протестиращите са около 2000 души - от ветерани и миньори.Протестиращите в центъра на Киев миньори поискаха подходящо заплащане на минния отрасъл. Според профсъюзите, просрочените заплати на миньорите в държавните въгледобивни предприятия са $28,9 млн.По данни на телевизия \"Пети канал\", недалеч от Върховната Рада също е имало акция на ветерани от Афганистанската война и силовите структури, заради които е била затворена улица Грушавска. Протестиращите са искали \"да не понижават социалните им стандарти\", а така също са настоявали и на възстановяване в пълен обем обезщетенията на семействата на воините и героите от Съветския съюз.", "date": "2018.06.19", "title": "Десет ранени пред парламента в Украйна"}
{"url": "https://news.bg/bulgaria/roditeli-skandalizirani-ot-idei-na-shefa-na-kt-podkrepa.html", "text": "Пред Министерски съвет майките на деца с увреждания с черни тениски \"Системата ни убива\" посрещнаха с викове \"Убиец\" - президентът на КТ \"Подкрепа\".Гневът им е заради изказването му по време на заседанието на Националния съвет за интеграция на хората с увреждания, че майките трябва да престанат да разкарват тези клети деца по улицата.Същите викове те отправиха и към Минчо Коралски, представител на национално представителните организации на и за хора с увреждания.Майките са дълбоко обидени от изказването на Димитър Манолов. В него той намекна, че едва ли не техните палаткови лагери са платени и те преследват политически цели. Майките останаха засегнати и от идеята, че децата им не трябва да излизат навън и трябва да си ги приберат.В знак на протест те обмисля вариант за надпис \"Синдикатите ни убиха\" и тениски със специално лого за национално представителните организации.Ето и точните думи на Димитър Манолов, които разгневиха майките: \"Ако нещата стават с разкарване на хора по улиците, моята организация не е от най-богатите, но не е и съвсем бедна - нямам достатъчно ресурс, за да мога да организирам униформени протести и то в няколко града, но се надявам, че горе - долу можем да се справим, ако ще стават така нещата. Но не мога да си представя, че някой си мисли или по-скоро спокойно приема, че едни хора с увреждания трябва да бъдат противопоставяни на други хора с увреждания за постигането на някакви къси политически цели. Категорично не съм съгласен с това нещо и категорично ще му се съпротивляваме. Да се разберем, в тази държава има ли Конституция или няма и кой пише законите в тази държава, защото от това, което аз съм чел, закони се пишат в Народното събрание, закони се пишат в правителството.\"На реплика от страна на гражданин в залата обаче да пишат закони, Димитър Манолов продължава: \"Нито съм правителство, нито съм Народно събрание, не ми подвиквайте като овчар и престанете да разхождате тия нещастни деца по улиците. Засрамете се малко. Сериозно го говоря. Това, което вършите с вашите деца е безчовешко.\"", "date": "2018.06.19", "title": "Родители скандализирани от идеи на шефа на КТ \"Подкрепа\""}
{"url": "https://news.bg/crime/ostaviha-v-aresta-mazha-prebil-maykata-na-deteto-si-v-aytos.html", "text": "Остава в ареста мъжът, пребил до смърт жената, с която живее на семейни начала. По искане на Бургаската окръжна прокуратура съдът задържа под стража Теньо Е., съобщиха от прокуратурата.Според документите, Теньо Е. е обвинен за това, че на 16 юни 2018 г. около 19:30-20:00 часа, в дом в Айтос . След множеството удари на 17 юни 2018 г. около 02:30 часа пострадалата е починала.Според прокуратурата деянието е извършено при условията на опасен рецидив. Прокурорът е категоричен, че обвиняемият може да се укрие или да извърши друго престъпление.Съдът прие мотивите на прокурора и .Определението на Окръжен съд - Бургас може да бъде обжалвано пред Апелативния съд в града.Припомняме, двойката има и двегодишно дете.", "date": "2018.06.19", "title": "Оставиха в ареста мъжа, пребил майката на детето си в Айтос"}
{"url": "https://news.bg/politics/rositsa-dimitrova-nay-vazhnoto-e-che-izpalnyavame-pravitelstvenata-programa.html", "text": "Не мога да отговарям за билета, защото не смятам, че това е най-важното в момента. Най-важното е, че изпълняваме правителствената програма. Това заяви пред bTV социалният зам.-министър Росица Димитрова, която бе на командировка в Ню Йорк за значителна сума.Припомняме, след журналистическо разследване на вестник \"Сега\" за стойността на  от социалното министерство, от ведомството изпратиха обяснение до медиите. \"Разходите за командировката на заместник-министър Димитрова, са за сметка на Министерството на труда и социалната политика и са на обща стойност 8980 лв. В тази сума освен цената на билета, влизат дневни за 6 дни, разходи за вътрешен транспорт и застраховка\", гласеше мейл от МТСП.Мнението на зам.-министър Росица Димитрова беше, че не е била на луксозна командировка в Ню Йорк. \"Имах удоволствието, честта и гордостта да участвам в XI сесия на Конференцията по изпълнение на Конвенцията по защита на правата на хората с увреждания, която е подписана от 177 държави, и X и XI сесия се председателстваше от България\", коментира зам.-министърът на труда и социалната политика Росица Димитрова.Думите ѝ са по повод на информацията, че докато у нас майки на деца с увреждания протестират, нейното ведомство е платило над 16 хил. лв. за самолетни билети само за една командировка.\"Участието на българска делегация, която имах възможността да ръководя, и изказването в общите дебати и в двете панелни събития, организирани от българското председателство, дадоха възможност да се чуе какъв е напредъкът на България по изпълнение на Конвенцията\", добави тя.Обява за тази конференцията е дошла в Министерството още през март, но след като ведомството се е забавило да вземе решение до последния момент, билетите за пътуването вероятно са били по-скъпи, призна Димитрова.Зам.-министърът и един държавен експерт са пътували в първа класа, като един билет е струвал 8300 лв.\"Най-вероятно е грешка, че съм се съгласила да тръгна, след като съм видяла цената. Но не съжалявам, че съм отишла, защото това е най-големият форум, на който България имаше възможността да се представи, форум на който получи похвали от всички страни, от Върховния Комисариат по правата на хората с увреждания...\", каза Димитрова.Докато тя бе на форума в САЩ в България майките на деца с увреждания продължаваха да стоят в палатката пред парламента с настояване държавата да поеме адекватна грижа за своите граждани. Недоволството на хората със специфични възможности от шансовете за живот и развитие, които се предоставят в страната ни дадоха мотив за приетата оставка и последвало .В коментар на факта, че майките на деца с увреждания протестират (първо в София, след това и в други големи градове - б.р.), тя отговори: \"Ние сме в диалог, аз много се надявам той да се превърне в конструктивен диалог, с конкретни предложения и решения, които да ни позволят да направим комплексна всеобхватна политика, ориентирана към индивидуалните възможности и потребности на всеки човек с увреждания.\".Запитана какъв е резултатът от събитието, на което тя участва, Росица Димитрова посочи, че двамата представители на министерството са участвали в съпътстващо събитие, на което е представен опитът и напредъка на България по деинституционализацията на деца в България, особено с акцента за закриване на всички институции за деца с увреждания.\"Имаше и друго съпътстващо събитие за приобщаващо образование и обучението на хората с увреждани през целия им живот. Разбира се, че съм говорила на конференцията\", допълни Росица Димитрова.\"Не мога да отговарям за билета, защото не смятам, че това е най-важното в момента, най-важното е, че изпълняваме правителствената програма с пълна сила. Важното е, че сме имали участие в този най-голям форум.Това, което като реформа в момента сме стартирали, е наистина ефективно и ефикасно - да насочваме държавния ресурс към по-конкретни и видими резултати за хората, които подкрепяме\", каза още тя.", "date": "2018.06.19", "title": "Росица Димитрова: Най-важното е, че изпълняваме правителствената програма"}
{"url": "https://news.bg/crime/kmetat-na-selo-voynyagovo-poiskal-150-lv-podkup.html", "text": "Арестуваният вчера кмет на карловското село Войнягово Тодор Танковски е поискал 150 лева от човек, за да бъде осуетено спрямо него наказателно преследване за незаконен добив на инертни материали от коритото на река Стряма, в землището на Войнягово, съобщават от Районната прокуратура в Карлово.  Уточнява се, че досъдебното производството е било образувано на 18 юни с разпит на свидетел, който е заявил, че Танковски е поискал 150 лева, за да спомогне на лице, което е разследвано за друго престъпление, да бъде осуетено спрямо него наказателно преследване - за незаконен добив на инертни материали от коритото на река Стряма.До момента е установено, че на 18 юни в Карлово, между Танковски и горепосоченото лице е била уговорена среща на паркинг в централната част на Карлово, като на Танковски била предадена поисканата сума.Непосредствено след предаване на сумата, управляваният от Танковски автомобил бил спрян за проверка и при извършеното претърсване била намерена сума в размер на 150 лв., в купюри от 20 и 10 лева, за които той заявил, че сумите са за нуждите на кметство Войнягово. Иззет е и мобилният му телефон, от който се е водела комуникацията между двамата.", "date": "2018.06.19", "title": "Кметът на село Войнягово поискал 150 лв. подкуп"}
{"url": "https://news.bg/int-politics/v-gartsiya-se-strahuvat-ot-velika-balgariya-i-velika-albaniya-pri-razpad-na-makedoniya.html", "text": "Министърът на външните работи на Гърция Никос Кодзиас коментира подписаното в неделя споразумение между гръцкия премиер Алексис Ципрас и македонския му колега Зоран Заев за приключване на дългогодишния спор за името на Македония.Според Кодзиас Гърция се стреми към добри отношения със северната си съседка и те са за предпочитане пред потенциалното разширяване на България и Албания.По думите на Кодзиас, за Гърция е по-добре да има приятелски съсед на север, отколкото \"общността да бъде доминирана от Турция или да се разпадне и да отвори пътя към Велика Албания и Велика България\".\"Трябва да разделяме историческата Гърция и Гръцка Македония от географските. Ако не го направим, ще се объркаме\", коментира първият дипломат на Гърция.Гръцкият външен министър също предупреди, че Турция се опитва да превърне албанските националисти в ислямски фундаменталисти и да създаде бази за обучение на ислямски екстремисти близо до границите на Гърция.Коментарите бяха направени като защита от обвиненията на гръцките опозиционни партии, които нарекоха правителството на Ципрас \"безгръбначно\" и сляпо към ислямския фундаментализъм в близост до техните граници.Кодзиас също така отхвърли информациите, в които се твърди, че летище \"Македония\" в Солун ще бъде преименувано, като добави, че Бившата югославска република Македония ще премахне някои от статуите, издигнати в Скопие, а също така тя признава, че няма връзки с древна Македония.", "date": "2018.06.19", "title": "В Гърция се страхуват от Велика България и Велика Албания при разпад на Македония"}
{"url": "https://news.bg/crime/sadyat-dvama-dushi-za-zatrupani-i-zaginali-rabotnik-i-mazh-v-isperih.html", "text": "Окръжната прокуратура в Разград предаде на съд 40-годишният Р.В. и 52-годишният Е.Е. за смъртта на работник и друг мъж поради незнание или немарливо изпълнение на занятие или друга правно регламентирана дейност.Тежката трудова злополука, при която загиват 24-годишен работник и 76-годишен мъж е на 9 септември 2015 год. при изпълнението на проект за изграждане на водния цикъл на град Исперих.В обвинителния акт се посочват нарушенията на Наредбата за минималните изисквания за здравословни и безопасни условия на труд при извършване на строително-монтажни работи. При работата по проекта е нарушена технологията за последователността на изпълнение на тези дейности, не е прекратена работата и не е осъществен контрол при изкопни работи в преовлажнена почва.Липсват ограждения, които да спрат достъпа на хора, неангажирани с дейности там, както и движението на превозни средства или строителни машини на безопасно разстояние от изкопите, които влизат в задълженията на техническия ръководител на обекта, какъвто е подсъдимият Р. В.Е.Е., който е работил като шофьор на камион за извозване на земна маса, вместо да се движи по обходен път, е преминал с камиона успоредно на изкопа и на твърде близко и опасно разстояние от него. Спрял, тъй като един от загиналите застава на пътя му.След това потеглил, но част от камиона пропаднал в изкопа, където се намирал един от пострадалите работници. Пропадането на земните маси наклонило на една страна товарния автомобил и той паднал в него. Там се намирал един от работниците, които свързвали тръбите за водния цикъл. При откъсването на земните маси в изкопа е завлечен от камиона и мъжът случайно оказал се там.Предстои делото срещу двамата подсъдими да бъде насрочено за разглеждане в Разградския окръжен съд.", "date": "2018.06.19", "title": "Съдят двама души за затрупани и загинали работник и мъж в Исперих"}
{"url": "https://news.bg/world/dolnata-kamara-na-kanadskiya-parlament-legalizira-marihuanata.html", "text": "Канада е на път да се превърне в първата държава от Г-7, която легализира канабиса. В понеделник депутатите в долната камара прокараха законопроект, който позволява свободна употреба на марихуана, информира АФП.205 срещу 82 депутати в Камарата на общините прокараха законодателството, което сега трябва да бъде гласувано в Сената. В горната камара прокарването на предложението може да се забави, но е малка вероятността да бъде блокирано. След това е необходимо официалното съгласие на генералния губернатор, за да се превърне в закон, което най-вероятно ще стане до септември.Легализирането на марихуаната е предизборно обещание на премиера на Канада Джъстин Трюдо от 2015 г. Самият министър-председател призна, че е пушил трева с приятели \"пет или шест пъти\", включително и докато е бил депутат.Уругвай одобри употребата на марихуана за развлекателни цели преди пет години. През последните години същото направиха девет американски щата и столицата Вашингтон, но Канада ще стане първата държава от Г-7, която ще направи тази стъпка.Канада легализира медицинската марихуана преди близо две десетилетия. Цялостната забрана за употреба на канабис, която трябва да отпадне от 1 юли, е наложена през 1923 г.Според законодателството канадците на възраст над 18 г. ( 19 г. в някои региони) ще могат да купуват по 1 грам марихуана за 10 канадски долара от частни или държавни специализирани магазини.Притежанието на марихуана за лична употреба е ограничено до 30 грама.Пазарът се оценява на 5,7 милиарда канадски долара (4,5 милиарда щатски долара).", "date": "2018.06.19", "title": "Долната камара на канадския парламент легализира марихуаната"}
{"url": "https://news.bg/economics/pri-10-po-skap-priroden-gaz-ivanov-se-pita-s-kolko-da-poskapne-parnoto.html", "text": "Да не се спекулира с цените на тока и топлинната енергия, поиска председателят на Комисията за енергийно и водно регулиране Иван Иванов след проведено заседание на регулатора.Обществото ще получи точни разчети за скока на тока, водата и парното на 1 юли, заяви Иванов. Припомняме, тогава изтича срока, в който КЕВР трябва да се произнесе по поисканото 11% увеличение на цената на природния газ от \"Бугаргаз\" и съответно да определи цените на тока и парното.За Иван Иванов обаче не може да има съмнение, че при всяко повишение на основния енергиен източник - какъвто е природния газ - това се отразява в цените за следващото тримесечие.Иван Иванов отказа да изкаже своите прогнози за процента увеличение, но индиректно заяви, че при над 10% увеличение на природния газ, не може да се очаква, че цената на топлинната енергия ще се увеличи с 2-3% при положение, че именно природният газ формира 60-70% от цената на топлинната енергия.\"Не мога да изпреваря работната група и тяхното становище. Не искайте от мен цифри, преди да се е провело заседанието. Аз съм убеден, че колегите ще излязат с цени, възможно най-ниските при очакваното увеличение на синьото гориво, и напълно в съответствие с нормативната уредба\", увери Иван Иванов.", "date": "2018.06.19", "title": "При 10% по-скъп природен газ, Иванов се пита с колко да поскъпне парното"}
{"url": "https://news.bg/world/sasht-zadminaha-germaniya-kato-nay-golyam-retsipient-v-sveta-na-molbi-za-ubezhishte.html", "text": "САЩ изпревариха Германия като държавата с най-много получени молби за убежище. Информацията съобщава \"Политико\", позовавайки се на доклад на Върховния комисариат на ООН за бежанците.От доклада става ясно, че Германия повече не е най-големият реципиент на нови молби за убежище в света. В европейската държава е отчетен драстичен спад от 73% между 2016 и 2017 г. Броят на молбите е намалял от 722 400 до 198 300.В същото време в САЩ са регистрирали близо 27% увеличение на новите молби за убежище в рамките на година, достигайки 331 700 през 2017 г. За първи път от 2012 г. САЩ са най-големият реципиент на нови молби за убежище.Драстичното понижение в Германия е в резултат на затворения мигрантски коридор на Балканите.Върховният комисариат на ООН за бежанците подчертава, че повече хора от Северна и Централна Америка се насочват към Мексико и САЩ.", "date": "2018.06.19", "title": "САЩ задминаха Германия като най-голям реципиент в света на молби за убежище"}
{"url": "https://news.bg/society/balgarskiyat-shofyor-vizhda-narusheniyata-na-drugite-no-ne-priznava-svoite.html", "text": "Мнозинството от българските шофьори са склонни да не разпознават собствените си рискови действия зад волана и изобщо да подценяват рисковите ситуации зад волана. Изводът е направен на база първото национално представително проучване Индекс на безопасно шофиране SDIndex - Safe Drive Index, проведено през април месец сред 1000 активни водачи на леки и лекотоварни автомобили на възраст между 18 и 75 години.Изследването е проведено по метода на прякото интервю и анкета в дома на респондента. Най-общо индексът за безопасно шофиране представлява самооценка на рисковите ситуации, в които шофьорите попадат.Според данни на ЕК 93% от случаите на катастрофи в Европа са следствие на човешка грешка. SDIndex е базиран на оценка на 50 стандартни ситуации зад волана, които са групирани в три категории:Пропуски - най-често действия, които не се случват като планирани, или са резултат от разсеяност или невъзможност да си спомним нещо;Грешките са резултат от най-вече от непознаване на правилата, липса на умения и знания;Нарушенията се дефинират като преднамерено или неволно нарушаване на законовите правила.Ситуациите са оценени на база въпросник със скала от 0 до 5 - където нулата е ситуация, която не се е случвала, а 5 - ситуация, която се случва непрекъснато.Изследването показва, че най-често срещаните рискови действия по българските пътища са:Превишаване на позволената скорост, определяно като \"неволно\" - това се посочва от 71% от анкетираните;Неправилно планиране на маршрута и попадане в задръстване - 56% ;55% от водачите отбелязват, че късно са забелязали, че превозното средство отпред е намалило скоростта си, което води до рязко натискане на спирачките;Според резултатите от проучването може да се направи изводът, че като цяло българските водачи имат равен брой ситуации на пропуски и нарушения и малко повече ситуации, в които допускат грешки.Изводът, който изтъкват изследователите, че са необходими мерки за повишаване на уменията и познанията на участниците в движението. Стойността на националния Индекс за безопасно шофиране е 89.6 при максимална стойност 100 (най-безопасно шофиране). Данните показват, че като високорискови се самоопределят едва 9% от водачите те са с индекс от 25 до 74;31% имат средни показатели с индекс между 74 и 90, а 64% се самооценяват като нискорискови.Интересното е, че мнозинството от водачите оценяват собствения си начин на шофиране като нерисков, а този на останалите участници като рисков. Голямото разминаване между самооценката на собственото поведение и оценката на поведението на останалите шофьори може да е индикация, че мнозинството от българските шофьори са склонни да не разпознават собствените си рискови действия зад волана и да подценяват рисковите ситуации.Основните фактори, които определят поведението на водачите на пътя, са образованието, местоживеенето, стажът и годишният пробег на водача и мощността на автомобила. Висшистите са по-склонни да поемат рискове, в София нискорисковите шофьори са едва 27%, при средно 60% за страната. Шофьорите със стаж между 4 и 10 години са по-склонни да поемат рискове от лица с повече стаж зад волана, най-рискови са шофьорите с най-малък пробег 2-5 хиляди км годишно и най-голям пробег над 50 хиляди километра.Яна Спасова, управител на консултантска изследователска агенция \"Експлика\" представи резултатите от изследването.Индексът на безопасно шофиране е базиран на въпросник, разработен от американския професор Джеймс Ризън като методология за оценка на човешките грешки в авиационната индустрия.Данните показва, че българинът има много висока самооценка за собственото си поведение и реакции на пътя, а самоувереността води до подценяване на рисковите ситуации.Добрата новина е, че о. Изследването доказва, статистически, че няма зависимост между пола и поведението на пътя. Жените и мъжете реагират по еднакъв начин.Предстои на 1-ви юли стартирането на SDIndex Quiz - тестов вариант, в който всеки ще може да определи своя индекс.", "date": "2018.06.19", "title": "Българският шофьор вижда нарушенията на другите, но не признава своите "}
{"url": "https://news.bg/disasters/nay-malko-128-izcheznali-sled-potavaneto-na-feribot-v-indoneziya.html", "text": "Най-малко 128 пътници са изчезнали, след като ферибот е потънал в езерото Тоба в Индонезия снощи, съобщиха от местните спасителни служби, цитирани от \"Ройтерс\".\"Много хора съобщават, че техните роднини са изчезнали\", посочи ръководителят на спасителната служба в близкия град Медан.Властите преди това посочиха, че най-малко 80 души са се намирали на борда на ферибота, който е потънал при разразяване на буря.", "date": "2018.06.19", "title": "Най-малко 128 изчезнали след потъването на ферибот в Индонезия "}
{"url": "https://news.bg/world/iran-ne-planirame-razshiryavane-obhvata-na-raketite-no-nyama-da-pregovaryame-i-s-tramp.html", "text": "Иран не планира разширяване на обхвата на ракетите си, тъй като 2000 километра е достатъчно за защита на държавата.Това съобщи командирът на Революционната гвардия генерал-майор Мохамед Али Джафари, цитиран от \"Ройтерс\".Иранското правителството отново отхвърли преговори с президента на САЩ Доналд Тръмп за военния потенциал на Техеран и регионалното влияние. Според Техеран подобни разговори биха били против ценностите на Ислямската република.През миналия месец Тръмп изтегли САЩ от сключената през 2015 г. ядрена сделка между Ислямската република и световните сили.\"\", обясни Джафари, цитиран от агенция \"Тасним\".Той добави, че преговорите в миналото със САЩ за ядрената програма са \"\". Той нарече ирански политици и активисти, които настояват за нови преговори с Тръмп, \"предатели и антиреволюционери\".В събота над 100 активисти от умерения и реформаторския лагер в иранската политика приветстваха споразумението между Тръмп и лидера на КНДР Ким Чен-ун. Те призоваха Техеран да започне директни преговори с Вашингтон.Джафари отхвърли призива им. \"Севернокорейският лидер е революционер, но комунист, а не ислямски революционер. Заради това той се предаде, но ние няма да направим същото\", закани се генералът, цитиран от Фарс.Говорител на правителството на Иран потвърди позицията на генерала.\"\", поясни представителят.Преди Джафари съобщи, че обхватът на иранските балистични ракети се основава на наложени от върховния лидер аятолах Али Хаманеи ограничения.", "date": "2018.06.19", "title": "Иран: Не планираме разширяване обхвата на ракетите, но няма да преговаряме и с Тръмп"}
{"url": "https://news.bg/int-politics/kim-chen-un-iska-da-poddarzha-kontakti-na-visoko-ravnishte-s-rusiya.html", "text": "Комунистическият вожд на Северна Корея Ким Чен-ун е изпратил писмо на руския президент Владимир Путин, в което е изтъкнал, че иска да поддържа контакти на високо равнище с Русия.Това съобщи външнополитическият съветник на Кремъл Юрий Ушаков, цитиран от руските медии.Говорителят на Кремъл Дмитрий Песков заяви по-рано този месец, че Русия е поканила Ким да посети страната и че той може да дойде по повод икономически форум, който ще се проведе в град Владивосток в Далечния изток на Русия през септември.Руският външен министър Сергей Лавров посети Северна Корея през миналия месец, като се срещна с Ким.", "date": "2018.06.19", "title": "Ким Чен-ун иска да поддържа контакти на високо равнище с Русия"}
{"url": "https://news.bg/crime/opravdaha-chetirimata-obvinyaemi-za-vzriva-v-zavod-midzhur.html", "text": "Видинският окръжен съд оправда обвинените за взрива в завода за боеприпаси в Горни Лом през октомври 2014 година, съобщи БНР. Тогава .И четиримата подсъдими са оправдани по всички повдигнати обвинения. Прокуратурата ще обжалва, а срокът за обжалване пред Апелативния съд в София е две седмици.Обвиняемите по делото бяха четирима, сред които и тогавашният собственик на завода - Валери Митков. Под отговорност бяха привлечени също Божидар Василев - бивш началник на отдел в ГД \"Охранителна полиция\", Ивелина Бахчеванова - бивш секретар на междуведомствената комисия към Министерството на икономиката и Палма Иванова - отговорничка за безопасността на труда в завода.Делото беше гледано при закрити врата заради информация, която е държавна тайна. Заседанията започнаха през 2017 година. Документите по делото са в над 170 тома. Над 200 са свидетелите и вещите лица.Припомняме, преди седмица - на 11 юни 2018 г. главният прокурорв Горни Лом. На територията на взривения завод има значително количество взривни вещества и изделия, които трябва спешно да се обезопасят, за да бъдат избегнати нови инциденти на територията на завод \"Миджур\". повече от година. Първоначално се появи, че .Четири години след трагедията, при която , на територията на бившата барутна фабрика, останаха множество необезопасени боеприпаси.Експерти припомниха, че има , която забранява трансфера, производството и употребата на противопехотни мини. Неясен остана въпроса защо е бил допуснат вносът на тези мини.", "date": "2018.06.19", "title": "Оправдаха четиримата обвиняеми за взрива в завод \"Миджур\""}
{"url": "https://news.bg/world/evropa-i-sasht-sa-s-razlichen-tsivilizatsionen-model-natarti-parizh.html", "text": "Европа и САЩ не споделят едни и същи ценности. Това заяви говорител на правителството на Франция, който коментира имигрантската политика на администрацията на президента на САЩ Доналд Тръмп, информира \"Ройтерс\".Белият дом е гневно критикуван, след като САЩ започнаха да прилагат политика на \"нулева толерантност\", която предвижа разделяне на родители от деца на границата с Мексико.Европейският съюз също е изправен пред мигрантска криза и говорителят на френското правителство Бенжамин Гриво коментира, че не иска да види в Европа това, което се случва в САЩ.\"Ние не споделяме същия цивилизационен модел, ясно е, че ние не споделяме някои ценности\", каза Гриво пред телевизия Франс 2.Видеокадри, разпространени от американското правителство, показват затворени в клетки деца на имигранти. Демократите заклеймиха поведението на властите като \"варварско\", дори някои консерватори изразиха тревога.\"Тези кадри са шокиращи\", коментира Гриво.Според Тръмп твърдият подход е необходими, за да се подсигури границата и да се спре нелегалната имиграция.", "date": "2018.06.19", "title": "Европа и САЩ са с различен цивилизационен модел, натърти Париж"}
{"url": "https://news.bg/politics/abv-nastoya-za-razbivane-na-monopola-na-darzhavata-po-obshtinite.html", "text": "АБВ атакува регионалната и демографска политика на управляващите. Лидерът Румен Петков е притеснен от обезлюдяването на цели региони.Държавата е с разрушена структура, коментирана брифинг в централата на партията Петков. В повече от 150 села няма нито един жител. Това, че държавата е с разрушена структура се потвърждава от законодателни инициативи.Петков иска ново териториално делене на общини и райони. Днешното териториално административно делене не отговаря на потребностите на общините.При нас диспропорцията се задълбочава, категоричен е лидерът на АБВ, според когото най-накрая трябва да има второ ниво на местно самоуправление.Само в МЗХ има 7 000 служители в изнесените структури на ведомството в страната. Голяма част от служителите са на политическа хранилка, каза Румен Петков. Те били изборното ядро на ГЕРБ и освен това се пазарували кметове.Румен Петков настоя за децентрализация на общините, за да се решат проблемите по места. В големите градове имало пресищане с администрация.В АБВ са категорични, че сме се провалили в регионалната политика. Правителството натиска местните органи, според лидера на партията.", "date": "2018.06.19", "title": "АБВ настоя за разбиване на монопола на държавата по общините"}
{"url": "https://news.bg/politics/rumen-petkov-predlaga-balerina-da-oglavi-mvr.html", "text": "АБВ са смутени от вота на недоверие.Според лидера на АБВ има нещо цинично в това да се използва инцидента с падналия хеликоптер, за да се иска вот на недоверие. Има неща, в които трябва да има мярка, каза той.Този вот обезпечавал пребиваването на Валентин Радев в МВР. Освен това червените би трябвало да искат оставката на министъра след .Припомняме, миналата седмица от  към кабинета по темата сигурност. Това те направиха след като при , а един беше тежко ранен. Социалистите обявиха тогава, че няма да търсят предварително подкрепа за вота в парламента.Маша Илиева има много повече качества за вътрешен министър, подчерта Румен Петков. Той бил готов заедно с министър-председателя да участва в кастинга за балерина, която да стане вътрешен министър. Лидерът на АБВ вече разговарял с хора от балетното изкуство.", "date": "2018.06.19", "title": "Румен Петков предлага балерина да оглави МВР"}
{"url": "https://news.bg/world/britanskoto-pravitelstvo-othvarli-priziv-za-legalizirane-na-kanabisa.html", "text": "Правителството на Великобритания отхвърли призив за легализиране на канабиса, пише \"Гардиън\".Вътрешното министерство отхвърли призива на Уилям Хейг, бивш лидер на консерваторите и бивш министър на външните работи. Хейг призова правителството да легализира канабиса. Той отправи призива в статия за вестник \"Дейли телеграф\".Но ведомството отхвърли предложението. Говорител на министерството съобщи, че правителството \"няма намерение\" да преразглежда класифицирането на канабиса, който ще остане в Категория Б наркотици.", "date": "2018.06.19", "title": "Британското правителство отхвърли призив за легализиране на канабиса"}
{"url": "https://news.bg/int-politics/guterish-preduprezhdava-che-nasilieto-v-gaza-shte-dovede-do-voyna.html", "text": "Генералният секретар на ООН Антониу Гутериш смята, че ескалацията на насилието в Газа е \"предупреждение към всички, колко близо е положението до война\" и настоятелно призовава Израел и Хамас да прекратят огъня, съобщава АП.В свой доклад до Съвета за сигурност, Гутериш обяснява, че е \"шокиран\" от стрелбата на израелските въоръжени сили срещу граничните протести в Газа, започнали на 30 март. Трябва да се ограничава използването на такава сила \"освен в краен случай\", допълва той.\"Убийството на деца, както и очевидно разпознаваеми журналисти и медицински служители от силите за сигурност по време на демонстрация е абсолютно неприемливо. Те трябва да могат да изпълняват задълженията си без страх от смърт или нараняване\", коментира Гутериш.Гутериш предупреди, че действията на Хамас и други военни групи не само рискуват палестинския и израелския живот, а и \"усилията за възстановяване на достойнството и перспективите за намиране на по-благоприятно бъдеще за палестинците в Газа\".\"Аз категорично осъждам действията на всички, които ни доведоха до тази опасна и нестабилна ситуация\", обясни генералният секретар на ООН.В масови протести по границата между Израел и Газа са убити над 120 палестинци и над 3 800 са ранени от израелски войници. Преобладаващото мнозинство от убитите и ранените са невъоръжени, според здравните служби в Газа. Израел обяснява, че Хамас използвал протестите за прикритие за атаки срещу границата.Протестиращите настояват за \"правото на връщане\" на потомците на палестински бежанци в домовете на предците им в сегашен Израел.Повече от 700 000 палестинци са експулсирани или избягали във войната от 1948 г. при създаването на Израел. Две трети от жителите на Газа - 2 милиона жители - са потомци на бежанци.Гутериш потвърди, че \"няма друга алтернатива на решението за двете държави\", Израел и Палестина трябва да живеят заедно в мир и с Йерусалим като столица на двете държави.Той допълва, че \"само чрез промяна на реалностите на място - като се признае и се обърне внимание на тежкото положение на палестинците в Газа, като се гарантира, че всички страни се ангажират повторно с договореностите за прекратяване на огъня от 2014 г. и подкрепяйки египетските усилия за възстановяване на контрола на законното палестинско правителство в Газа - можем да запазим възможността за жизнеспособна, независима и напълно представителна палестинска държава и да предотвратим друг катастрофален, смъртоносен конфликт\".Генералният секретар докладва за изпълнението на резолюцията на Съвета за сигурност от декември 2016 г., в която се настоява за спиране на всички израелски селищни дейности и съобщава, че Израел не се съобразява.\"Израелските селищни дейности продължават и подкопават надеждите и практическите перспективи за създаване на жизнеспособна палестинска държава\", допълва той.Гутериш коментира, че решението на Израел за одобрение на 3500 жилища в окупирания Западния бряг е \"най-голямата партида от одобрения от юни 2017 г.\" и това създава \"още повече пречки\" за решението за две държави.", "date": "2018.06.19", "title": "Гутериш предупреждава, че насилието в Газа ще доведе до война"}
{"url": "https://news.bg/int-politics/tramp-zaplashva-kitay-s-dopalnitelni-mita-za-200-mlrd-dolara.html", "text": "Президентът на САЩ Доналд Тръмп заплаши да наложи допълнителни мита върху китайски стоки на стойност 200 млрд. долара в разрастващия се търговски спор между двете страни.Тръмп предупреди, че митата в размер на 10 процента ще влязат в сила, ако Китай \"откаже да промени практиките си\".Това действие на американските власти би било голяма ескалация на спора, което заплашва да доведе САЩ и Китай до търговска война.Китай реагира, обвинявайки САЩ в \"изнудване\" и подчертавайки, че ще отговори на всякакви допълнително наложени мита.Тръмп настоява, че Китай некоректно се възползва от търговския дисбаланс със САЩ в продължение на години.През миналата седмица той обяви, че САЩ ще наложат 25 процента мита върху китайски стоки на стойност 50 млрд. долара.Пекин отвърна, като посочи, че ще удари 659 американски продукта на стойност 50 млрд. долара, включително селскостопански продукти, автомобили и морски продукти - с подобно мито.Тръмп изтъкна в изявление в понеделник вечерта американско време, че като отвръща, Китай заплашвал американски компании, работници и фермери, които \"не са сторили нищо лошо\".Азиатските пазари се сринаха тази сутрин в отговор на последните новини. Фондовите пазари вече се понижиха вчера на фона на опасенията за по-нататъшно влошаване на търговските отношения между САЩ и Китай.В изявлението си държавният глава на САЩ посочи, че е поискал от търговските си съветници да идентифицират допълнителни китайски продукти, върху които да наложи нови мита.\"Тези мита ще влязат в сила, ако Китай откаже да промени практиките си, а също така и ако настоява да наложи новите мита, които наскоро обяви\", предупреди Тръмп.\"Ако Китай отново увеличи митата си, ще отговорим на тези действия, като наложим допълнителни мита за други стоки на стойност 200 млрд. долара. Търговските отношения между САЩ и Китай трябва да бъдат много по-справедливи\", допълни американският президент.Министерството на търговията на Китай реагира бързо, изтъквайки: \"Ако САЩ действат ирационално и наложат тези мита, Китай няма да има друг избор освен да предприеме всеобхватни мерки със съответния брой и качество и да предприеме категорични и мощни контрамерки.\"Американските мита, които вече бяха обявени, засягат повече от 800 китайски продукта на стойност 34 млрд. долара годишно. Те трябва да влязат в сила на 6 юли.", "date": "2018.06.19", "title": "Тръмп заплашва Китай с допълнителни мита за 200 млрд. долара "}
{"url": "https://news.bg/int-politics/tramp-s-nevizhdan-ot-nachaloto-na-mandata-mu-visok-reyting.html", "text": "За пръв път от първата му седмица в Белия дом, 45 процента от американците одобряват работата на американския президент Доналд Тръмп. Това показва ново социологическо проучване на \"Галъп\", цитирано от СиЕнЕн.По този начин рейтингът на одобрение на Тръмп сега е в съответствие с други неотдавнашни американски президенти на този етап от техния мандат в Белия дом. (Барак Обама е имал одобрение в размер на 46 на сто през юни във втората си година като президент, както и Бил Клинтън. Роналд Рейгън е имал 45% одобрение.)В друго проучване, проведено от СиЕнЕн, одобрението за Тръмп обаче е 39 процента, което е спад в сравнение с 41 процента през миналия месец.Неодобрението към Тръмп е на равнища от 50,9 процента.Причините за добрата \"електорална\" форма на Тръмп са комбинация от засилваща се икономика - както показва изключително ниската безработица, - а също и срещата му със севернокорейския вожд Ким Чен-ун в Сингапур през миналата седмица.", "date": "2018.06.19", "title": "Тръмп с невиждан от началото на мандата му висок рейтинг"}
{"url": "https://news.bg/politics/ninova-nedoumyava-borisov-zatvarya-granitsi-no-podkrepya-sredstva-za-integratsiya.html", "text": "Борисов си прoтиворечи, хем е за затваряне е на външните граници, хем подкрепя повече средства за интеграция, коментира председателят на БСП Корнелия Нинова във Фейсбук.Тя обяснява, че правителството е приело постановление 208, с което се задължават българските общини да осигуряват на бежанците жилища, социални услуги, училища и лечение.\"Борисов призовал да се затворят външните граници на Европа за мигранти. Но иначе подкрепя бюджета за следващия период, който увеличава средствата за интеграция на бежанци в Европейския съюз\", допълва соцлидерът.\"Сега иска да ги връща обратно. Има леко противоречие, нали. Когато обещахме, че ако спечелим изборите, ще отменим това постановление, ни посочиха като антиевропейска партия. Даже платени социолози и политолози обясняваха как сме загубили заради антиевропейско говорене. Днес, най-големите европейци се обявяват против мигрантите\", пише още лидерът на левицата.Нинова коментира, че преди две седмици, на срещата й с лидери на партии от Вишеградската четворка, се е обявила против увеличаването на средствата за интеграция на мигранти, за сметка на социалния стълб за бедни, болни и слаби.\"Отново ме нарочиха за антиевропеец, който се среща с антиевропейски лидери. Какво стана сега. Просто Сенека се оказа прав: \"Времето показва истината\". И БСП се оказа права. Времето показа и това\", пише Нинова в социалната мрежа.", "date": "2018.06.19", "title": "Нинова недоумява - Борисов затваря граници, но подкрепя средства за интеграция"}
{"url": "https://news.bg/int-politics/bivsh-agent-na-tsru-obvinen-za-predavane-na-sekretno-info-na-wikileaks.html", "text": "На бившия агент на Централното разузнавателно управление (ЦРУ) и на Агенцията за национална сигурност (NSA) Адам Шулте му е повдигнато обвинение за кражба на данни от ЦРУ и предаването им на неназована организация, специализирана в публично разкриване на такава чувствителна информация.В обвинението, внесено в съда от прокуратурата на САЩ вчера, се посочва, че Шулте е обвинен в незаконно събиране и издаване на \"класифицирана информация за националната отбрана\" от ЦРУ.Въпреки че външната организация не е идентифицирана в обвинителния акт, Шулте се смята, че е предоставил класифицираната информация на сайта WikiLeaks, който я е публикувал през март миналата година.Шулте беше арестуван през август миналата година и оттогава се намира в ареста по обвинения, свързани с притежаването на детска порнография.", "date": "2018.06.19", "title": "Бивш агент на ЦРУ обвинен за предаване на секретно инфо на WikiLeaks "}
{"url": "https://news.bg/politics/bsp-znae-kakvo-stava-v-darzhavata-i-nesposobnostta-na-upravlyavashtite-da-se-spravyat.html", "text": "\"Като опозиция, използваме правото си, и утре внасяме вот на недоверие в сектор сигурност, с акцент на вътрешната сигурност и онази част от нея, която наричаме гражданска сигурност\", коментира пред БТВ депутатът от БСП Славчо Велков.\"Знаем какво става в държавата и неспособността на управляващите да се справят с това предизвикателство\", допълни той. За случая Пелов той зави, че оставките, които са били подадени след него, не са достатъчни, защото Областната дирекция на МВР не е единствената структура, която носи отговорност.Според него случаят Пелов не е изолиран криминален случай.\"Това е знаков случай по отношение на състоянието на системата за сигурност в страната, включително и в местата за изпълняване на наказания. Това е показен случай, че правосъдие може да се раздава и извън правосъдната система. Когато в средно голям град, като Ботевград, се стрелят безразборно двама души, от които единият, избягал от затвора, особено опасен рецидивист, а другият- криминално проявен, задържан малко преди това за незаконно притежание на оръжие, нещата са извън контрол\", коментира депутатът от левицата.Според Велко, друга важна тема утре е и освобождаването на проф. Плочев, което не е успяло в петък, въпреки опита на мнозинството. Той обясни, че в пленарна зала ще представи излъгалите за огромните дългове на НЗОК.\"Проф. Плочев имаше смелостта да покаже дългове на НЗОК за над 270 млн. лв. към чужди здравно-осигурителни каси. Това вече коства много на българските граждани, особено на онези, които търсят лечение в чужбина\", обясни Велков.", "date": "2018.06.19", "title": "БСП знае какво става в държавата и неспособността на управляващите да се справят"}
{"url": "https://news.bg/int-politics/sasht-ofitsialno-otmeniha-voennite-ucheniya-s-yuzhna-koreya.html", "text": "Пентагонът потвърди официално, че военните учения между САЩ и Южна Корея, насрочени за август, са отменени, както обеща през миналата седмица американския президент Доналд Тръмп, съобщават световните осведомителни агенции.\"В изпълнение на поетия от президента Тръмп ангажимент и съгласувано с нашия съюзник Южна Корея, американските въоръжени сили отменят съвместните военни маневри между САЩ и Южна Корея\", се посочва в изявление на Пентагона.Ученията се отменят в резултат на срещата между Тръмп и севернокорейския вожд Ким Чен-ун в Сингапур на 12 юни.Говорителят на Пентагона Дана Уайт уточни, че решението за спирането на ученията понастоящем се отнася само за ученията през август и че бъдещето на други редовни военни учения с Южна Корея ще бъде решено по-късно.Потвърждението дойде, след като южнокорейското министерство на отбраната обяви, че ученията са отменени в подкрепа на продължаващите разговори, които САЩ и Южна Корея имат със Северна Корея. През миналата седмица Северна Корея и САЩ се договориха да работят за ядрено разоръжаване на Корейския полуостров, а Тръмп обеща да не се провеждат никакви \"военни игри\", докато страната му води преговори с Пхенян \"искрено и добросъвестно\".", "date": "2018.06.19", "title": "САЩ официално отмениха военните учения с Южна Корея"}
{"url": "https://news.bg/regions/zatvaryat-tunela-pri-lavov-most-v-posoka-lyulin-v-stolitsata.html", "text": "Поради профилактика на помпената станция от 10.00 часа се затваря пътното платно в тунела при Лъвов мост в посока Люлин.Превозните средства ще преминават през кръговото кръстовище.Дирекция \"Управление на трафика\" ще регулира движението в зоната с цел избягване на задръствания.", "date": "2018.06.19", "title": "Затварят тунела при Лъвов мост в посока Люлин в столицата"}
{"url": "https://news.bg/politics/zaharieva-sazhalyava-che-velikobritaniya-napuska-es.html", "text": "Няма да има тотално прекъсване на отношенията между Великобритания и ЕС. Това заяви Ивайло Калфин по време на дискусия за Брекзит. В много сфери отношенията ще продължат.Външният министър Екатерина Захариева сподели съжалението си, че Великобритания напуска ЕС. Ще бъде загуба, както за Великобритания, така и за ЕС, смята тя. Имаме съгласие, че ще имаме преходен период, отчете първият ни дипломат. В този период правата на европейските граждани ще бъдат запазени такива, каквито са.До 2020 Обединеното Кралство ще изпълнява евроспоразуменията. Най-трудните неща се договарят накрая, изтъкна Захариева. Имало напредък, но все още ирландският въпрос не е решен. Споразумението за напускане по всички параграфи трябва да е готово през октомври.Напускането на ЕС означава напускане на над 750 международни договори, по които ЕС е страна. Бизнесът във Великобритания имаш нужда от предвидимост. След като кралството напусне ЕС само един самолет дневно от и за Великобритания може да минава през нашето въздушно пространство.Външният министър предупреди, че няма много време. Тя настоява да се запази безвизовият режим при пътуване. Иначе евролидерите искали близки търговски отношения с Великобритания. Много е важно сътрудничеството в образованието, изтъкна министър Захариева.Тя призова да пазим европейския проект. Ние сме честен брокер, коментира външният министър. За това доказателство били поздравленията, които получаваме за европредседателството.Пред журналисти Захариева коментира промяната на името на Македония. Приемането на името Северна Македония няма да наложи преподписване на договора за добросъседство. \"Това е все едно да променим всичките си договори, които сме подписали като Народна Република България, които все още важат, обясни първият ни дипломат. Не виждам никакъв проблем, успокои тя.", "date": "2018.06.19", "title": "Захариева съжалява, че Великобритания напуска ЕС"}
{"url": "https://news.bg/world/zastrelyaha-izvesten-rapar-v-sasht.html", "text": "В американския щат Флорида е бил застрелян рапърът XXXTentacion, чието истинско име е Джасей Онфрой, съобщават американските медии.Полицията уточнява, че сигналът за стрелбата е получен в понеделник следобед. Раненият музикант е бил откаран в болница, където е починал.Допълва се, че той е излизал от магазин за мотори в южната част на Флорида, когато въоръжен мъж го е прострелял. Според очевидци нападателите са били двама чернокожи мъже. Единият от тях, който е бил маскиран, е открил огън по 20-годишния рапър. Нападателите също така са задигнали чанта от автомобила на изпълнителя.Според разследващи нападението вероятно е било с цел грабеж. Видео, публикувано в социалните мрежи, показва Онфрой безжизнен в колата му. Той често е описван като един от най-спорните рапъри, като срещу него са повдигани обвинения в домашно насилие. XXXTentacion, който за пръв път е намерил публика, качвайки свои песни на сайта SoundCloud, беше смятан за голям талант, като след смъртта му заваляха съболезнования от светила в хип-хоп музиката.", "date": "2018.06.19", "title": "Застреляха известен рапър в САЩ "}
{"url": "https://news.bg/crime/mitnitsa-burgas-zadarzha-nad-6-000-kontrabandni-sportni-oblekla.html", "text": "Митница Бургас задържа за нарушени права върху интелектуална собственост 6 040 спортни облекла с лого на 5 световни марки.На 13 юни е извършена щателна митническа проверка на камион с платове и облекла от Република Турция за Република Полша. Стоката е представена за митническо оформяне в Митница Бургас.При проверката, митническите служители установяват, че 31 от колетите в камиона съдържат мъжки и дамски спортни облекла с обозначения на световноизвестни марки, за които има основателни съмнения, че са фалшиви.В изпълнение на Регламент (ЕС) № 608/2013 и Закона за марките и географските означения са иззети 4 080 дамски и мъжки къси панталони с лого Adidas и 1 960 тениски с надписи Tommy Hilfiger, Philipp Plei\", Love Moschino, League of Lgends. Предприети са действия за уведомяване на правопритежателите на съответните търговски марки.", "date": "2018.06.19", "title": "Митница Бургас задържа над 6 000 контрабандни спортни облекла "}
{"url": "https://news.bg/world/amerikantsite-pritezhavat-pochti-polovinata-ot-orazhiyata-v-tsivilni-ratse-v-sveta.html", "text": "Гражданите на САЩ съставляват 4 процента от световното население, но в края на 2017 г. притежават около 46 на сто от приблизително 857 млн. огнестрелни оръжия, собственост на цивилни в света.Това показва ново проучване на независимия изследователски проект The Small Arms Survey, чието седалище е в швейцарския град Женева, съобщава \"Ройтерс\".Проучването е установило, че има повече от 1 млрд. огнестрелни оръжия в света, от които цивилните притежават 85 процента, докато останалите са притежание на военни и правоохранителни служби.Броят на оръжията, притежавани от цивилни по света, е нараснал до 857 млн. през 2017 г. от 650 млн. броя през 2006 г. Всеки 100 жители на САЩ притежават 120 оръжия.Допълва се, че обикновените американци купуват приблизително 14 млн. нови и внесени оръжия всяка година.Авторите на проучването изтъкват, че главната причина американците да се сдобиват с оръжия е това, че просто могат да си го позволят финансово.Проучването се основава на данни от 133 държави и територии, но само 28 страни са предоставили информация за оръжията, притежание на военните и на правоохранителните органи.", "date": "2018.06.19", "title": "Американците притежават почти половината от оръжията в цивилни ръце в света"}
{"url": "https://news.bg/crime/zadarzhaha-53-godishen-sobstvenik-na-zavedenie-s-200-dozi-heroin-v-sliven.html", "text": "200 дози хероин и амфетамин иззеха криминалисти на ОДМВР-Сливен при спецакция, задържан е и 53-годишен мъж.В хода на акцията е претърсено заведение в новозагорския квартал \"Шести\". Там криминалистите открили 199 хартиени пликчета, съдържащи бледокафяво вещество, реагирало при полевия тест на хероин, и 12 пакетчета с бяло кристалообразно вещество, дало характерна реакция на амфетамин.Иззети са и други вещества и предмети, имащи отношение към престъпната дейност. Назначени са експертизи. На място е задържан собственикът на заведението, 53-годишен жител на Нова Загора.С прокурорско постановление мярката му за задържане е удължена до 72 часа, предявено е искане и предстои днес Окръжният съд в Сливен да постанови постоянна мярка за задържане на 53-годишния мъж.По случая е образувано досъдебно производство, работата по което продължава под наблюдението на прокуратурата.", "date": "2018.06.19", "title": "Задържаха 53-годишен собственик на заведение с 200 дози хероин в Сливен"}
{"url": "https://news.bg/world/senatat-na-sasht-odobri-usd716-mlrd-byudzhet-za-otbrana.html", "text": "Сенатът на САЩ лесно прокара проектобюджета за отбрана в размер на 716 милиарда долара, който има за цел продължаване на усилията на републиканците да модернизират и укрепят въоръжените сили на страната, информира \"Политико\".Законодателството позволява повече бойни кораби и изтребители на въоръжение, увеличаване числеността на армията и най-високото увеличение на заплащането от близо десетилетие. Но в някои части проектозаконът е по-скромен в сравнение с прокараната в Камарата на представителите версия през май и предложението на Пентагона.85 срещу 10 сенатори прокараха бюджета за отбрана за 2019 г. Следващата стъпка - камарата и Сенатът ще работят съвместно в комисия за разрешаване на различията в законопроектите им.Долната камара на Конгреса прокара законодателството през май, като законодателите искат финализиране на проектозакона до края на юли. Но законодателите най-вероятно няма да стигнат лесно до съгласие за числеността на въоръжените сили, за големите оръжейни системи и усилията за реформиране на бюрокрацията в Пентагона.Подкрепата в Сената е достатъчна за преодоляване на евентуално вето на президента Доналд Тръмп, въпреки че повече от седмица сенаторите бяха изпаднали в безизходица заради спорни поправки.От общо 716 милиарда долара 617,6 милиарда долара са за основния бюджет на Пентагона, а 68,5 милиарда за операции в чужбина. Предвиждат се други 21,6 милиарда долара за програми за ядрени оръжия. Заложено е увеличение на заплащането на военнослужещите с 2,6 на сто. 23,1 милиарда долара ще бъдат отделени за 10 нови бойни кораба, а 7,6 милиарда долара ще бъдат похарчени за закупуване на 75 изтребителя 35 Joint Strike Fighters.Броят на войниците на активна служба ще бъде увеличен с около 7000 според законопроекта на Сената, докато проектозаконът на камарата предвижда увеличение с 15 600 военнослужещи, което отговаря на молбата на Пентагона.", "date": "2018.06.19", "title": "Сенатът на САЩ одобри $716 млрд. бюджет за отбрана"}
{"url": "https://news.bg/regions/spryaha-stantsiya-za-gaz-v-stamboliyski.html", "text": "Газоснабдителна станция в Стамболийски е затворена от инспектори от Държавната агенция за метрологичен и технически надзор (ДАМТН)Проверка инспекторите направили след сигнал на гражданин. Инспекторите са установили, че на станцията се пълнят бултилки с газ за битови нужди, което е забранено от закона.Освен това станцията се експлоатира без извършен годишен преглед на инсталацията за пропан-бутан.По време на проверката инспекторите на ДАМТН са установили наличие на два броя устройства за пълнене на бутилки тип БВГ 27 dm3 и 5 dm3, от колонката за зареждане на автомобилни газови уредби. Двете пълначки са конфискувани с протокол за изземване, за което ще бъдат съставени актове за установяване на административно нарушение.ДАМТН напомня на гражданите, че когато отиват до близката бензиностанция или газостанция, за да напълнят газовата си бутилка с това не само нарушават закона, но и застрашават живота и здравето на себе си и най-близките си хора.Единствено на определените пунктове за пълнене на бутилки, специалисти правят допълнителен външен преглед на продукта и дават заключение за риска от употребата му в зависимост от неговото състояние. Също така всяко пълнене на бутилката на пълначна станция се отбелязва в специален дневник, в който се вписва и номера на бутилката и срока на годността ѝ.Периодично се проверява и вентилът на бутилката с пенообразуващо веществото, за да предотврати пропускане/изтичане на газ.", "date": "2018.06.19", "title": "Спряха станция за газ в Стамболийски"}
{"url": "https://news.bg/world/parizh-povecheto-frenski-kompanii-nyama-da-mogat-da-ostanat-v-iran.html", "text": "Финансовият министър на Франция Бруно льо Мер заяви, че повечето френски компании \"няма да могат да останат в Иран\" заради второстепенните санкции на САЩ, информират руски медии.Според министър тези компании, които решат да останат въпреки санкциите, ще срещнат проблеми заради липсата на независими европейски финансови институции в Иран, което ще доведе до трудности при плащанията за произведени продукти.Откакто САЩ се изтеглиха от ядрената сделка с Иран и върнаха санкциите, ЕС е обезпокоен от работата на европейските компании в Иран. Ислямската република предложи откриване на банка, която ще помогне за европейски преводи в евро за избягване на американските рестрикции.", "date": "2018.06.19", "title": "Париж: Повечето френски компании \"няма да могат да останат в Иран\""}
{"url": "https://news.bg/regions/katastrofa-kray-zheleznitsa-prati-trima-dushi-v-bolnitsa.html", "text": "Трима пострадали от тежка автомобилна катастрофа до Железница са приети вечерта в понеделник в спешното отделение на УМБАЛ \"Св. Анна\" - София АД.Това съобщиха от пресцентъра на болницата. Най-тежко е пострадал е 47-годишен, мъж който има 4 счупени ребра, фрактура на таза и фрактура на бедрена кост.Той е с опасност за живота. ", "date": "2018.06.19", "title": "Катастрофа край Железница прати трима души в болница "}
{"url": "https://news.bg/press/opravdaha-ilko-semerdzhiev-za-zaplaha-s-uvolnenie-na-podchinena-mazhete-v-balgariya-poluchavat-38-po-visoki-pensii-ot-zhenite.html", "text": "Решение. \"24 Часа\":Оправдаха Илко Семерджиев за заплаха с уволнение на подчинена Бившият служебен министър на здравеопазването Илко Семерджиев бе оправдан по обвинение, че е заплашвал с уволнение шефката на агенцията по лекарствата Асена Стоименова.Решението обяви съдия Вера Чочкова от Софийския градски съд в 15,30 ч понеделник.Семерджиев бе начело на здравното ведомство в правителството на Огнян Герджиков. Той бе даден на съд по обвинение, че в телефонен разговор със Стоименова на 24 март м.г. я заплашил, че ако не назначи Боян Доганов за свой заместник, \"може да я уволни, а може да направи и други неща\".\"Очаквах това решение от самото начало. Днес катастрофира както г-жа Стоименова, така и прокуратурата. Тя очевидно не искаше да има заместник\", коментира Семерджиев. Потоп. \"Монитор\":Река в метрото, молове и подлези наводнени след пороя в София Порой с гръмотевици заля София и причини наводнения и щети на десетки места в столицата. 1500 сигнала са получени на тел.112. Десетки видеоклипове бяха качени ви социалните мрежи с моменти от валежите и лошото време. Протекоха метростанции, мол и бяха наводнени подлези за автомобили и хора в София.\"За около един час паднаха около 50 литра на кв. метър дъжд в града, получени са над 1500 сигнала на тел. 112, над 900 от тях са за наводнени сгради. Останалите са за завирени участъци, наводнени подлези и метростанции\". Това заяви на брифинг кметът на столицата Йорданка Фандъкова:Наводнени са няколко метростанции - НДК, \"Сердика\", \"Надежда\", \"Г.М. Димитров\", \"Витоша\". Движението на метрото обаче не е засегнато и влаковете се движат по разписание, каза за Дарик шефът на столичния \"Метрополитен\" инж. Стоян Братоев. Метростанциите към Люлин и Западен парк вече се отводняват. От \"Метрополитен\"допълниха, че засега нямат нужда от пожарни екипи за отводняване, въпреки огромното количество вода. Няма спрени влакове и засега не се очаква да има.Над 172 сигнала за наводнени улици, мазета и приземни етажи, подлези, ресторанти, детски градини и други сгради са постъпили в Националния оперативен щаб тази вечер между 18:30 и 19:45 часа. По информация на МВР най-силно засегнати са 184-о ЦДГ в \"Лозенец\", болница \"Софиямед\", Центъра за спешна медицинска помощ, Министерството на туризма, хотел \"Шипка\", църквата в подлеза на хотел \"Балкан\". Сериозно наводнени са подлезите на Централна гара, Спортното министерство, Лъвов мост и др. Доходи. \"Сега\":Мъжете в България получават 38% по-високи пенсии от женитеЗаради по-ниските заплати и по-краткия осигурителен стаж жените в България получават средно с 38% по-ниска пенсия от мъжете. Въпреки, че възрастта за пенсия у нас постепенно се изравнява, различията ще останат както за вече пенсиониралите се, така и за бъдещите пенсионери, докато \"половите\" неравенства в заплащането остават.Това гласят някои от заключенията на анализ на Националния осигурителен институт по темата, цитирани от \"Дневник\".В анализа се посочва, че наетите жени доминират в сектори, в които средният размер на работната заплата е под средния за страната. Цитират се данни от последно изследване на Националния статистически институт (по данни от 2014 г.), според което над 40% от наетите жени са работили в преработващата промишленост и търговията, където брутната годишна работна заплата е била под 90% от средната за страната, други 23% са били заети в образованието, хуманното здравеопазване и социалната работа - сектори, при които заплатата доближава средната за страната. Разследване. \"Дума\":Биволъ: Ангелкова платила на американски лобисти да отиде на \"Оскарите\" Министерството на туризма е наело лобистки фирми в САЩ, които са уреждали по имейл срещи с политици, фондации и медии за министър Николина Ангелкова, съобщава сайтът Биволъ. Американците са получили минимум 10 000 долара. Български министри често посещават САЩ, но само Ангелкова си е позволила подобно разточителство за задачи, които обичайно се изпълняват от служители на българското посолство, коментира сайтът. За работното й посещение във Вашингтон през февруари тази година българските данъкоплатци са се бръкнали с по 500 долара за имейл. Толкова струват лобистките услуги на фирмите Glanz Inc. и Sanitas International, става ясно от документите, публикувани от Министерството на правосъдието на САЩ.От пресцентъра на Министерството на туризма отричат да са сключвали договор с Glanz Inc. Оттам обаче признават, че през 2017 г. са провели кампания на България като туристическа дестинация, чийто контрагент е Corner Media, на която е било платено за рекламата. Сумата не е обявена. Документът, с който Glanz Inc. и Sanitas International оповестяват споразумението с българското Министерство на туризма, е подписан от Томас Фараси и Кристофър Харвин. Проверка във фирмените регистри показва, че двете фирми имат едни и същи собственици, а Corner Media всъщност е новото име на Glanz.tv. Остава загадка как Министерството на туризма е успяло да установи бизнес отношения с тях и на какво основание през 2018 г. фирма Glanz Inc. е провела лобистка кампания. Дело. \"Сега\":Засега Боршош е \"неуловим\" за прокуратуратаСофийският градски съд прекрати днес делото срещу бившия директор на НДК Мирослав Боршош. Обвинението срещу него е за безстопанственост, неизгодни сделки и нецелево харчене на около 3.4 млн. лв.Според съда обаче обвинителният акт съдържа редица нарушения и неясноти, сред които липса на факти и доказателства по прокурорската теза. Решението не е окончателно и подлежи на протест.Скандалът с Боршош гръмна миналото лято. Тогава срещу него тръгна разследване за начина, по който се изразходвани парите, отпуснати от правителството за ремонта на НДК във връзка с европейското председателство. ", "date": "2018.06.19", "title": "Оправдаха Илко Семерджиев за заплаха с уволнение на подчинена; Мъжете в България получават 38% по-високи пенсии от жените"}
{"url": "https://news.bg/world/petima-raneni-pri-strelba-v-malmyo.html", "text": "Най-малко петима души са били ранени при стрелба в шведския град Малмьо, предаде \"Ройтерс\".Полицията изключва версията терористичен акт. Разпитани са били свидетели на нападението. Все още няма арестувани по случая. ", "date": "2018.06.19", "title": "Петима ранени при стрелба в Малмьо "}
{"url": "https://news.bg/world/pompeo-gotov-da-poseti-severna-koreya-skoro.html", "text": "Американският държавен секретар Майк Помпео заяви, че е готов скоро да посети отново Свверна Корея, предаде Kyodo.По думите му, все още има какво да се обсъжда и след историческата среща между лидерите на двете държави Домалд Тръмп и Ким чен Ун, която се състоя на 12 юни в Сингапур. Конкретен период обаче не се споменава. Миналата седмица Помпео направи посещение в КНДР. Той предупреди, че е възможно ядреното разоръжаване на Северна Корея да не се състои, независимо от факта, че вождът на изолираната комунистическа държава Ким Чен-ун се съгласи на \"пълно ядрено разоръжаване\" на Корейския полуостров.", "date": "2018.06.19", "title": "Помпео готов да посети Северна Корея скоро "}
{"url": "https://news.bg/weather/valezhi-i-dnes.html", "text": "Днес на места отново се очава да превали и прегърми. Това съобщават от НИМХ на БАН. Ще духа слаб до умерен вятър. Максималните температури ще са между 26 и 31 градуса. Припомняме, че вчера потоп остави хиляди софиянци без ток, а над 900 сигнала за наводнения бяха подадени. Жълт код за интензивни валежи бе подаден за цялата страна за вчера. ", "date": "2018.06.19", "title": "Валежи и днес "}
{"url": "https://news.bg/regions/ogranicheniya-prechat-na-dvizhenieto-po-patishtata-5.html", "text": "Остават в сила някои ограничения за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението по АМ \"Тракия\" в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г.Област Пловдив:Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г.Област Бургас:Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.;От км 325+000 до км 359+475 в участъка ПВ Карнобат до ПВ Ветрен се извършват ремонтни дейности - възстановяване на ОСП деформирани от ПТП в двете посоки. Организацията на движение е сигнализирана с пътни знаци и конуси. Срок до 22.06.2018 г.Област Ямбол:Движението по АМ \"Тракия\" в участъка с. Кабиле - п.в. Зимница от км 285+200 до км 287+000, посока София се осъществява в една лента, поради частични ремонтни дейности на асфалтовата настилка. Ограничено е използването на аварийната и активната лента, като движението се осъществява в изпреварващата лента. Участъкът е сигнализиран с пътни знаци. Водачите да се движат с повишено внимание и съобразена скорост. Срок: до 22.06.2018 г. АМ \"Хемус\":Област София:Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението при Ботевград от км 44+000 до км 47+000 в посока София се осъществява в една лента поради преасфалтиране на пътното тяло в активната лента. Движението се извършва в изпреварващата лента. Срок 22.06.2018 г.Движението по път I-3 АМ \"Хемус\" - Ботевград от км 195+257 до км 195+480 се осъществява с повишено внимание поради изпълнение на строително-монтажни работи по външно ел. захранване. Срок 29.06.2018 г.Област Варна:Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г.Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г.; АМ \"Струма\": няма.АМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г.АМ \"Люлин\":Област София: Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 30.06.2018 г.Област Перник:- Временно движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС над 12 тона./ Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.06.19", "title": "Ограничения пречат на движението по пътищата "}
{"url": "https://news.bg/world/zaginali-i-raneni-sled-strelbata-v-malmyo.html", "text": "Най-малко двама души са загинали, а други четирима са били ранени при стрелбата в шведския град Малмьо, предаде \"Дойче веле\".Очевидци са съобщили пред местни медии, че по хората е стреляно от кола. Жертвите са на 18 и 29 години. Те са починали от раните си в болница. Те са стари познайници на полицията. Полицията обяви по-рано, че се изключва версията за тероризъм и вероятно става въпрос за гангстерска война. Ве още не са заловени виновните. ", "date": "2018.06.19", "title": "Загинали и ранени след стрелбата в Малмьо "}
{"url": "https://news.bg/politics/migrantskiyat-natisk-i-razpredelyaneto-na-zadalzheniya-pokazvat-kriza-na-identichnostta.html", "text": "Кохезионната политика е единственият инструмент, който инвестира в Европа като съюз. Това заяви вицепремиерът Томислав Дончев по време на среща на членовете на председателския КОСАК.По думите му всички съмнения, всички колебания, които имаме по отношение на кохезионната политика са дефакто съмнения и колебания в съюза ни като такъв. \"Моята диагноза е, че нашият съюз преживява една криза на идентичността\", посочи Дончев.Той визира, че всички измерения на кризата с мигрантския натиск, начин на разпределение на задължения и отговорности между държавите членки вътре в съюза, са \"симптоми на заболяването - криза на идентичността\".\"Сепарирането на темата - дебат за бъдещето на кохезионната политика като едва ли не секторен дебат, е голяма грешка. Аз твърдя, цитирайки самия себе си, което е подозрително по принцип, че това дефакто е дебат за бъдещето на Европа. Ние нямаме друг индикатор колко вярваме в Европа, колко сериозно гледаме на нея, от това каква кохезионна политика скроим. По една проста причина - ние нямаме друг инструмент,който да инвестира в Европа като такава, в Европа като съюз\", заяви вицепремиерът.Дончев бе категоричен, че има един лек и това е всеобщо консенсусно убеждение какъв съюз ни е необходим - колко силен, колко амбициозен навън.Вицепремиерът постави въпросите: Защо допуснахме да се случи това с един безспорно успешен от политическа гледна точка, от икономическа, от гледна точка на правата на гражданите съюз? Как допуснахме Европа да стане скучна, как допуснахме Европа да стане неразбираема?Томислав Дончев бе категоричен: \"Ние не можем да си позволим да лансираме политики, които нямат автентична обществена подкрепа\".Като недопустим той изтъкна и фактът, че все още предприемачи вместо да кандидатстват за безвъзмездно финансиране, се обръщат към банки за кредитиране.\"Едва ли има друг по-обезпокоителен индикатор за това колко претоварени, усложнени са правилата и процедурите. Това не е въпрос от абстрактен, административен или политически интерес. Това е въпрос на достъп, това е въпрос на това - колко време, колко разходи правим, за да отиде финансирането там, където има нужда от него\", заяви Дончев и изтъкна, че опростяването на правилата не е административен каприз.В изказването си той застъпи тезата за необходимостта от постигането на компромис в името на високите цели, които си поставя ЕС и от прилагането на умен контрол.", "date": "2018.06.19", "title": "Мигрантският натиск и разпределянето на задължения показват криза на идентичността"}
{"url": "https://news.bg/int-politics/kim-chen-un-e-na-poseshtenie-v-pekin.html", "text": "Ким Чен-ун е на посещение в Пекин, лидерът на КНДР е настанен в правителствената резиденция, съобщава NHK, цитиран от ТАСС. Пристигнал е с полет на авиокомпанията Air Koryo с личния си самолет ИЛ-62. Делегацията придружаваща Ким Чен-ун е пристигнала с АН-148, както и един товарен ИЛ-76, използван за автомобилите на севрнокорейския лидер. Ким Чен-ун е настанен в правителствената резиденция \"Дяоюйтай\" в центъра на града.Китайската централна телевизия съобщава, че посещението му ще продължи от 19-ти до 20-ти юни.Очакват се разговори с китайския президент Си Дзинпин и обсъждане на ситуацията на Корейския полуостров и срещата Тръмп-Ким. Лидерите на Китай и Северна Корея се срещнаха два пъти тази година.", "date": "2018.06.19", "title": "Ким Чен-ун е на посещение в Пекин"}
{"url": "https://news.bg/regions/sled-potopa-obstanovkata-v-stolitsata-se-normalizira.html", "text": "Вследствие на падналия обилен дъжд снощи в столицата служителите на пожарната служба са реагирали на над 250 сигнала за наводнение улици, мазета, приземни етажи, подлези, ресторанти, детски градини и други.Сред засегнатите обекти - хотел \"Шипка\", метро станция \"Витоша\", \"Сердика\", Мол Парадайс, църквата в подлеза на хотел \"Балкан\", подлезите до Централна гара и Министерство на младежта и спорта, 184 ЦДГ в кв. \"Лозенец\", района на \"Лъвов мост\", банка \"ДСК\" на ул. \"Княз Александър І\", Театър \"199\", болница \"София мед\", онкологична болница в кв. \"Дървеница\", болница \"Свети Наум\" до 4-ти километър, ЦСМП - София (Сточна гара), Министерство на туризма, подлеза пред Министерство на външните работи, Информационен център на МО, гаража на СДВР, фонотеката на БНР на бул. \"Драган Цанков\", театър \"Българска армия\", заведение в подлеза на булевардите \"България\" и \"Гоце Делчев\", мазетата на ИА по лекарствата, заведения и ресторанти на приземните етажи.От 18.30 часа на 18 юни до 6 часа тази сутрин пожарникарите са отработили около 57 сигнала. Няма информация за пострадали и бедстващи граждани.По информация на НИМХ-БАН, количеството на падналите валежи в района на центъра на град София е около 50 л/кв.м.Снощи в РД ПБЗН - Кюстендил са получени сигнали за разрушени, откъснати и трудно проходими пътища и улици в няколко населени места на община Кюстендил:с. Николичевци - разрушен пътя към траурен парк, непроходимо за МПС;с. Вратца - разрушени няколко улици, не може да се преминава;с. Преколница и с.Церовица - между двете села пътят е откъснат, не може да се преминава;с. Бобешино и с. Црешново - откъснат пътя между двете села - трудно проходим и за високо проходима техника.Към момента сигналите са отработени и всички пътища са проходими.Област Благоевград - Получени са общо 6 сигнала за наводнени приземни етажи и мазета. В гр. Благоевград са отработени 5 сигнала, а в гр. Симитли 1 сигнал.Звената за ПБЗН участват в локализирането и ликвидирането на 16 произшествия.", "date": "2018.06.19", "title": "След потопа обстановката в столицата се нормализира"}
{"url": "https://news.bg/disasters/rekordnite-68-5-mln-dushi-nasilstveno-razseleni-prez-2017-a.html", "text": "Агенцията за бежанците на ООН обяви, че близо 69 млн. души, които са избягали от война, насилие и преследване, са били насилствено разселени през миналата година, което е нов рекорд за пета поредна година, съобщава \"Асошиейтед прес\".Върховният комисар за бежанците на ООН изтъкна, че продължаващите кризи на места като Южен Судан и Конго, както и масовото изселване на мюсюлмани рохинга, което започна през миналата година, са повишили общата цифра на принудително изселените през 2017 г. на 68,5 млн. души.От общия брой, 16,2 млн. души са били разселени за първи път през 2017 г. - средно повече от 44 хил. души на ден.Върховният комисариат за бежанците на ООН подчертава, че данните развенчават погрешната представа сред някои хора, че кризата с бежанците е засегнала по-развитите страни в \"Световния север\". Оттам уточняват, че 85 на сто от бежанците са в развиващите се страни, много от тях \"отчайващо бедни\".", "date": "2018.06.19", "title": "Рекордните 68,5 млн. души насилствено разселени през 2017-а"}
{"url": "https://news.bg/world/marin-lyo-pen-tryabva-da-varne-eur300-hil-na-evropeyskiya-parlament-postanovi-evrosad.html", "text": "Втората най-висша съдебна инстанция в ЕС потвърди решение на Европейския парламент френският крайнодесен политик Марин льо Пен да върне 300 000 евро на законодателния орган, информират \"Ройтерс\" и АФП.Льо Пен, която беше член на Европейския парламент между 2009 и 2017 г., трябва да върне средствата, след като европарламентът установи, че тя неправомерно е използвала сумата за парламентарен асистент. Френският политик се обърна към евросъда.С днешното решение съдът отхвърля действията на Льо Пен и потвърждава решението на Европейския парламент да възстанови сумата, се казва в съобщение на Общия Съд на ЕС.Марин льо Пен може да обжалва решението пред Съда на Европейския съюз.", "date": "2018.06.19", "title": "Марин льо Пен трябва да върне €300 хил. на Европейския парламент, постанови евросъд"}
{"url": "https://news.bg/health/bivshiyat-shef-na-meditsinski-odit-se-smyata-za-zhertva-na-natisk.html", "text": "\"В последните дни срещу името на агенция \"Медицински одит\", срещу ръководството и персонално срещу мен се злоупотребява публично и се упражнява сериозен дискриминационен натиск\", коментира пред НоваТВ освободеният шеф на агенцията проф. Златица Петрова.Тя се определя като жертва на вътрешен конфликт и смята, че се спекулира с алгоритъма на работа на агенцията. Няма как да оказва влияние на крайни решения, \"това категорично не се случва. Има протокол, който самият екип връчва на лечебното заведение. Това са констатации\", допълва Петрова.11 смъртни случая в лечебни заведения и на новородени бебета не са докладвани на прокуратурата от Изпълнителната агенция \"Медицински одит\", според проверка на Върховната административна прокуратура. Разследването е по сигнал на бившият главен секретар на агенцията Димитър Евлогиев.Петрова обясни, че \"случаите не са 11. Сега тепърва ще стане ясно за за кои точно става въпрос. Тези случаи, за които знаем, представляват интерес.\"\"Ние разследваме по искане на прокуратурата. Открити са доста пропуски. Основният пропуск е несвоевременната и неадекватна преценка по отношение на кръвозагубата. По този случай подадохме всички документи в прокуратурата и имаме кореспонденция с тях\", коментира Златица Петрова случай, със смъртта на родилката Веселка Иванчева през януари 2017-а. Жена е бременна в 10-ия месец и е приета по спешност в \"Шейново\", направено е секцио и бебето е извадено мъртво. За 3 часа, майката губи 3 литра кръв, а кръвопреливането е започва, когато изпада в безсъзнание.\"Тук имаме прекратяване на даден случай по чл. 28, с който много се спекулира - \"маловажност\", обясни Петрова случай с починалото новородено в Стара Загора.\"Маловажността не е самата смърт, искам дълбоко да го подчертая. Евентуално ако има нарушение, маловажен е административният случай\", допълни тя.Детето е починало от асфикция още в корема на майката заради увита пъпна връв, коментира Петрова. \"Образувани са два акта. Единият е по отношение на законовото изискване родилката да бъде информирана и да даде своето съгласие за всички процедури, които ще й бъдат извършени\", добави тя.Според нея, \"втората грешка е дали навреме е събран медицински екип. Екипът е събран за 20 минути, а е допустимо да бъде събран до 30 минути. В съда лекарят беше оправдан\". ", "date": "2018.06.19", "title": "Бившият шеф на Медицински одит се смята за жертва на натиск"}
{"url": "https://news.bg/world/tayland-s-parva-ekzekutsiya-ot-2009-g.html", "text": "Тайланд извърши първата екзекуция от 2009 г., съобщи правителството на азиатската държава, цитирано от АФП.26-годишният убиец Терасак Лонгджи беше екзекутиран със смъртоносна инжекция 6 г. след присъдата.Решението е осъждано от неправителствената организация \"Амнести интернешънъл\".Смъртната присъда е извършена в съответствие със законодателството, каза представител на правосъдното министерство и добави, че смъртното наказание в страната все още не е отменено.От 1935 г. 325 затворници са екзекутирани, като повечето с разстрел. Тази практика е прекратена на 1 декември 2003 г. Между 2003 г. и 2009 г. шестима затворници са екзекутирани със смъртоносна инжекция.\"Това е жалко нарушаване на правото на живот\", отбелязват от \"Амнести интернешънъл\".Терасак Лонгджи е намушкал жертвата си 24 пъти преди да й открадне мобилния телефон и портфейла.Според предоставените на \"Амнести интернешънъл\" от правосъдното министерство данни 510 души, включително 94 жени, са осъдени на смърт към края на 2017 г. Близо 200 от тях нямат повече право на обжалване. Повече от половината се смята, че са осъдени за наркотици.Смъртното наказание все още е в сила в няколко държави в Азия, включително Сингапур, Индонезия и Китай.", "date": "2018.06.19", "title": "Тайланд с първа екзекуция от 2009 г. "}
{"url": "https://news.bg/regions/nyama-seriozni-shteti-po-infrastrukturata-v-sofiya.html", "text": "Всички екипи бяха на терен от самото начало на поройния дъжд, който се изля над София в . Те реагираха изключително бързо и професионално. Не може 50 литра на квадратен метър да се поемат веднага и на момента, от която и да е канализация или шахта.Това заяви столичният кмет Йорданка Фандъкова, която инспектира дейностите по почистване на участъка от река Владайска при бул. \"Сливница\" в столицата.Над за наводнения на обществени и частни сгради. Само три сигнала са за паднали дървета в реките.Към момента няма данни за сериозни щети по инфраструктурата. Няма данни и за сериозни проблеми на бул. \"Тодор Каблешков\", докато ремонтът на бул. \"България\" и бул. \"Гоце Делчев\" тепърва предстои.Проблеми с оттичането на вода не е имало, а там, където е имало, са свързани или с подземните нива на метростанциите, или с проблем в самата инфраструктура.Фандъкова обясни, че въпреки голямото наводнение в метространциите, метрото не е спирало да се движи. Тя увери, че ще се огледат входовете на пострадалите от наводнението метростанции и ако има възможност, ще се изгради допълнителен праг или стъпало, който да пази от наводнения.Столичният кмет изтъкна, че от все по-зачестилите дъждове, следствие от климатичните промени, сме свидетели, че най-важна е превенцията. Всяка година се почистват между 50 и 100 км речни корита на територията на цялата Столична община.За тази година е заложено почистването на 85 км, което е финансирано от бюджета на СО само за 45 км. От тях вече 19 км са почистени.Фандъкова отбеляза, че освен почистването на речните корита, ще се изградят и диги. За тази година са получени средства от Междуведомствената комисия до изграждането на дигата на река Лесновска, район Кремиковци. Освен това ще се финансира и ежегодно почистването на 500-метрови участъци на язовирните стени.Столичният кмет призова българското общество да спазва превенцията по почистване и да не изхвърля отпадъци в отводнителните канали и шахти.", "date": "2018.06.19", "title": "Няма сериозни щети по инфраструктурата в София"}
{"url": "https://news.bg/int-politics/zaharova-razkaza-kak-zapadat-e-izlagal-rusiya.html", "text": "След края на Студената война Русия напълно се отвори за страните от Запада, но тя беше измамена. Това е коментирала говорителката на руското външно министерство Мария Захарова в интервю за финландски вестник.\"Не защото те ни победиха - направихме го сами. Никой не нахлу у нас, просто Горбачов искаше да сложи край на надпреварата във въоръжаването. Той искаше да сложи край на Студената война\", коментира руският дипломат.По думите ѝ, Западът отговорил на Русия, \"ограждайки я с бодлива тел\".Тя също така отбелязала, че Москва не се нуждаела от конфликти със Запада - Русия искала само и единствено да развива търговски и културни връзки.\"Искаме да можем свободно да пътуваме взаимно в страните си, искаме да се отървем от визовите ограничения. Но нас постоянно ни отхвърлят!\", подчерта Захарова.Освен това говорителката обяснила защо Русия демонстрира своето въоръжение на други държави.\"Сега ние показваме на всички: \"Дори не помисляйте да ни нападате отново\". След като загубихме 20 млн. души във Втората световна война, ние имаме право да демонстрираме това на всички, така че това да не се случи отново. През последните 20 години се опитват да ни обсаждат от всички страни\", възмутена е Захарова.Отношенията между Русия и Запада се влошиха заради анексирането на Крим и подкрепата, която Москва оказва на проруските сепаратисти в Източна Украйна, като по тази причина Западът наложи серия от санкции срещу Русия.", "date": "2018.06.19", "title": "Захарова разказа как Западът е излъгал Русия"}
{"url": "https://news.bg/politics/timermans-nastoyava-za-obshta-evropeyska-pozitsiya-po-migrantskiya-vapros.html", "text": "\"За мен е пределно ясно, че няма как да се справим с проблема за миграцията, ако нямаме истински европейски решения\", коментира зам.-председателят на ЕК Франс Тимерманс пред представителите на националните парламенти на страните от ЕС, съобщава БНР.\"За мен е ясно, че сигурността е въпрос, който може да бъде решен само на европейско ниво, независимо дали говорим за външна или вътрешна сигурност\", допълни той.\"Ако не направим всичко това на европейско ниво, тогава ние ще се провалим, тъй като поотделно държавите членки просто нямат възможност да се справят с тези проблеми, с оглед на техния мащаб. Уверен съм, че Австрийското и Румънското председателство ще работят с нас, за да подобрим ролята на нашите институции в бъдеще\", обясни Тимерманс.Зам.-председателят на ЕК коментира, че е нужно да се подобри функционирането на вътрешния пазар, да се инвестира в четвъртата индустриална революция и възможностите, които тя предлага, за да се защитят гражданите от рисковете и предизвикателствата на глобализацията.Търсят се конкретни практически решения, за да е сигурно, че гражданите ще видят отразени всички опасения и идеи, без разногласие между националните парламенти и европейските институции, допълни Тимерманс.Той счита, че работната група с представители на националните парламенти, създадена в началото на Българското председателство по време на Конференцията на комисиите по европейските въпроси на парламентите на Европейския съюз - КОСАК, работи активно по общите европейски политики.Докладът на работната група се очаква до 15 юли, а септември трябва да бъде представен и от председателя на ЕК Жан-Клод Юнкер. ", "date": "2018.06.19", "title": "Тимерманс настоява за обща европейска позиция по мигрантския въпрос"}
{"url": "https://news.bg/politics/tekstove-ot-evrodirektiva-mozhe-da-zastrashat-nezavisimata-zhurnalistika.html", "text": "Определени текстове в европейската директива за авторското право биха могли да застрашат независимата журналистика и свободата на изразяване в интернет. Това заяви пред БНР .Документът трябва да бъде разгледан днес, 19 юни, и гласуван от правната комисия на Европарламента. В гласуването, което се определя като ключово за въвеждането на директивата, ще участват и българските евродепутати Ангел Джамбазки и Емил Радев.Дебатът касае два члена на директивата - 11-и и 13-и.Първият член от Директивата цели да защити авторските права на журналистите в епохата на непрекъснато споделяне в социалните мрежи. Той ограничава позоваването на вече публикувани материали. Според критиците му той защитава интересите на големите медийни магнати и пречи на независимата журналистика.Подозрението към другия член - 13-и е, че може да е и по-сериозен инструмент в интерес на корпорациите.С мотива да ограничи пиратското разпространение на музика и други изкуства, той задължава дистрибутори на информация като Ютюб и Фейсбук да заложат т.нар. \"ъплоуд филтри\", които спират качването на клипове и снимки с авторски права в социалните мрежи. Страховете около този текст са, че може да попречи на независимите творци да разпространяват работата си в интернет.\"В този случай сме обединени във вярването си, че свободният поток от информация е жизнено важен за демокрацията и по тази причина споделянето на новини и публична информация не трябва да бъде ограничавано\", каза Маковей.Според нея правата на продуцентите, артистите и музикантите, и другите създатели на съдържание трябва да бъдат защитавани, но в същото време общественият достъп до новини и публична информация не трябва да бъде ограничаван.Според евродепутата реформата в авторското право не трябва да е в ущърб на свободните и честни журналисти. Тя не бива да разширява съществуващия монопол върху политиците и медийните магнати върху медийния пазар, защото такъв монопол съществува в много страни-членки на ЕС.\"Трябва да подкрепим разследващите журналисти, които се борят с корупцията, с организираната престъпност, с тероризма - това е жизнено важно. Нека не забравяме, че в момента независими издания цитират източниците си с линкове към вече публикувани факти\", каза Моника Маковей, която е бивш правосъден министър на Румъния.Според нея, ако бъде приет член 11, ще спре този аспект от работата на разследващите журналисти.Причината е, че ще затрудни позоваването на вече публикувани източници. Репортерите могат да не получат съгласие за авторските права на свързаните материали, а в краен случай да им се наложи да плащат за тях.\"За да е ясно - става въпрос за позоваване на общодостъпни източници на информация, която вече е в публичното пространство. Последствията за обществото са големи, защото бъдещи разследвания, подобни на \"Парадайз пейпърс\" и \"Азербайджанската перачница\", ще бъдат много трудни. Така мафиотският октопод в прането на пари може да остане неосветлен в бъдеще, а престъпниците да не бъдат наказани\", каза Моника Маковей.Юристът Маковей е убедена, че член 11-и трябва да бъде изцяло премахнат, а член 13-и - променен.\"Уважавам авторското право и знам, че то се нарушава в много полета. Вярвам, че новата директива увеличава защитата на тези права. В практиката трябва да постигнем баланса между авторското право и правото на обществена информация и изразяване, отнесено към независимите медии. Важното е, че имаме небалансирани текстове в директивата, като членовете 11-и и 13-и, които трябва да бъдат поправени, за да могат независимите медии да осветяват мръсния бизнес и свързаните с него политици. Правото да знаеш - това трябва да е приоритет за нас и е важно член 11-и да бъде премахнат, а за член 13-и да се използва по-различна формула\", заяви румънският евродепутат Моника Маковей пред общественото радио на България.", "date": "2018.06.19", "title": "Текстове от евродиректива може да застрашат независимата журналистика"}
{"url": "https://news.bg/politics/prevozvachite-protestirat-v-obsht-front-v-bryuksel.html", "text": "От Съюза на международните превозвачи (СМП) възнамеряват да организират многонационален протест в Брюксел, в който да се включат и други страни от Източна Европа, потърпевши от готвените нови регулации в пакета мобилност, или т.нар. пакет \"Макрон\".Това обяви Ангел Траков, председател на УС на Съюза на международните превозвачи, на пресконференция в БТА по повод отказа на Европейски парламент да даде мандат на  и Съвета на министрите.Според СМП засегнати страни ще са Полша, Унгария, Чехия, Словакия, Румъния и Хърватия.Траков отбеляза, че превозвачите не са политици, но са изправени пред силата на това, което предстои да бъде направено в Европейския парламент.Те не могат да приемат факта, че ще им бъдат наложени икономически рестрикции от Европейския парламент.\"Нашата работа на международни превозвачи носи както висок стандарт на служителите, така и най-много приходи в държавната хазна\", констатира председателят на СМП.Траков призова, за да не бъдат предприемани крайни мерки като протести в Брюксел да бъде възприета обединената позиция на бранша, са предложени варианти на спорните текстове на Транспортната позиция на ЕП.Сдружението иска още пълна подкрепа от всичките 17 български евродепутати, които да привлекат през следващите три седмици съмишленици от останалите засегнати държави от Централна и Източна Европа.СМП отправи и призив към българските граждани да не гласуват на изборите на евродепутати за Европейския парламент.Изпълнителният директор на Съюза на международните превозвачи Йордан Арабаджиев отбеляза, че спорните текстове в \"Мобилен пакет I\" намаляват шансовете на превозвачите да се преборят за бъдещето на един от най-работещите сектори в България.Гласуването на Мобилен пакет 1 е спор между стари и нови страни-членки. Решението на Европейския парламент ще бъде тест затова дали държавите от периферията могат да работят на един общ европейски пазар. \"От Европейския парламент трябва да ни чуят и да ни отговорят, тъй като с тропане на крак не се върви напред\", отсече той.Отказът на ЕП да подкрепи текстовете на транспортната комисия е доказателство, че не се постигна пробив на международна позиция. Той не ни изненадва, а ни изненадва това, че успяхме да постигнем диалог и позиция, която да бъде чута. Този диалог е плод на едногодишни усилия.Освен това предложението в пакета \"Макрон\" мерки ще направят неконкурентна услугата на страните от Източна Европа, които се намират на хиляди километри от развитите западни пазари и преминават граници, външни за Европейския съюз.Според директора на СМП, въпреки че Транспортната комисия на ЕП гласува да отпадне задължението водачът да се връща на всеки три седмици у дома, в документа се появява нов текст със спорна правна обосновка, съгласно който транспортната фирма се задължава всяко едно превозно средство на всеки три седмици да има поне едно натоварване и разтоварване в държавата членка на регистрацията.Това означава, че на всеки три седмици около 3 000 български камиона трябва да бъдат извеждани от пазара на транспортните услуги в ЕС и връщани в България.Ако предложенията на превозвачите не бъдат приети, то това неминуемо би довело до намаляване шансовете за работа в един от най-намаляващите сектори в България. Освен това хиляди български млади семейства ще станат емигранти, а по-възрастните хора, които не могат да се адаптират в чужбина, ще останат без работа.Мадлен Кавръкова, правен консултант на СМП заяви, че този текст е доказателство, че целта на досега предлаганата регулация за връщане на работниците у дома на всеки три седмици не е била грижа за правата на работниците, а е насочена директно към ограничения в бизнеса на транспортните фирми. Според нея това противоречи на договора на функциониране на Европейския съюз, който забранява ограниченията на свободното предоставяне на услугите в рамките на ЕС.От СМП се обявиха и твърдо против така наречените \"пощенските кутии\" и посочиха, че могат да се извършват ежемесечни проверки и контрол.На пресконференцията алармираха и че под въпрос е и категоричната забрана за почивка в кабината на камиона, което не се допускаше в предложението на ЕК. Въвежда се условието за почивките да се ползват в сертифицирани зони за паркиране.Кавръкова отчете, че гласуването в Транспортната комисия променя концепцията, възприета от ЕК при командироването и подходът към \"Мобилен пакт I\". Според нея наличието на спорни и противоречиви текстове идва от факта, че ЕК няма обща транспортна политика, която да е в интерес на всички държави-членки.Предвид, че предстоят дебати на политическо ниво тя изказа опасения, че съществува реална опасност силата на правото да се превърне в правото на силния.", "date": "2018.06.19", "title": "Превозвачите протестират в общ фронт в Брюксел"}
{"url": "https://news.bg/world/epohalen-debat-mezhdu-izkustveniya-intelekt-i-choveka-zavarshi-naravno-1-1.html", "text": "Епохален дебат между човека и изкуствения интелект завърши наравно 1:1, пише \"Гардиън\".Технологичният гигант IBM показа Project Debater - изкуствен интелект, който е проектиран да участва в дебат с ясни доводи.Първият публичен дебат между двама души и изкуствения интелект беше предаван на живо.Project Debater - близо двуметров черен панел със синьо, се появи на сцената в пълна конферентна зала в сграда на IBM в Сан Франциско. В дебата участваха Ноа Овадия и Дан Зафрир.Въпреки че машината се запъна по много точки, безпрецедентното събитие показа как компютрите се учат да се справят с объркания, неструктуриран свят във вземането на решения от човека.За всеки от двата кратки дебата участниците трябваше да подготвят четириминутно встъпително слово, последвано от четириминутен дебат и две минути обобщение. Първата тема на дебата беше \"\", което беше последвано от \"\".И на двата дебата присъстващите гласуваха, че Project Debater се е представил лошо при излагането на позицията си, но по-добре по отношение на изразеното количество информация. Въпреки че изкуственият интелект направи няколко грешки, публиката гласува в полза на изкуствения интелект, че е бил по-убедителен (по отношение промяна позицията на присъстващите) в сравнение с опонента си Зафрир по време на втория дебат.Но \"Гардиън\" пише, че е важно да се отбележи, че в залата е имало много служители на IBM и те може да са наклонили везните в полза на създанието си.Компанията се надява проучването да позволи създаването на по-съвършен виртуален помощник, който ще може да обработва огромно и разнообразно количество информация за по-убедителни аргументи и добре информирани решения.Машината говори с уверен женски глас с естествен ритъм, без прекъсване и организационна структура на речта, но липсва езикова прецизност и логична яснота.Например, по време на дебата за космоса машината повтори няколко пъти, че изследването на космоса е в полза на икономиката, използвайки различни думи. Имаше случаи, при които втората част от изречението не беше гладко свързана с първата част. Отделно системата използва различни анекдоти или цитати по такъв начин, че не звучат естествено.По-трудно е било за публиката да се концентрира по време на изложението на робота, тъй като липсват жестове и лицево изражение.В продължение на шест години компанията е разработвала Project Debater.В миналото се проведоха подобни двубои между човек и машина, включително проект Deep Blue на IBM, който победи Гари Каспаров на шах; програмата на Google AlphaGo, победила най-добрите играчи на стратегическата настолна игра Go и др.", "date": "2018.06.19", "title": "Епохален дебат между изкуствения интелект и човека завърши наравно 1:1"}
{"url": "https://news.bg/regions/13-godishno-dete-padna-ot-vtoriya-etazh-v-mezdra.html", "text": "13-годишно момиче е паднало в понеделник следобед от втория етаж на изоставен строеж на къща в Мездра, съобщи БНР.Детето е откарано за преглед в болница. Полицаите са снели сведения от приятелката и майката на момичето, които били на мястото на инцидента. Уведомен е Отдел \"Защита на детето\".", "date": "2018.06.19", "title": "13-годишно дете падна от втория етаж в Мездра"}
{"url": "https://news.bg/politics/prepirni-za-pari-prava-i-koy-po-silno-mozhe-da-vika-na-sreshtata-za-zakona-za-lichnata-pomosht.html", "text": "Национално представителните организации на и за хората с увреждания и синдикатите скочиха срещу Закона за личната помощ, предложен от омбудсмана Мая Манолова. На същото мнение се оказаха и представителите на работодателските организации.Заседанието на Националния съвет за интеграция на хората с увреждане бе открито за медиите. В него участваха, освен национално представителните организации и президентите на двата синдиката - КТ \"Подкрепа\" и КНСБ.Градусът на напрежението се покачи веднъж от разминаването в цифрите и финансовата обосновка на законопроекта и от обсега на законопроекта и възможността всички хора с увреждания да получат въпросната асистентска услуга. Според данни, представени от Минчо Коралски, хората с увреждания с решение на ТЕЛК са 648 хиляди и то без издадените стари решения.Освен национално представителните организации срещу законопроекта със становище излезе и Министерство на финансите, тъй като финансово услугата личен асистент би струвала 1,1 млрд. лв. при минимална заплата от 560 лв. за асистента. Законопректът според становището на МФ, е и в противоречие с чл. 10 от Закона за нормативните актове.Национално представителните организации настояха за включването на текстовете на Закона за личната помощ към разработвания от Министерство на труда и социалната политика Законопроект за социалните услуги.Омбудсманът Мая Манолова попита къде в разчетите на проектозакона има такива фантасмагорични цифри. Според финансовата рамка на законопроекта, освен отпусканите до момента 169 млн. лв. за чужда помощ и асистентски услуги за въвеждането на асистентска грижа ще са необходими още сто милиона лева. \"Вие знаете ли, че има майки, които няма да могат да се възползват от законопроекта. Не може да бъдете дискриминационни, не може да е само за 77 хиляди човека. Всички хора с увреждания имат равни права\", заяви Андриана Стоименова, организационен заместник-председател на Съвета за интеграция на хората с увреждания, която представи и становището на национално представителните организации. Мая Манолова изтъкна, че в момента не 77 хиляди получават, а само 14 хиляди получават асистентска услуга.\"Питам аз, къде е заместник-председателят на Националния съвет да каже, че още 77 хиляди имат право и децата с дибет и децата с Даун. Къде сте вие - това не е ли ваш ангажимет? Защо мълчахте до днес. Защо казвате, че е справедливо само 12 хиляди да вземат.\"Димитър Манолов, президент на КТ \"Подкрепа\" - определи тона на Манолова като недопустим.По думите му вече е станало безпощадно ясно, че законът е аматьорски и е написан на коляно и от него не става нищо. \"Оттук нататък стана безпощадно ясно, че този аматьорски написан закон само изправи на нокти организациите на и за хората с увреждания. Хора, които и без това имат достатъчно много проблеми, за да бъдат разигравани\", заяви той.Манолов категорично заяви, че организацията му ще се противопостави на проектозакона. По думите му няма логика една дневна услуга да бъде въвеждана в отделен закон.\"Ако нещата стават с разкарване на хора по улиците, моята организация не е от най-богатите, но не е и съвсем бедна - нямам достатъчно ресурс, за да мога да организирам униформени протести и то в няколко града, но се надявам, че горе - долу можем да се справим, ако ще стават така нещата. Но не мога да си представя, че някой си мисли или по-скоро спокойно приема, че едни хора с увреждания трябва да бъдат противопоставяни на други хора с увреждания за постигането на някакви къси политически цели.\"На реплика от страна на гражданин в залата обаче да пишат закони, Димитър Манолов продължи: \"Нито съм правителство, нито съм Народно събрание, не ми подвиквайте като овчар и престанете да разхождате тия нещастни деца по улиците. Засрамете се малко. Сериозно го говоря. Това, което вършите с вашите деца е безчовешко.\"Мая Манолова заяви, че ангажиментът й е да подкрепи исканията на майките на деца с увреждания - те да придобият форма, която може да бъде обсъждана. Каквото можах направих - това е проект, който има финансова обосновка. За майките Законът за личната помощ е жизнено важен. За мен това е един честен закон, който дава възможност на всички, на които е определено право на чужда помощ.Ако този законопроект беше припознат - аз бих се ангажирал с представянето му в Министерски съвет, заяви от своя страна министър Петков. Той бе категоричен, че работата може да продължи като се вкара в Закона за социалните услуги. Майка на дете с увреждане заяви, че именно настоящото положението - ТЕЛК-ът - ги е довел до това положение - \"да рият дъното\". Мая Стоицова настоя, че личната помощ е механизъм, който да компенсира увреждането. Личната помощ е нещо, което не може да бъде предоставено от никоя социална услуга до сега. По думите й, ако не са били палаткови лагери, те нямаше да стоят на това място - можехме да зароботим много по-рано.Ние майките искахме да работим с всеки. Къде бяхте всички, които защитавахте правата ни, защо нямаме закон за социалните услуги до сега, защо нямаме закон за хората с увреждания? \"Ако не бяхме потеглили на тази палатка щяхме ли да сме тук?\" - попита тя.Припомняме, след като, на който ще поискат оставката на правителството, и започнаха да опъват  в страната, министър . На следващия ден обаче  да разреши споровете и конфликтите около помощите и социалните услуги за семействата на деца деца с увреждания. Според протестиращи оставката на Петков може да е била мотивирана, именно от нежеланието да се приеме , изготвен от омбудсмана Мая Манолова и родителите на деца с увреждания.Едновременно с това още през април месец назря сериозен конфликт между родителите на деца с увреждания и национално представителните организации и синдикатите, които  от насрочения от родителите с черни тениски и балони. Самият конфликт тлее вече години наред.Именно и черните тениски, които се превърнаха в символ на протеста на родителите, станаха причина и за скандал в Народното събрание. Заради .", "date": "2018.06.19", "title": "Препирни за пари, права и кой по-силно може да вика на срещата за Закона за личната помощ"}
{"url": "https://news.bg/world/srabskiyat-prezident-se-chudi-dali-albantsite-iskat-i-ungarska-teritoriya.html", "text": "Президентът на Сърбия Александър Вучич се чуди дали албанците също биха поискали територия и от Унгария, информира B92.\"Размяната на територия с Косово\" не подлежи на обсъждане, подчерта той.Вучич направи коментара, след като съветник на президента на Косово заяви в понеделник, че \"разделянето на Косово не е на дневен ред, но ако се обсъжда, то Косово трябва да получи Санджака (неофициално име за сръбския югозападен регион) и част от Южна Сърбия\".Сръбският президент реагира иронично и попита дали Прищина иска от унгарския премиер Виктор Орбан \"да им даде също Кечкемет\" (град в Централна Унгария).\"\", изтъкна Вучич пред журналисти.Според него албанците са \"гладни\" да окупират Северно Косово.Запитан какво ще се случи, ако албанците \"щурмуват\" Северно Косово и Метохия, президентът отговори, че е задавал този въпрос публично, но все още не е получил отговор.", "date": "2018.06.19", "title": "Сръбският президент се чуди дали албанците искат и унгарска територия"}
{"url": "https://news.bg/health/ot-bls-s-pismo-zashtitavat-lekarskoto-saslovie.html", "text": "Председателят на Българския лекарски съюз д-р Иван Маджаров излезе с открито писмо в защита на лекарското съсловие. Повод за писмото му е разследването срещу досегашното ръководство на изпълнителна агенция \"Медицински одит\".\"За пореден път през последните дни, ставаме свидетели на публично изнесена информация за разследване в здравния сектор, която вместо да представя в конкретика факти за вина, е поднесена по начин, по който уронва авторитета на цялото лекарско съсловие. В публичното пространство започнаха да се тиражират коментари, които създават чувство на съсловна вина, без тя да е подплатена с ясна доказателствена конкретика\", пише в писмото на д-р Маджаров.Той е категоричен, че уронването на престижа на медицинската професия в нейната цялост и представителност, компрометира целия диагностично-лечебен процес. Това създава предпоставки за грешки и агресия у пациенти, което нарушава целостта на здравната система и е в ущърб на всички хора, лекари и пациенти.Новият председател на Българския лекарски съюз (БЛС) като най-голяма съсловна организация винаги е бил готов да съдейства на разследващите органи за проверки в сектора.Своевременното разрешаване на казуси в системата и изясняването на конкретна вина, е в полза на цялото медицинско съсловие, както и на цялото общество, пише д-р Иван Маджаров.Припомняме, на 14 юни от прокуратурата съобщиха, че .След това здравният министър Кирил Ананиев обясни, че временно отстранява от поста докато тече разследването.По време на разследването от прокуратурата обявиха, че в агенцията били .Прокуратурата се .От 18 юни  е временният директор на ИА \"Медицински одит\".", "date": "2018.06.19", "title": "От БЛС с писмо защитават лекарското съсловие"}
