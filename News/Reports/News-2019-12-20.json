{"url": "https://news.bg/bulgaria/naredba-urezhda-servitutite-na-vik-mrezhi-i-saorazheniya.html", "text": "Наредба ще урежда реда, условията и предпоставките за упражняване на правата и задълженията на лицата, които изграждат и експлоатират водоснабдителни и канализационни мрежи и съоръжения съгласно Закона за устройство на територията. Това съобщават от Министерството на регионалното развитие и благоустройството, като посочват, че проектът на нормативния документ е публикуван за повторно обществено обсъждане.Изискванията за определяне на размерите на сервитутните ивици, разписани в приложенията, са синтезирани и опростени с цел улесняване на прилагането им.С проекта на наредба се регламентира специален режим за упражняване на сервитутите на ВиК проводите и съоръжениятаизвън населените места и селищните образувания. Въвежда се основното правило, че те ще се изграждат въз основа на парцеларни планове за елементите на техническата инфраструктура. Определят се сервитутните ивици, върху които няма да се разрешават строежи и засаждане на трайни насаждения, както и техните размери и разположение.Уреждат се също редът и условията за определяне на размерите и разположението на сервитутните ивици, когато техният обхват, трасе и граници се променят при реконструкция или основен ремонт на съществуващи ВиК мрежи и съоръжения извън населените места и селищните образувания или при разполагане на допълнителни проводи.Проектът на наредбата е подготвен в съответствие с промени в Закона за устройство на територията, с които е изменена и допълнена регламентацията на обществените отношения във връзка с изграждането на водопроводни и канализационни мрежи и съоръжения.", "date": "2019.12.20", "title": "Наредба урежда сервитутите на ВиК мрежи и съоръжения"}
{"url": "https://news.bg/politics/prevozvachi-iskat-ostavkata-na-regionalniya-ministar.html", "text": "Превозвачи искат оставката на регионалния министър Петя Аврамова, на 13 януари те излизат на протест заради \"несъгласие с водената политика по отношение на въвеждането на тол системата за транспорта\".Транспортният бранш не е против на въвеждането на тол система, но са възмутени от приетата тарифа за тол таксите, обясняват в протестна декларация, Българска асоциация на сдруженията в автомобилния транспорт, Камарата на автомобилните превозвачи в България, Националното сдружение на българските превозвачи и Съюза на международните превозвачи.Превозвачите твърдят, че са пренебрегнати техните предложения за отстъпки от такси при наличие на определени условия, а през последната година се нагледали на \"пълна некомпетентност и незачитане на общественото мнение от\" страна на МРРБ.Според тях, консултациите по тарифата с държавата са умишлено спъвани от министерството и не е прието нито едно становище на експертите в бранша.", "date": "2019.12.20", "title": "Превозвачи искат оставката на регионалния министър"}
{"url": "https://news.bg/world/kakvi-sa-promenite-v-zakonoproekta-za-brekzit.html", "text": "Прокараният  за Брекзит е втора версия на проектозакона, която за първи път беше публикувана през октомври.Тя е необходима, за да направи сделката на премиера Борис Джонсън с ЕС от октомври законна пред британския съд и за да узакони преходния период преди пълното изтегляне от Общността на 31 декември 2020 г. След като консерваторите спечелиха к от тази нова версия са премахнати предишни отстъпки по искане на опозиционни партии, но също така е сигнал към евроскептиците от Консервативната партия, че Брекзит не само ще бъде осъществен, но и ще стане по начина, по който иска Борис Джонсън.Проектозаконът включва няколко ключови промени, които ограничават контрола на парламента над законодателството за Брекзит и дават свобода на правителството да провежда преговори без одобрението на парламента.Три точки и една цяла програма са премахнати. Пет точки са добавени, а няколко други са променени.Правомощия сделката за Брекзит да бъде приведена в британското законодателство;Законодателството позволява по време на преходния период Великобритания да остане в митническия съюз и единния пазар между 1 февруари и 21 декември 2020 г.;Разширяване на правомощията на министри и местни правителства да се занимават с въпроси за разделението, особено за Северна Ирландия;Правомощия и мерки, за да се гарантира, че правата на гражданите на ЕС, включени в споразумението за напускане, се спазват.Параграф, който дава на депутатите право да одобряват удължаване на преходния период;Пункт, който изисква одобрението на парламента за преговори за бъдещите отношения. Според стария законопроект Камарата на общините трябваше да одобри задачите на правителството по време на следващата фаза от преговорите;Премахване на точки, според които Великобритания трябва да остане обвързана с ЕС по отношение на правата на работниците;Премахнати са правни защити за деца бежанци, които са се събрали със свои роднини във Великобритания.Точка, която прави незаконно удължаването на преходния период след 31 декември 2020 г.;Законопроектът дава на правителство нови правомощия в няколко сфери, включително Северна Ирландия, да промени законите, свързани с Брекзит, чрез вторично, а не чрез първично законодателство, което потенциално може да намали властта на парламента;Ограничаване като време всяко обсъждане на законопроекта за сметката за развод с ЕС и премахване на варианта за дебат до март 2021 г. Това е в съответствие с други точки и премахва всякаква възможност за удължаване на преходния период;Дава право на комисията за ЕС към Камарата на лордовете да следи развитието на законодателството на Общността от \"жизнен национален интерес\" за Великобритания по време на преходния период;Независим орган за наблюдение, който позволява на гражданите на ЕС на Острова да обжалват решения, е с малки промени. Органът има власт да делегира решения за започване на проверки.", "date": "2019.12.20", "title": "Какви са промените в законопроекта за Брекзит?"}
{"url": "https://news.bg/regions/nyama-nezakonen-i-opasen-bokluk-v-promishlenata-zona-na-pleven.html", "text": "Моментална проверка е извършила инспекцията в Плевен във връзка със сигнала за нерегламентирано събиране на отпадъци в промишлената зона.Проверката е установила, че става дума за регламентирана площадка на \"Феникс Плевен\" ЕООД, което има разрешително за третиране на неопасни отпадъци от 2013 г., издадено от РИОСВ - Плевен. Дружеството притежава и нотификация за внос на отпадък, издадена от МОСВ.Само за последната година площадката на \"Феникс Плевен\" ЕООД е проверявана от РИОСВ-Плевен общо 5 пъти.Последната проверка е извършена вчера 19.12.2019 г. след като е получен сигнал от гражданин, посочват още от РИОСВ - Плевен. Проверката е била съвместна с РДПБЗ-Плевен, Икономическа полиция и Първо РПУ-Плевен.При проверките, извършени досега, включително и тази вчера, е установено, че няма нарушения на екологичното законодателство. На площадката не са установени опасни отпадъци, включително медицински.", "date": "2019.12.20", "title": "Няма незаконен и опасен боклук в промишлената зона на Плевен"}
{"url": "https://news.bg/int-politics/izgoniha-amerikanski-ekspert-ot-ruskata-darzhavna-televiziya-za-uzhasen-humor.html", "text": "Водещият на предаването \"Кой е против?\" на руската държавна телевизия \"Россия 1\" Дмитрий Куликов е изгонил от студиото американския експерт Грег Уайнър, съобщават руските медии.На гостите в предаването са били показани кадри от срещата между руския президент Владимир Путин и ръководителя на политическия съвет на украинската партия \"Опозиционна платформа - За живот\" Виктор Медведчук.Коментирайки разговора, Уайнър с възмущение отбелязал, че политиците според него са разговаряли в коридора.В отговор Куликов подчертал, че Путин и Медведчук са се срещнали, където е удобно, тъй като руският държавен глава има много натоварен график.\"Не сте умен с вашия ужасен хумор\", добавил водещият.Той също така заявил, че би искал да изгони Уайнър и го нарекъл \"последен боклук\". Куликов припомнил, че преговорите в Санкт Петербург били част от \"единствения реален процес, целящ прекратяване на убийствата\".След тези думи Уайнър е напуснал студиото, като Куликов е подкрепил това решение.Днес в Санкт Петербург се проведе среща между първия руски вицепремиер Антон Силуанов с Медведчук, като към разговора им се присъедини и руският държавен глава.", "date": "2019.12.20", "title": "Изгониха американски експерт от руската държавна телевизия за \"ужасен хумор\""}
{"url": "https://news.bg/regions/chetiri-yazovira-pod-50-studena-asenovets-yastrebino-i-dyakovo.html", "text": "МОСВ предоставя актуална информация за водните количества в язовирите, които наблюдава.Язовирите с питейно-битово предназначение са 12 броя. Сумарният завирен обем в тях е 985,3 млн. м³, което представлява 65,7 % от общия им обем. Със запълване под 50% са язовирите \"Студена, \"Асеновец, \"Ястребино\" и \"Дяково\".Припомняме, че днес Националният статистически институт съобщи данните за 2018 година, според които (56.8% за 2017 г.). Преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.За четирите язовира от МОСВ докладват: Язовир \"Студена\" - завирен обем 4,004 млн. м³ - 15,89 %. Предвид критично ниското водно ниво на язовира, продължаващото засушаване в района и минималния приток, отпуснатите води за питейно-битово водоснабдяване са в размер на 0,950 млн. м³, отговарящи на условията за много суха година с обезпеченост 95 %. Водовземане за други цели освен питейно-битови не е разрешено.Язовир \"Асеновец\" - завирен обем 8,96 млн. м³ - 31,77 %. Предвид намаления приток, който през 2019 г. е за средно суха година с обезпеченост 75 %, и ниското ниво в яз. \"Асеновец\", заявката на ВиК Сливен е удовлетворена с количествата, одобрени в годишния график за средно суха по влажност година с обезпеченост 75 %, при което разрешените обеми за питейно-битово водоснабдяване са редуцирани на 1,8 млн. м³;Язовир \"Ястребино\" - завирен обем 19,412 млн. м³ - 31,16 %. Язовирът е с основно предназначение напояване и водоснабдяване на гр. Антоново и 18 села в района. Обемът в язовира гарантира осигуряване на 100 % на питейно-битовото водоснабдяване и не е необходимо редуциране на заявката на ВиК дружеството.Язовир \"Дяково\" - завирен обем 12,704 млн. м³ - 35,89 %. С цел обезпечаване на питейно-битовото водоснабдяване с месечния график не е разрешено водовземане за други цели.Сумата от наличните в тях завирени обеми към 20 декември е 3 653,0 млн. м³ и представлява 56,3 % от сумата от общите им обеми.Според основното им предназначение наличните в тях завирени обеми са както следва: питейно-битово водоснабдяване - 65,7% от общия им обем; напояване - 38,7% от общия им обем; енергетика - 67,9% от общия им обем.Язовирите \"Калин\" и \"Карагьол\" са с основно предназначение производство на електроенергия, представляват технологично свързана водностопанска система - посредством тунел се прехвърлят води между двата язовира.Язовир \"Калин\" е със завирен обем 1,024 млн. м³ - 28,2 % и яз. \"Карагьол\" - завирен обем 2,252 млн. м³ - 39,1 %.Предвид че през летните месеци от яз. \"Карагьол\" в периода от юни до октомври се изпускат водни маси в размер на 1 млн. м³ за допълнително оводняване на р. Бистрица с цел задоволяване на питейно-битовото водоснабдяване в района на общ. Дупница, с месечния график ще се разреши производство на електроенергия в размер на 0,200 млн. м³/месец, които са за ВиК Кюстендил за питейно-битово водоснабдяване на градовете Рила и Кочериново.Яз. \"Тича\" е със завирен обем 173,143 млн. м³ - 55,53 %. Язовирът се ползва за напояване и за питейно-битово водоснабдяване. Санитарният минимум в язовира е между 88 млн. м³ и 112 млн. м³ вода, под който водата в язовира става негодна за питейно-битови нужди. Предвид минималния приток към язовира, отговарящ на условията за много суха година с обезпеченост 95 %, ще се вземат превантивни мерки и с месечния график ще бъдат ограничени водите количества за осигуряване на минимално допустим отток в реката с 50 %.В останалите язовири, предназначени за питейно-битово водоснабдяване, има достатъчно акумулиран обем за гарантиране нуждите на населението.Сумарният завирен обем на язовирите с основно предназначение напояване е 1 001,3 млн. м³, което представлява 38,7 % от общия им обем.Със запълване под 50 % са язовирите: \"Ахелой\" - 20,84 %; \"Порой\" - 22,92 %; \"Бели Лом\" - 44,60 %; \"Съединение\" - 47,49 %; \"Ястребино\" - 31,16 %; \"Горни Дъбник\" - 39,23 %; \"Сопот\" - 34,69 %; \"Домлян\" - 21,46 %; \"Пясъчник\" - 21,10 %; \"Дяково\" - 36,11 %; \"Жребчево\" - 34,49 %; \"Кула\" - 41,61 %; \"Рабиша\" - 33,54 %; \"Огоста\" - 32,25 %; \"Тополница\" - 23,51 %; \"Тракиец\" - 49,61 %; \"Георги Трайков\" - 44,39 %.Язовирите са едногодишни изравнители, които след края на напоителния сезон се празнят и отново се пълнят през пролетното пълноводие. Очакваните максимални притоци постъпват в периода от март до май. Ще се разреши единствено вода за осигуряване на минимално допустим отток в реките след язовирите с количества, отговарящи на притока към тези язовири със съответна обезпеченост.Енергийните язовири са със сумарен завирен обем 2 291,3 млн. м³, което е 67,9% от обема им.Със запълване под 50 % са язовирите: \"Широка поляна\" - 24 %; \"Чаира\" - 38,5 %; \"Тошков Чарк\" - 43,3 %; \"Копринка\" - 28,7 %; \"Калин\" - 28,2 %; \"Карагьол\" - 39,1 %.Припомняме, за проблема със сериозните загуби на вода по ВиК мрежата отново се заговори заради тежката ситуация в Перник от последния месец. Към темата не остана безучастен дори бившият премиер Иван Костов. В една от редките си публични изяви той посочи, че О три седмици в Пернишка област е обявен, като се наложи той, тъй като се оказа, че първоначалният не е достатъчен, за да даде ефект и да започне събирането на достатъчен обем.Заради усложнената ситуация в миньорския град президентът , за да разговарят по проблема с безводието. Той посочи, че причините да се стигне до тук са комплексни - амортизирана мрежа, недофинансиране и забавено усвояване на средства.Преди седмица регионалният министър Петя Аврамова обяви, че са нужни  в цялата страна. Тя посочи и че в редица населени места през лятото и есента има недостиг на питейна вода.На фона на ВиК неуредиците, от КЕВР обявиха, че от началото на 2020 г. се предвижда По-високите цени няма да подминат и Перник въпреки водната криза - там се предвижда поскъпване от близо 3%.", "date": "2019.12.20", "title": "Четири язовира под 50%: \"Студена, \"Асеновец, \"Ястребино\" и \"Дяково\""}
{"url": "https://news.bg/regions/10-akta-sastavi-stolichniyat-inspektorat-za-zamarsyavane-na-vazduha.html", "text": "42 обекта е проверил Столичния инспекторат днес за замърсяване и нерегламентирано горене на отпадъци. Съставени са 10 акта за нарушения. От проверените 18 сервиза в три от тях са констатирани нарушения, съставен е 1 акт на сервиз в \"Слатина\" и са глобени управителите на два сервиза в районите \"Надежда\" и \"Красно село\".Проверени са и 24 строителни обекти като в 8 от тях са установени нарушения, за което са съставени актове. Обектите са в районите \"Изгрев\", \"Триадица\", \"Люлин\" и в \"Студентски\". В цех за производство на мебели е установено горене на плоскости и пластмаси и е наложена санкция.Интензивните проверки на инспектората продължават вече трети ден, като са във връзка с влошеното качество на въздуха в столицата. От СО отчетоха превишения на средноденонощните стойности на ФПЧ на две от автоматичните станции на ИА \"Околна среда\" над 200 мкг/куб. м.И днес буферните паркинги , а от Столична община въведоха и т.нар. , с който столичани могат да пътуват с всички видове градски транспорт цял ден. Целта е повече хора да оставят автомобилите си и да се придвижват с градски транспорт.През деня до 17 часа са закупени над 47 хиляди \"зелени билети\", съобщиха от Столична община. Билети са закупувани както на касите, така и от водачите на превозните средства.Припомняме, че вчера По време на заседанието на Столичния общински съвет също вчера от общината отчетоха, че  Темата с мръсния въздух  между десните и Йорданка Фандъкова.От Столична община уверяват, че продължава и миенето на улици и булеварди. Екипи на фирмите, ангажирани с почистването на София през днешния ден, са мили пътните платна на бул. \"Симеоновско шосе\" и бул. \"Филип Аврамов\" , бул. \"Ботевградско шосе\" , бул. \"Асен Йорданов\", както и по малки улици в кварталите - ул. д-р Иван Селимински\" и ул. \"Витиня\" в район \"Подуяне\", ул. \"Скопие\" в \"Сердика\"и ул. \"Възрожденска\" в \"Надежда\".Буферните паркинги към линиите на метрото на бул. \"Цариградско шосе\", бул. \"Черни връх\", бул. \"Ломско шосе\", бул. \"Александър Малинов\" и на бул. \"Драган Цанков\".", "date": "2019.12.20", "title": "10 акта състави Столичният инспекторат за замърсяване на въздуха"}
{"url": "https://news.bg/world/korabat-na-boing-se-vrashta-na-zemyata-do-48-chasa-zaradi-proval-na-misiyata.html", "text": "Капсулата \"Старлайнер\" на \"Боинг\" ще се върне на Земята до 48 часа след неуспешна мисия за скачване с Международната космическа станция, обявиха от производителя на самолети, предадоха АФП и други медии. По-рано \"Боинг\" изстреля капсулата си \"Старлайнер\" без екипаж на 8-дневно пътуване до Международната космическа станция и обратно. Това беше ключова изпитателна мисия от плановете на НАСА да прекрати зависимостта на САЩ от Русия в изпращането на астронавти до станцията.Но от НАСА и \"Боинг\" съобщиха, че е възникнал проблем след изстрелването на ракетата, свързано с пропуснато орбитално вмъкване.Администраторът на НАСА Джим Брайдънстайн обяви, че \"Старлайнер\" не е успял да влезе в посочената орбита и няма да може да стигне до станцията.Джим Клинтън, заместник-председател на космическия отдел към \"Боинг\", обясни, че часовник на борда на мисията не е бил синхронизиран с часовника на мисията на планетата, което е довело до неточни маневри на \"Старлайнер\" и изгаряне на твърде много гориво, докато се е опитвал да нагласи курса към космическата станция.\"Старлайнер\" трябваше да се скачи автоматично със станцията, която е на 400 километра над морското равнище, 25 часа по-късно след изстрелването и да се завърне на 28 декември. НАСА е принудена да разчита на руски ракети \"Союз\" за транспортиране на астронавти от пенсионирането на космическите совалки през 2011 г. след 3 десетилетия. САЩ искат да прекратят зависимостта си, макар че отношенията между Москва и Вашингтон в космонавтиката остават имунизирани в сравнение с по-широкото влошаване на двустранните отношения през последните години.При бившия президент Барак Обама НАСА направи промени в работата си. Вместо да притежава своя техника, агенцията ще наема частни компании за тази цел. НАСА награди \"Боинг\" и SpaceX с договори за милиарди долари за разработване на решения \"Произведено в САЩ\".НАСА се ангажира да плати общо 8 милиарда долара на двете компании, SpaceX и \"Боинг\", които в замяна трябва да проведат 6 мисии с четирима астронавти всяка до 2024 г. Според доклад на НАСА за един астронавт ще се плаща около 90 милиона долара на \"Боинг\" и 55 милиона долара на SpaceX, докато в момента САЩ плащат на Русия повече от 80 милиона долара за астронавт.", "date": "2019.12.20", "title": "Корабът на „Боинг” се връща на Земята до 48 часа заради провал на мисията"}
{"url": "https://news.bg/int-politics/germaniya-nedoumyava-ot-zaplahata-na-sasht-za-sanktsii-sreshtu-severen-potok-2.html", "text": "Говорителят на правителството на Германия обяви, че евентуалните санкции на САЩ срещу \"Северен поток 2\" са неразбираеми в светлината на резултата от тристранните  за транзита на газ в Берлин, съобщават руските медии.\"Правителството на Германия е против екстериториалните санкции (на САЩ). Ние отхвърляме тази практика, която засяга германските и европейските компании\", изтъкна говорителят на германското правителство.Той е отбелязал, че подобни мерки на американската страна, които се оправдават със \"защитата на Украйна\", са още по-неразбираеми във връзка с преговорите за транзита на руски газ през украинска територия, проведени вчера с участието на представители на Украйна, Русия, Европейската комисия и Германия.По-рано заместник-председателят на Европейската комисия Марош Шефчович обяви, че между участниците в тристранните преговори в Берлин е постигнато принципно споразумение за транзита на руски газ през Украйна.Първият заместник-председател на комисията по външните работи към Държавната дума (долната камара на руския парламент) Дмитрий Новиков отбеляза, че страните са в \"определен процес на преговори\", в който могат да възникнат \"както засечки, така и по-нататъшни пробиви занапред\".", "date": "2019.12.20", "title": "Германия недоумява от заплахата на САЩ за санкции срещу \"Северен поток 2\""}
{"url": "https://news.bg/world/silna-burya-i-vetrove-do-120-km-v-chas-v-portugaliya.html", "text": "По информация на Португалския институт за морето и атмосферата на 21 декември се очаква през територията на страната да премине бурята Фабиен, съпътствана от силни валежи и ветрове. На места скоростта на ветровете може да достигне 120 км в час. Очаква се и силно вълнение по цялото протежение на атлантическото крайбрежие на страната, предупреждава МВнР.Португалската Национална служба за извънредни ситуации и гражданска защита препоръчва включително: да се шофират моторни превозни средства с повишено внимание и намалена скорост, да не се преминава през наводнени зони, поради опасност от пропадане в дупки на пътната настилка или открити отводнителни шахти; гражданите да проявяват повишено внимание при преминаване през пространства с дървета поради опасност от падане на клони и дървета; да се проявява повишено внимание при преминаване по крайбрежните речни и океански райони и по възможност да се избягва преминаването и престоя в тези зони поради опасност от заливането им; да не се практикува спортен риболов, водни спортове и разходки по крайбрежието, включително избягване паркирането на автомобили в близост до крайбрежието.Препоръчва се българските граждани в Португалия да спазват стриктно изброените предохранителни мерки и да бъдат особено внимателни към състоянието на метеорологичната обстановка, както и да спазват стриктно конкретните указания на португалските власти.Актуална информация за състоянието и прогнозите за развитието на метеорологичната обстановка може да бъде открита на интернет-страниците на:  и .Телефонът за спешни случаи в Португалия е 112. Дежурният телефон за спешни случаи на българското посолство в Португалия е +351 933 611 337.", "date": "2019.12.20", "title": "Силна буря и ветрове до 120 км в час в Португалия"}
{"url": "https://news.bg/world/tramp-obsadi-s-dzinpin-gigantskata-targovska-sdelka-honkong-i-kndr.html", "text": "Президентът на САЩ Доналд Тръмп съобщи, че е провел телефонен разговор с китайския си колега Си Дзинпин. От думите на американския лидер стана ясно, че те са обсъдили търговията, Хонконг и Северна Корея, информира \"Ройтерс\".Тръмп подчерта, че е постигнат \"напредък\", но не разкри подробности.\"Проведох много добър разговор с президента на Китай Си, отнасящо се до нашето гигантско търговско споразумение. Китай вече започна големи поръчки на селскостопанска продукция и други. Организира се официално подписване. Също разговаряхме за Северна Корея, където работим с Китай и за Хонконг (напредък!)\", написа американският президент в \"Туитър\".По-рано финансовият министър на САЩ Стивън Мнучин заяви, че Пекин ще удвои покупката на селскостопанска продукция в резултат на търговското споразумение и повтори, че ще бъде подписано в началото на януари.", "date": "2019.12.20", "title": "Тръмп обсъди с Дзинпин „гигантската” търговска сделка, Хонконг и КНДР"}
{"url": "https://news.bg/world/dve-sa-zhertvite-na-strelbata-v-moskva.html", "text": "Две са жертвите на  в четвъртък, съобщи представител на Следствения комитет, цитиран от РИА \"Новости\".Един от пострадалите е починал по-късно в болница.Следственият комитет потвърди медийна информация, че нападателят е 39-годишният Евгений Манюров. Манюров откри стрелба до сградата на Федералната служба за сигурност (ФСБ). Той беше ликвидиран по време на спецоперация. При стрелбата загина на място един служител на ФСБ, а други петима пострадаха, включително един цивилен.", "date": "2019.12.20", "title": "Две са жертвите на стрелбата в Москва"}
{"url": "https://news.bg/world/polskiyat-parlament-prokara-sporen-zakonoproekt-za-distsiplinirane-na-sadiite.html", "text": "Долната камара на полския парламент прокара законодателство, което дава на правителството нови правомощия да уволнява и да глобява съдиите, чиито решения не се одобряват от управляващите, информира АП.С решението правителството пренебрегна притесненията на Европейския съюз и ООН.Законопроектът сега трябва да бъде прокаран в Сената, където опозицията има крехко мнозинство. Но горната камара реално има малка власт и ще може да забави прокарването на проектозакона, но не и да го блокира изцяло. След това ще е необходим подписът на президента, който подкрепя промените.Проектозаконът е приет в долната камара след двудневен емоционален дебат. Поддръжници на правителството защитиха промените, тъй като са начин да внесат ред в наричаната от тях \"хаотична\" правосъдна система. Опозицията пък предупреждава, че е заплаха за демокрацията.Преди ден Европейският съюз призова полските власти да отложат приемането на законодателството, тъй като засяга независимостта на съдебната власт.Вчера в Полша се проведе протест срещу законопроекта.", "date": "2019.12.20", "title": "Полският парламент прокара спорен законопроект за дисциплиниране на съдиите"}
{"url": "https://news.bg/int-politics/papata-i-guterish-sas-savmestno-izyavlenie-za-migrantite-klimata-i-yadrenite-orazhiya.html", "text": "Папа Франциск и генералният секретар на ООН със съвместно изявлени в края на годината в петък, призовавайки света да си спомня деца, умиращи от глад, мигранти, търсещи безопасност, и планета, застрашена от ядрени оръжия и климатични промени, съобщава АП.Франциск е домакин на Антонио Гутериш и двамата излязоха със съвместно видео съобщение от библиотеката на папата. Темите засегнаха множество въпроси, по които Ватикана и ООН намират нарастваща обща позиция.Двамата осъдиха \"скандала\" с глада и тежкото положение на мигрантите, принудени да избягат от домовете си заради конфликти, глобално затопляне или религиозно преследване.Те обявиха за \"неморално\" както използването и притежаването на ядрено оръжие, така и се заклеха да се борят заедно срещу \"чумата\" - всички видове злоупотреби с деца.Ватикана бе остро критикуван от комитет по правата на човека на ООН за скандала със сексуални злоупотреби на духовенството, въпреки че тази седмица Франциск отговори на едно от основните оплаквания на комисията и отмени правилото за \"папската тайна\" при такива случаи.След десетилетия понякога враждебни отношения по отношение на политиките в областта на репродуктивното здраве на ООН, Ватиканът на Франциск все по-често включва служители на ООН в конференции и становища за политики и приема някои от основните приоритети на организацията.", "date": "2019.12.20", "title": "Папата и Гутериш със съвместно изявление за мигрантите, климата и ядрените оръжия"}
{"url": "https://news.bg/bulgaria/eskalira-nedovolstvoto-ot-vodniya-rezhim-v-pernik.html", "text": "Водният режим в Перник предизвика ескалиране на недоволството. Жители на града излязоха на протест тази вечер.Недоволните жители блокираха кръгово кръстовище в града с искане виновните за водната криза да бъдат наказани, информира bTV. Те поискаха оставките на министрите на регионалното развитие и околната среда и водите, ако не могат да се справят с кризата с водата. Също така настояват да се предприемат спешни мерки, за да им бъде осигурена вода по чешмите в домовете им.В началото на протеста възникна напрежение, след като полицейски кордон препречи пътя на хората с аргумент, че протестиращите имат право да останат само до едната част от кръстовището, но някои пожелаха да преминат.Протестите се очаква да продължат и в събота.Местната власт уверява, че с обявяването на бедственото положение започва модернизация, но кметът на града не очаква отмяна на водния режим до ранна пролет.До момента хората имаха достъп до течаща вода по 10 часа на ден. От днес обаче  Съгласно новия график в различните райони на града и околните села ще има вода по различно време. В централната градска част, кварталите \"Изток\", \"Мошино\" и \"Тева\", както и в по-малките населени места, които черпят вода от язовир \"Студена\", вода ще има от 14.00 до 22.00 часа.Припомняме, от три седмици в област Перник е обявен, като се наложи , тъй като се оказа, че първоначалният не е достатъчен, за да даде ефект и да започне събирането на достатъчен обем.Въпреки настояването на омбудсмана, в КЕВР бе обсъдена и  от следващата година. Окончателно решение ще се вземе от регулатора на закрито заседание в последните дни на 2019 г.", "date": "2019.12.20", "title": "Ескалира недоволството от водния режим в Перник"}
{"url": "https://news.bg/world/mezhdunarodniyat-nakazatelen-sad-iska-da-razsledva-izrael-za-voenni-prestapleniya.html", "text": "Главният прокурор на Международния наказателен съд съобщи, че има \"база\" за разследване на престъпления на палестинските територии. Решението идва пет години, след като съдът за първи път започна предварителна проверка по молба на палестинците, пише \"Таймс ъв Израел\".Фату Бенсуда обяви, че има основание за разследване на ситуацията в Палестина и конкретно на военни престъпления, които са извършени в Ивицата Газа през 2014 г. от израелската армия. По думите й заселническата политика на Израел на Западния бряг също може да представлява военно престъпление. Тя добави, че преди да започне разследването ще поиска от базирания в Хага трибунал да вземе решение за юрисдикцията на територията, тъй като Израел не е член на съда.Това означава, че съдът може да започне пълно разследване, което да доведе до повдигане на обвинения на израелски и палестински представители.Израелските власти предвиждаха действията на съда и публикуваха доклад на главния прокурор, в който се казва, че съдът няма юрисдикция за разследване. В доклада от 34 страници израелският главен прокурор Авишай Манделблит отбелязва, че принципната правна позиция на Израел, който не е част от съда, е, че съдът няма юрисдикция по отношение на Израел и че всички палестински действия към съда юридически са невалидни.", "date": "2019.12.20", "title": "Международният наказателен съд иска да разследва Израел за военни престъпления"}
{"url": "https://news.bg/int-politics/erdogan-zaplashi-sasht-s-otvetni-sanktsii.html", "text": "Президентът на Турция Реджеп Тайип Ердоган разкритикува остро заплахата на САЩ срещу турски компании, участващи в проекта за газопровод \"Турски поток\", като я нарече \"нарушение на нашите права\", съобщават турските медии.\"Сега те казват, че \"ние ще наложим санкции срещу \"Турски поток\", коментира Ердоган пред журналисти в Малайзия, където присъства тази седмица на срещата на високо равнище в Куала Лумпур на ръководителите на много от мюсюлманските страни.\"Това е пълно нарушение на нашите права\", заяви Ердоган, заричайки се, че Турция ще отмъсти със санкции срещу САЩ.Бюджетът за отбрана, приет от Конгреса на САЩ във вторник, включи санкции срещу компании, участващи в проектите \"Северен поток 2\" и \"Турски поток\", аргументирайки се, че проектите ще направят Европа енергийно зависима от Русия.Газопроводът \"Турски поток\" е с общ капацитет 31,5 млрд. куб. м газ годишно, от които първата тръба е с капацитет 15,75 млрд. куб. м руски газ за турския пазар. Втората тръба трябва да пренася още 15,75 млрд. куб. м газ до Европа, включително през България.", "date": "2019.12.20", "title": "Ердоган заплаши САЩ с ответни санкции"}
{"url": "https://news.bg/int-politics/lukashenko-otchita-kolosalen-napredak-v-satrudnichestvoto-s-rusiya.html", "text": "Президентът на Беларус Александър Лукашенко вижда \"колосален напредък\" в развитието на сътрудничеството с Русия, но вярва, че двете страни трябва да работят върху създаването на Съюзна държава, обяснява той в Санкт Петербург на среща с руския президент Владимир Путин, съобщава ТАСС.\"Колосален напредък\", така Лукашенко определя сътрудничество с Русия в различни области. Според него в момента Беларус купува от Русия \"не само суровини, но и компоненти\".\"Повече от 10 милиона руснаци работят в руски предприятия, с които нашите предприятия имат контакти, произвеждащи готови продукти. Представете си колко хора са обвързани с нашия стокооборот и съвместното производствено сътрудничество\", обяснява той, цитиран от \"БелТА\".\"Наистина направихме много. И не само социално... Направихме много в икономиката\", добави президентът на Беларус.Според него, след разпадането на СССР, Беларус и Русия \"не са се отдалечили ​ една от друга нито в икономиката, нито в политиката, нито в социалната сфера. Това също е голямо постижение, на това споразумение (за създаването на Съюзната държава)... Но правилно казахте: има още над какво да се работи\".Лукашенко отбелязва, че двете страни са създали противовъздушна отбрана, групиране на войски, както и единно пространство за работата на специалните служби. \"Никога не сме имали въпроси с вас относно въздушния транспорт. Летищата ни работят много ефективно\", допълва той.Президентът на Беларус отбелязва, че страните винаги са отчитали липсата на \"въпроси към дипломатическите институции\". \"Имаме единна граница, митници на запад. Днес 110 милиона тона товари се движат от изток на запад и от запад на изток през Беларус. Това е единна митница, граница\".Той коментира, че компанията \"Беларуснефт\" се завръща и работи в Русия, предоставяйки не само услуги, възобновяване на стари находища, но и производство на нефт заедно с други компании.Министърът на икономическото развитие на Русия Максим Орешкин коментира все още несъгласуваните въпроси между Русия и Беларус в рамките на Съюзната държава. По време на среща между Путин и Лукашенко е обсъдено постигнатото след преговорите в Сочи.\"Имахме много интензивна и много ефективна дейност с Дмитрий Николаевич Крути, мой колега по този въпрос\", обяснява Орешкин.В момента \"има три групи въпроси, които блокират окончателните споразумения: това са споразумения в петролния сектор, споразумения в газовия сектор и споразумения в данъчната сфера\".По-рано белоруският посланик в Русия Владимир Семашко заяви, че страните по преговорите в Сочи се договориха за проекти на пътни карти за интеграция по въпросите на електроенергийната индустрия и митническото сътрудничество.", "date": "2019.12.20", "title": "Лукашенко отчита \"колосален напредък\" в сътрудничеството с Русия"}
{"url": "https://news.bg/world/boing-izstrelya-kapsulata-si-starlayner-no-propusna-mks.html", "text": "\"Боинг\"( Boeing) изстреля капсулата си \"Старлайнер\"(Starliner) без екипаж на 8-дневно пътуване до Международната космическа станция и обратно, информира АФП.Осведомителната агенция подчертава, че това е ключова изпитателна мисия от плановете на НАСА да прекрати зависимостта на САЩ от Русия в изпращането на астронавти до станцията.\"Старлайнер\", поставена на върха на гигантска ракета Атлас V, излетя в 06,36 часа местно време (11,36 часа по Гринуич) от Кейп Канаверал. Основният товар е манекенът Рози, на който са поставени сензори, за да се разбере безопасността за хората.Репутацията на \"Боинг\" е заложена на карта, тъй като компанията все още не може да се отърси около кризата с пътническите си самолети 737 MAX. Националната гордост на САЩ също е подложена на риск.НАСА е принудена да разчита на руски ракети \"Союз\" за транспортиране на астронавти от пенсионирането на космическите совалки през 2011 г. след 3 десетилетия. САЩ искат да прекратят зависимостта си, макар че отношенията между Москва и Вашингтон в космонавтиката остават имунизирани в сравнение с по-широкото влошаване на двустранните отношения през последните години.При бившия президент Барак Обама НАСА направи промени в работата си. Вместо да притежава своя техника, агенцията ще наема частни компании за тази цел. НАСА награди \"Боинг\" и SpaceX с договори за милиарди долари за разработване на решения \"Произведено в САЩ\".Двете компании изостават с две години от графика, но изглежда, че са почти готови: одобрението сега зависи от успешното завършване на последните изпитания.От началото на следващата година ние ще изпратим американски астронавти с американски ракети от американска земя отново за първи път, откакто спряхме космическите совалки през 2011 г., обяви администраторът на НАСА Джим Брайдънстайн.SpaceX вече проведе  през март, когато CrewDragon се скачи със станцията и се върна на Земята с манекена Рипли.Тези мисии са независими от програмата Artemis за връщане на Луната до 2024 г. Orion на Lockheed Martin ще бъде за по-дълги пътувания в космоса.Starliner трябва да се скачи автоматично със станцията, която е на 400 километра над морското равнище, 25 часа по-късно след изстрелването. Ще се завърне в югозападната част на САЩ на 28 декември.НАСА се ангажира да плати общо 8 милиарда долара на двете компании, SpaceX и \"Боинг\", които в замяна трябва да проведат 6 мисии с четирима астронавти всяка до 2024 г. Според доклад на НАСА за един астронавт ще се плаща около 90 милиона долара на \"Боинг\" и 55 милиона долара на SpaceX, докато в момента САЩ плащат на Русия повече от 80 милиона долара за астронавт.По-късно от НАСА и \"Боинг\"съобщиха, че е възникнал проблем след изстрелването на ракетата, свързано с пропуснато орбитално вмъкване.Брайдънстайн обяви, че \"Старлайнер\" не е успял да влезе в посочената орбита и няма да може да стигне до станцията. Капсулата е под контрол и е в стабилна орбита. Работи се по въпроса.", "date": "2019.12.20", "title": "\"Боинг\" изстреля капсулата си \"Старлайнер\", но пропусна МКС"}
{"url": "https://news.bg/crime/dzhebchiite-sa-v-gradskiya-transport-i-restorantite.html", "text": "От януари до края на ноември тази година има регистрирани над 5 000 домови кражби в страната, което е с 1200 кражби по-малко от миналата година. Това съобщи Росен Белишки от Криминална полиция на брифинг.Джебчийството - 915 регистрирани през 2019 г., а миналата година - 1366.Заради празниците полицията ще извърши множество операции срещу престъпността и ще разпръсне цивилни служители на МВР из цялата страна.Анализ показва кои са уязвимите места по време на коледните и новогодишните празници, именно там ще има повече полицейски ресурс.Има специална организация при сигнал той да се свързва с ресорните звена на полицията, за да се препращат повече части на полицията.Криминална полиция призовава търговците да спазват мерките за пренос на пратки и товари, а служителите на охранителните фирми- при съмнение за престъпление да сигнализират органите на МВР.Как да се предпази домът по време на празниците - дадоха съвети от полицията. Добри врати и заключващи механизми, важна е и входната врата на блока.\"Лицата, които извършват кражби по домовете, са хладнокръвни и не ги интересува, че хората спят, докато те ги обират\", обясни Белишки.Николай Стоименов от СДВР посочи, че кражбите са се прехвърлили от моловете в градския транспорт, тъй като в магазините има камери.\"В заведения за бързо хранене и ресторанти също е хубаво всички да бъдат внимателни, тъй като се извършват такива престъпления, докато хората седят на масите, а обирът става дори от съседната маса\", обясни полицаят.", "date": "2019.12.20", "title": "Джебчиите са в градския транспорт и ресторантите"}
{"url": "https://news.bg/economics/odobriha-paket-mobilnost.html", "text": "Одобриха пакета \"Мобилност\", съобщават от Съвета на ЕС. Пакетът от предложения беше приет от Комитета на постоянните представители (Корепер).Правилата за максималното работно време и минималните периоди на почивка на водачите остават непроменени. Същевременно в организацията на работните графици на водачите ще бъде въведена известна степен на гъвкавост, за да могат да прекарват повече време у дома, посочват от Европейския съвет. Предвижда се шофьорите да могат да се връщат у дома на всеки три или четири седмици в зависимост от работния си график.Въпреки че нормалната седмична почивка не може да бъде ползвана в зона за паркиране, ЕС ще разработи стандарти за сертифициране на сигурни зони за паркиране чрез вторично законодателство.Относно каботажа - правилата за транспортните операции, извършвани в рамките на национален пазар извън собствената държава на автомобилния превозвач, сегашната система, която допуска максимум 3 операции за 7 дни, ще остане непроменена. За да се предотврати системният каботаж, ще бъде въведен \"срок на прекъсване\" от 4 дни, преди да могат да се извършват по-нататъшни каботажни превози в същата страна със същото превозно средство.Правилата в предложенията относно командироването и достъпа до пазара (включително правилото за връщане на камиони) ще започнат да се прилагат 18 месеца, след като правните текстове влязат в сила.Правилата в предложението за часовете на шофиране ще започнат да се прилагат 20 дни след публикуването.След като одобреният текст претърпи окончателна редакция, трябва да бъде официално приет — първо от Съвета, а след това от Парламента.На източноевропейските страни не достигна малко, за да отхвърлят предложеното споразумение, предвиждащо шофьорите да се прибират всеки месец и да нямат право да спят в кабините си повече от 45 часа.Според представители на българския транспортен сектор и правителството тази мярка ощетява родните превозвачи. Западните държави обаче са на мнение, че тя е в полза на водачите.От Европейската комисия предупредиха, че връщането на празни камиони може да попречи на амбициите за намаляване на вредните емисии.Припомняме, през септември 2019 г. транспортната комисия на Европейския парламент даде \" със Съвета на ЕС и Европейската комисия, след като седмица по-рано  пакетът да бъде изтеглен от Еврокомисията.Министърът на транспорта Росен Желязков заяви, че .На 4 април 2019 г.  и трите промени в пакета \"Мобилност\", на които се противопоставят българските евродепутати и превозвачи.Пакетът \"Мобилност\" влезе в дневния ред на пленарната сесия на ЕП на 27 март 2019 г. по предложение на председателя на Алианса на либерали и демократи за Европа (АЛДЕ) Ги Верхофстат. На 27 март .", "date": "2019.12.20", "title": "Одобриха пакет \"Мобилност\""}
{"url": "https://news.bg/politics/nyama-zakon-pozvolyavasht-vmeshatelstvo-na-darzhavata-v-semeystvata-uveryava-sacheva.html", "text": "Няма закон в България, който да е създаден с цел на грубо вмешателство на държавата в семействата и в отглеждане на техните деца. Нито Законът за социалните услуги, нито който и да е друг закон е такъв.Това заяви министърът на труда и социалната политика Деница Сачева.Законът за социалните услуги има за цел да подобри качеството на социалните услуги, да направи така, че работещите в социалната сфера да имат стандарти за качество, да имат възможности за социално развитие, възможности за по-добро възнаграждение, поясни министърът. По думите й законът цели да се направи така, че по места, където няма социални услуги, а има нуждаещи се, да могат да ги получат.И не на последно място Законът за социалните услуги не може да замести Законът за социалното подпомагане. Паричните помощи не са обект на този закон, обясни Сачева.Тя подчерта, че не биха желали държавата да се разглежда като репресивен орган или социалните работници като морална полиция. Опитваме се да покажем, че социалната система работи за хората, изтъкна още Сачева. По думите й се дават повече примери за това колко деца са в приемни семейства, а не се говори за това, че почти 2000 деца в рамките на изминалата година са останали в техните семейства, благодарение на работата на социалните работници.Сачева допълни, че планират да изнесат 6 дискусии в страна по темата. Тя е категорична, че семейните политики трябва да бъдат обект на общ политически консенсус.", "date": "2019.12.20", "title": "Няма закон, позволяващ вмешателство на държавата в семействата, уверява Сачева "}
{"url": "https://news.bg/politics/shefat-na-ep-se-zahvana-s-izkazvaneto-na-angel-dzhambazki.html", "text": "Председателят на Европейския парламент Давид Сасоли започна разследване срещу българския евродепутат Ангел Джамбазки, съобщава Нова телевизия.Действията са в резултат на искането на председателя на транспортната комисия към европарламента - французойката Карима Дали, и германския депутат Измаил Ертуг.В началото на тази седмица двамата изпратиха писмо до Сасоли с искане Джамбазки да бъде наказан заради коментари за произхода им, които българският евродепутат направил пред медии и чрез социалната мрежа.Засегнатите евродепутати са ангажирани с процедурите по пакета \"Мобилност\" - тема, по която представителят на ВМРО се изказваше активно по време на предизборната кампания за евроизборите.Коментарите му за колегите от ЕП оглавиха водещите европейски медии.Припомняме, за случая, че , стана ясно преди дни. Заради медийния шум евродепутатът се видя принуден \"Аз съм българин с корени в днешна Македония, Сърбия и Турция. И не бих се обидил, ако някой ме нарече българин от Македония. Но след като те са се почувствали обидени и искат извинения, те ги имат\", заяви той.", "date": "2019.12.20", "title": "Шефът на ЕП се захвана с изказването на Ангел Джамбазки"}
{"url": "https://news.bg/world/silno-zemetresenie-raztarsi-afganistan-i-pakistan.html", "text": "Силно земетресение разтърси Афганистан и Пакистан днес следобед, съобщават от Геофизичния институт на САЩ. Земетресението принуди жителите на Исламабад и Кабул да излязат на улицата, информира АФП.Земетресението с магнитуд 6,1 по Рихтер е регистрирано на 51 километра югозападно от Джурм в Северен Афганистан. То е на дълбочина над 200 километра.И в двете столици жителите са усетили две бързи земетресения едно след друго. Няма информация за пострадали и щети.", "date": "2019.12.20", "title": "Силно земетресение разтърси Афганистан и Пакистан"}
{"url": "https://news.bg/int-politics/germaniya-prie-mashtabniya-paket-za-reformi-vav-vrazka-s-klimata.html", "text": "Германският парламент официално прие широкообхватния пакет за реформи в политиката в областта на климата, което е облекчение за правителството на канцлера Ангела Меркел, след като то е изправено пред нарастващ натиск да предприеме действия в областта на околната среда, отбелязва \"Франс прес\".Така нареченият климатичен пакет, който включва планове за понижаване на цените на железопътния транспорт и увеличаване на данъците за пътуване със самолет, ще влезе в сила на 1 януари след месеци спорове.По-рано блокиран от спор във връзка с разходите, законопроектът беше приет от горната камара на германския парламент (Бундесрата), след като депутатите постигнаха компромис за по-висока цена на въглеродните емисии по-рано тази седмица.В понеделник Меркел заяви, че компромисът с цените на въглеродните емисии е \"позитивен контраст\" с липсата на напредък на конференцията на ООН за климата COP25 в Мадрид ден по-рано.\"Различните страни... показаха готовност да се стремят към решение, без да оставят нещата да продължат завинаги\", коментира канцлерката.Приемането на пакета става през същия месец, в който новата шефка на Европейската комисия Урсула фон дер Лайен обяви мащабния \"Европейски зелен курс\", който цели намаляване на емисиите на въглероден диоксид.В съответствие с плана на Европейския съюз, Германия има за цел да постигне неутралитет по отношение на климата (отделяните въглеродни емисии да могат да бъдат абсорбирани от природата и да не остават в атмосферата) до 2050 г.Страната също така възнамерява да намали емисиите на парникови газове с 55 процента до 2030 г. в сравнение с нивата от 1990 г.И все пак климатичният пакет се сблъска с критики от страна на природозащитници и лобисти на бизнеса.Новата цена на CO2, която все още предстои да бъде установена със закон, предизвика възмущение сред бизнес групите.Компромисът ще накара компаниите да плащат от януари начална ставка от 25 евро на тон въглеродни емисии, който използват, и в крайна сметка ще бъдат включени в система за търговия с въглеродни емисии в целия ЕС.Холгер Лоеш, който е заместник-директор на Федерацията на германската индустрия (BDI), подчерта, че новата ставка заплашва да \"влоши драстично конкурентоспособността\" в Германия.Той добави, че планът на правителството драстично да увеличи броя на електрическите автомобили до 2030 г., бил \"на най-далечната граница на постижимото\".Природозащитници и опозиционни партии обаче твърдят, че климатичният пакет не е достатъчно радикален.Лидерът на парламентарната група на Зелената партия Антон Хофрайтер настоя, че компромисът с цените на въглеродните емисии е \"не повече от стъпка в правилната посока\".През септември германският клон на международната природозащитна организация Greenpeace обвини правителството, че \"не успява да извърши\" климатичната реформа.\"Епохата на Меркел ще приключи както започна: с нарушени обещания и твърде малко действия за опазване на климата\", изтъкна политическият съветник на \"Грийнпийс\" Андре Бьолинг.", "date": "2019.12.20", "title": "Германия прие мащабния пакет за реформи във връзка с климата"}
{"url": "https://news.bg/world/tsentralata-na-es-stroena-ot-balgarski-rabotnitsi-bez-dokumenti-i-zaplashtane.html", "text": "Европейският съюз е изправен пред голям срам. Разпространява се информация, че новата сграда на Общността \"Европа\", известна неофициално като \"Космическото яйце\", е построена с помощта на имигранти без документи, които понякога не са получавали и пари, пише \"Гардиън\".Сградата на Европейския съвет в Брюксел, която е с яйцевидна стъклена структура, беше открита през 2016 г. Сградата струва 300 милиона британски лири. При откриването й беше обявено, че символизира всичко най-добро от Общността. Но белгийският вестник De Standaard публикува скандална информация за работните практики на подизпълнители, които са работили по проекта.Един подизпълнител, известен като Group Diamond Services, който е обявил фалит през 2015 г., е разследван от прокуратурата след сигнал на български работници, пише вестникът. Мъжете са се оплакали, че са работили без да им се заплаща. Разследването е прекратено през октомври заради липса на доказателства, но вестник De Standaard е установил, че действително прокурорите са загубили документите по време на четиригодишното разследване. Вестникът е интервюирал някои от работниците, включително 43-годишния Бейхан Джелилов, който е бил ръководител на екип от 8 строители по проекта.Джелилов разказа пред вестника, че няколко души от екипа не са притежавали белгийски документи за пребиваване, никой от тях не е имал договор и не са били осигурявани.Основните компании Interbuild и Jan De Nul, които са спечелили поръчката за строителството на сградата \"Европа\" коментираха пред De Standaard, че не знаят за експлоатация на работници от подизпълнители.Говорител на Jan De Nul обясни пред вестника, че GDS е извадена от проекта по-рано, тъй като компанията не е спазила договореностите и технически не е свършила работата добре. Говорителят добави, че всеки служител от всички подизпълнители са проверени дали притежават необходимите документи.", "date": "2019.12.20", "title": "Централата на ЕС строена от български работници без документи и заплащане"}
{"url": "https://news.bg/int-politics/erdogan-sreshtu-rusiya-v-libiya-turtsiya-nyama-da-malchi-za-naemnitsite.html", "text": "Президентът Реджеп Ердоган заяви, че Турция няма да мълчи за подкрепяните от Русия наемници, подкрепящи Халифа Хафтар в Либия, тъй като  относно евентуално турски военно разполагане в Либия в подкрепа на враговете на Хафтар, съобщава \"Ройтерс\".Турция подкрепи международно признатото правителство на Либия начело с Файез Сарадж и двете страни подписаха споразумение за сигурност миналия месец, което може да задълбочи военното сътрудничество между тях.Турция вече е изпратила военни доставки в Либия в нарушение на ембаргото на ООН за оръжие, сочи доклад на американските експерти, видян от \"Ройтерс\" миналия месец. В него се казва, че правителството на Националното съгласие на Сарадж моли Турция за помощ, след като Хафтар получи подкрепа от Йордания и ОАЕ.Турция не отговаря директно на твърденията в доклада, но Ердоган коментира, че Анкара не може да пренебрегне подкрепата, която Хафтар получава от свързаната с Кремъл група \"Вагнер\".\"Чрез групата на име Вагнер те буквално работят като наемници на Хафтар в Либия. Знаете кой им плаща\", обяснява Ердоган, цитиран от НТВ по време на полет от Малайзия. \"Така е и не е редно да мълчим срещу всичко това. Ние направихме всичко възможно досега и ще продължим да го правим\".По-рано днес, Русия заяви, че е много загрижена от перспективата Турция да изпрати войски в Либия, добавяйки, че сделката за военно сътрудничество между Анкара и Триполи повдига много въпроси в Москва, според \"Интерфакс\".Ердоган коментира в сряда, че Турция ще подобри сътрудничеството с Либия, като предлага военна подкрепа и подкрепя съвместни стъпки в източното Средиземноморие. Преди това Анкара заяви, че може да изпрати военна помощ, ако бъде поискана.Русия заяви във вторник, че Ердоган и Путин ще обсъдят потенциалното военно разполагане на Анкара в Либия по време на преговорите в Турция следващия месец.", "date": "2019.12.20", "title": "Ердоган срещу Русия в Либия: Турция няма да мълчи за наемниците"}
{"url": "https://news.bg/bulgaria/smetnata-palata-proveryava-razhodite-v-hudozhestvenata-akademiya.html", "text": "Сметната палата ще извърши проверка на управлението на публичните средства в Художествената академия, където в последната седмица конфликт с ръководството, а ректорът  заради неизплатените заплати на преподавателите и дефицита в бюджета. Това става ясно от внесената в Народното събрание одитната програма за 2020 г. на Сметната палата. Ще бъде направена проверка и на управлението на Национален фонд култура, както и още 39 одита за съответствие при финансовото управление, законосъобразност на управлението на бюджетите в редица бюджетни организации и общини.Предвидени са одити на възлагането и изпълнението на обществените поръчки, на придобиване и управление на общинско имущество и разпореждане с общинска собственост.Със 7 одита на изпълнението ще бъде установена ефективността, ефикасността и икономичността на различни бюджетни организации и публичните дейности. Сред тях е темата за ефективност на политиката за подобряване на безопасността на движение по пътищата, изпълнението на големи проекти по приоритетна ос 1 на ОП \"Транспорт и транспортна инфраструктура\", ефективност на управлението на природен парк \"Витоша\".На 277 бюджетни организации и общини ще бъдат извършени финансови одити на годишните финансови отчети, които ще покажат състоянието на отчетността в публичния сектор. Всяка година Сметната палата одитира годишните финансови отчети на бюджетните организации - първостепенни разпоредители с бюджет, както и на второстепенни разпоредители с бюджет, които упражняват самостоятелни бюджети по силата на специални закони. На ежегоден финансов одит подлежат и годишните финансови отчети на общините с бюджет над 10 млн. лв., а останалите общини с малки бюджети ще бъдат одитирани поне веднъж през следващите три години.В Програмата задължително се включват за одит общини, за които са издадени отрицателни мнения или отказ от изразяване на мнение за финансовия отчет за предходната година, уточняват от Сметната палата.Специфичните одити са 10, сред които и задължителните одитни задачи съгласно Закона за Сметната палата на: отчета за изпълнението на държавния бюджет на Република България; бюджетните разходи на Българската народна банка и тяхното управление; одит на формирането на годишното превишение на приходите над разходите на Българската народна банка за 2019 г., дължимо към държавния бюджет; отчета за изпълнението на бюджета на държавното обществено осигуряване; отчета за изпълнението на бюджета на НЗОК;Планирани са и одити на концесиите в туризма, на контрола на държавните предприятия и търговските дружества с държавно участие в капитала в министерствата на икономиката и на земеделието.През 2020 г. ще приключат двата одита, възложени с решение на Народното събрание - одитите за съответствие при финансовото управление на  и на предоставената от Министерството на отбраната към НАТО информация, свързана с планираните разходи за отбрана на България, съгласно класификация-та и изискванията на НАТО за 2018 г. и 2019 г.Ще приключат и задължителните по Изборния кодекс одити на приходите и разходите за предизборните кампании на партиите и на инициативните комитети за местните избори, и за изборите на членове за европейския парламент, както и ежегодния одит на финансовата дейност и управлението на предоставеното имущество на политическите партии по Закона за политическите партии.", "date": "2019.12.20", "title": "Сметната палата проверява разходите в Художествената академия"}
{"url": "https://news.bg/regions/smetishte-s-italianski-bokluk-v-pleven.html", "text": "За голямо незаконно сметище за италиански боклук в центъра на индустриалната зона в Плевен съобщава читател на news.bg.Според сигнала на сметището, освен замърсен балиран полиетилен, има и медицински отпадъци, а също и такива с код UN 3077 - опаснo за околната среда.В подкрепа на твърдението си читателят ни изпраща и снимков материал, както и координати на образуваното бунище.От news.bg потърсихме повече информация по случая от РИОСВ - Плевен.Припомняме, за отпадъците от Италия, предназначени за страната ни, се заговори преди седмица, когато италианските власти заловиха Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.", "date": "2019.12.20", "title": "Сметище с италиански боклук в Плевен?"}
{"url": "https://news.bg/world/spazvayte-yadrenata-sdelka-prizova-abe-na-sreshta-s-rohani-v-tokio.html", "text": "Японският премиер Шиндзо Абе поиска от иранския президент Хасан Рохани страната му да изпълнява ангажиментите към ядреното споразумение от 2015 г. и Япония ще направи каквото може, за да гарантира стабилност в Близкия изток, информира \"Ройтерс\".\"Япония ще направи всичко възможно за намаляване на напрежението и стабилизиране на ситуацията в Близкия изток\", каза Абе пред Рохани в началото на среща между двамата лидери в Токио.\"Що се отнася до Иран, силно се надявам, че страната напълно ще прилага ядреното споразумение и ще играе конструктивна роля за мир и стабилност в региона\", добави той.На срещата Рохани поиска от Абе да работи с другите държави, за да им помогнат за запазване на споразумението за ядрената програма на Техеран.\"Ядреното споразумение, излишно е да се казва, е много важно споразумение за Иран\", подчерта Рохани и разкритикува едностранното и безразсъдно изтегляне на САЩ от ядрената сделка.Япония беше водещ купувач на ирански петрол преди САЩ да върнат санкциите срещу Ислямската република.Абе също изрази сериозни притеснения пред Рохани от решението на Иран частично да се изтегли от ядреното споразумение. Японският премиер призова госта си в Токио да се въздържат от подобни стъпки, които подкопават сделката.", "date": "2019.12.20", "title": "Спазвайте ядрената сделка, призова Абе на среща с Рохани в Токио"}
{"url": "https://news.bg/comments/koy-ako-ne-putin.html", "text": "Тръгва ли си завинаги? Загадъчен коментар от вчера на руския президент Владимир Путин относно ограничаването на броя на президентските мандати съживи предположенията за окончателното му напускане на Кремъл през 2024 година, коментира ливанското издание L'Orient-Le Jour.Вече се превърна в традиция, всяка година по време на маратонската си пресконференция, руският президент да бъде питан за бъдещето му. Този път поводът беше въпрос за преразглеждане на Конституцията и забраната за упражняване на повече от \"два последователни мандата\", които изкараха отново темата на преден план.\"Това, което бихме могли да направим по отношение на тези мандати, е да премахнем определението \"последователен\", когато става дума за президентски мандат\", каза той. Да се ​​премахне този срок би било равнозначно на забрана на всякакво връщане в Кремъл след 2024 г., датата, на която изтича сегашният му втори пореден мандат.Всъщност Путин вече не би могъл да напусне президентството, за да се върне отново след време, както беше направил през 2012 г. след четири години (2008-2012) като министър-председател. \"Вашият покорен слуга вече служи два мандата, след това напусна тази длъжност и имаше право да се върне на поста президент, защото това вече не бяха два последователни мандата\", каза ръководителят на руската държава. Този вид редуване \"смущава определени политолози и обществени дейци\", каза той на своята 15-та голяма пресконференция, на която присъстваха около 1800 журналисти.Досега Владимир Путин казваше, че държи на формулата за последователните мандати. Той също спомена възможността за укрепване на правомощията на парламента по \"много внимателен\" начин и след \"задълбочена дискусия в рамките на обществото\". \"Не бива да се бърза прекалено. Дискусията е в ход и аз също ще следя, за да видя как се развива\", добави той след пресконференцията. След последното му преизбиране през 2018 г. предположенията по отношение на намеренията му след 2024 г. бяха неясни. Някои хора му приписват намерението да запази властта чрез нови функции, които предстои да бъдат определени, а други че ще бъде отново временно премиер. Във всеки случай, Путин никога не е посочвал потенциален наследник. А Кремъл досега смята за преждевременно да повдига въпроса.Думите на Владимир Путин означават, че той е решил да се оттегли като президент, смята директорката на руския държавен телевизионен канал RT Маргарита Симонян. \"Ако някой се чуди дали шефът ще изтърпи нов президентски мандат, той няма да го направи\", написа тя в Туитър.Онлайн вестникът The Bell пише, че забележката за последователните мандати е \"най-важното изявление, което Путин направи днес\". \"Хайде, тестови балон за започване на дискусията ли беше това или решение, реагира Татяна Становая от мозъчния център R. Politik.По молба на журналист президентът, който дойде на власт преди 20 години, направи равносметка. Сравнявайки Русия от 2000 г. и тази от 2019 г., \"това са две различни страни\", отбеляза той. Той отбеляза по-специално, че Русия е била \"в гражданска война\" заради конфликта в Чечения, когато той е дошъл на власт. \"Икономиката се промени изцяло\", отбеляза той, тъй като страната се реформира и обогати в тъмните години след кризата през 1998 г.Пресконференцията приключи след четири часа и двадесет и пет минути, недалеч от рекорда от 4:40 часа през 2008 г. Както винаги, журналистите използваха знаци или маскировки, за да привлекат вниманието на Владимир Путин.Той говори по много теми, включително в подкрепа на Доналд Тръмп срещу \"изфабрикуваните\" обвинения, които му спечелиха процедура за уволнение. Също така постави под въпрос човешкия произход на климатичните промени, критикува Ленин, отрече всякакво руско военно присъствие в Източна Украйна, но говори и за разширяването на метрото в Екатеринбург или замърсяването в Красноярск. Очевидно раздразнен, Владимир Путин също така избегна да отговори на въпрос за икономическите дейности на двете си дъщери и подкрепата, която ще получат.В публичния канал на YouTube на телевизия Россия 24 се чуха и критиците му. 43 000 души не харесваха пресконференцията, излъчвана на живо, срещу 10 000 \"харесвам\". Според обществения институт Vtsiom 70,2% от руснаците имат доверие на Владимир Путин.", "date": "2019.12.20", "title": "Кой, ако не Путин?"}
{"url": "https://news.bg/int-politics/balgarite-sred-nay-golemite-fenove-na-es-sred-stranite-chlenki.html", "text": "Според резултатите от ново проучване на \"Евробарометър\", публикувано днес, цялостното доверие в Европейския съюз остава стабилно (43%), макар и леко да намалява в сравнение с пролетта (44%).Доверие в ЕС е мнението на мнозинството в 18 страни членки, а доверието се е увеличило в 12 страни членки за същия период. Проучването показва също нарастваща загриженост сред европейските граждани относно климатичните промени и околната среда, подкрепата за мерки на ЕС за подобряване на равенството между половете на работното място и продължаваща подкрепа за Икономическия и паричен съюз и еврото.Повече от четирима от десетима европейци са склонни да се доверяват на ЕС, което е с 9 процента по-високо от доверието в националните правителства и доверието в националните парламенти (и двете с 34%, без промяна в сравнение с предишното проучване). Доверието в ЕС леко се е увеличило (47%, +1 процентен пункт), докато недоверието към националните правителства (61%) и националните парламенти (60%) остава непроменено и доста високо.Доверието в ЕС се е увеличило в 12 страни членки на ЕС от пролетта на 2019 г., като най-големите увеличения в доверието са регистрирани в България (60%, +5 процентни пункта) и Румъния (57%, +5 процентни пункта). Най-високите равнища на доверие в ЕС са в Литва (66%), Дания (63%) и България (60%).Освен това в 11 страни над половината от анкетираните казват, че \"са склонни да се доверяват на ЕС\": Португалия (59%), Ирландия (58%), Румъния (57%), Холандия и Финландия (и двете 56%), Естония и Люксембург (и 54%), Латвия, Малта и Швеция (всички 53%) и Унгария (52%). В 4 страни членки относително мнозинство казват, че \"са склонни да се доверяват на ЕС\": Германия, Полша, Белгия (всички 49%), както и Словакия (45%).Най-ниските нива на доверие в ЕС са в Обединеното кралство (29%), Франция (32%) и Гърция (34%).Наблюдава се спад в общия процент на анкетираните, които казват, че гледат положително на ЕС, който сега е 42% (минус 3 процентни пункта). Отрицателното отношение към ЕС се е увеличило до 20% (+3 процентни пункта).Няма промяна в тези, които имат неутрално отношение към ЕС, които остават 37%.В 18 страни членки на ЕС обаче повечето от анкетираните имат положително отношение към ЕС, като най-висок дял се наблюдава в Ирландия (63%), България (61%) и Португалия (59%).Във всички 28 страни членки повече от половината анкетирани смятат, че са граждани на ЕС. В целия ЕС 70% се чувстват по този начин (-3 процентни пункта от пролетта на 2019 г.), а на национално ниво оценките варират от 91% в Люксембург, 86% в Испания, 83% в Германия до 55% в Италия, 53% във Великобритания и 51% в Гърция.", "date": "2019.12.20", "title": "Българите сред най-големите \"фенове\" на ЕС сред страните членки"}
{"url": "https://news.bg/world/parlamentat-ne-mozhe-da-pozvoli-novo-otlagane-na-brekzit-obyavi-dzhonsan-pred-deputatite.html", "text": "Премиерът на Великобритания Борис Джонсън обяви, че британският парламент няма да одобри ново отлагане на Брекзит, съобщават британски медии.В реч пред Камарата на общините по време на дебата за проектозакона за Брекзит Джонсън подчерта, че изключване на ново отлагане ще засили позициите на Обединеното кралство в бъдещите отношения с ЕС.Премиерът призова парламента да се обедини. \"Сега е време да действаме заедно. Сега е моментът да се обединим и да напишем нова глава в историята на тази страна\", призова той депутатите.В четвъртък британското правителство. Според законопроекта ролята на парламента в бъдещите отношения с ЕС ще бъде намалена.Гласуването ще се проведе по-късно днес след завършване на дебата.От своя страна Джереми Корбин заяви пред депутатите, че резултатът от референдума за Брекзит през 2016 г. трябва да бъде уважен. Но той обяви, че Лейбъристката партия няма да гласува в подкрепа на проектозакона на правителството. Като основна причина за позицията на лейбъристите Корбин посочи, че сделката за Брекзит предвижда отслабване на регулациите на пазара на труда и позволява \"твърд\" Брекзит след изтичане на преходния период в края на 2020 г.След проведените по-рано в долната камара и няма да има проблем с прокарването на споразумението за напускане на ЕС на второ четене. Това ще позволи на Джонсън да изпълни обещанието си и да изведе страната от Общността на 31 януари 2020 г.", "date": "2019.12.20", "title": "Парламентът не може да позволи ново отлагане на Брекзит, обяви Джонсън пред депутатите"}
{"url": "https://news.bg/int-politics/ek-rusiya-i-ukrayna-stignaha-do-sporazumenie-za-tranzita-na-gaz.html", "text": "Русия, Украйна и Европейската комисия постигнаха принципно споразумение за газ, заяви вицепрезидентът на ЕК Марош Шефчович пред \"РИА Новости\". Той благодари и на германския министър на икономиката и енергетиката, че съдейства за изготвянето на споразумение.Шефчович отказва да разкрие подробностите за документа, като се позовава на факта, че той все още трябва да бъде одобрен в Москва и Киев.Руският министър на енергетиката Александър Новак потвърди, че страните са подготвили подробен проект на протокол. Министърът на енергетиката и опазването на околната среда в Украйна Олексий Оржел се съгласи с него, който заяви, че Русия и Украйна са \"работили усилено\" по протокола.Според Оржел, постигнатото споразумение приближава страните до окончателните споразумения. \"Газпром\" потвърди, че Москва и Киев продължават преговорите за газ в петък в Минск. Предвижда се руската страна да бъде представена от ръководителя на компанията Алексей Милър.Шефът на Националната банка на Украйна Яков Смоли заяви, че евентуалното прекратяване на транзита на газ от Русия ще се отрази негативно на икономиката на страната.Той постави проблема с газа наравно с такива заплахи като засилването на търговските войни и изострянето на конфликта в Донбас.Русия и Украйна проведоха преговори за транзита на газ в четвъртък в Берлин. На срещата присъстваха и представители на Европейската комисия и Германия. Москва в последните си тристранни консултации с участието на ЕК през октомври покани Киев да сключи пакетно споразумение за решаване на проблема с транзита.То включваше отхвърляне на искове в международен арбитраж и прекратяване на всички съдебни производства.Настоящият договор за транзит на газ между Русия и Украйна изтича в края на тази година. От ноември 2015 г. Киев не купува директно руски газ, използвайки обратната верига за доставка от Европа.По информация на ТАСС, днес в Санкт Петербург, първият вицепремиер и министър на финансите на Русия Антон Силуанов се среща с лидера на украинската партия \"Опозиционна платформа - За живота\" Виктор Медведчук.Путин се присъединява към разговора им.\"Ще се стремим към това, но те (условията на споразумението за газ) трябва да бъдат взаимно приемливи, без да създават рискове за двете страни\", обяснява руският президент.По-рано Путин, отговаряйки на въпроси по време на , коментира ситуацията с транзита на газ през Украйна.Той подчерта, че въпреки изграждането на нови инфраструктурни съоръжения, Русия възнамерява да поддържа транзит.Едно от условията на пакетно газово споразумение между Русия и Украйна е обсъждането на плащането от \"Газпром\" на около 3 милиарда долара на украинската страна по решение на Стокхолмския арбитраж.\"Плащането на Газпром от около 3 милиарда долара по решение на Стокхолмския арбитраж може да стане част от пакетно споразумение за газ с Украйна. Продължаването на преговорите по целия спектър от въпроси е планирано за днес в Минск\", коментира представител на руската делегация.Путин коментира вчера арбитражното решение, припомняйки, че Украйна има сходен дълг към Русия за еврооблигации на стойност 3 милиарда долара.\"Част от руските резервни фондове от Националния фонд за богатство са инвестирани в украински ценни книжа на стойност 3 милиарда долара. В Лондон вече има съдебно решение по този въпрос, то не се прилага\", обяснява президентът.Путин отбелязва, че Русия е готова да търси решение на украинския въпрос с газа, който е приемлив за всички, въпреки че решението на Стокхолмския арбитраж по спора между \"Газпром\" и \"Нафтогаз Украйна\" е с \"политически характер\".", "date": "2019.12.20", "title": "ЕК, Русия и Украйна стигнаха до споразумение за транзита на газ"}
{"url": "https://news.bg/regions/golyama-avariya-ostavi-bez-parno-veliko-tarnovo.html", "text": "Голяма част от Велико Търново остана без парно за неопределено време, съобщава БНР.Само квартал \"Бузлуджа\" не е засегнат от аварията.От топлоцентралата посочват, че градът е останал е на студено заради авария на един от главните топлопроводи. Те обаче не посочват срок за приключване на ремонта.По информация на абонати на ТЕЦ-а няколко абонатни станции в квартал \"Кольо Фичето\" вече осми ден са без парно отопление.Само за този отоплителен сезон това е седма авария по мрежата на \"Топлофикация Велико Търново\".", "date": "2019.12.20", "title": "Голяма авария остави без парно Велико Търново"}
{"url": "https://news.bg/world/v-nova-zelandiya-priklyuchi-programata-za-izkupuvane-na-orazhiya.html", "text": "Министърът на полицията на Нова Зеландия Стюарт Наш съобщи, че програмата за изкупуване на оръжия и амнистията за незаконно притежание на огнестрелно оръжие ще приключат в петък в полунощ, съобщава \"Синхуа\".Според Наш до момента повече от 56 346 забранени и незаконни огнестрелни оръжия са предадени.Около 31 650 души са взели участие в програмата, каза министърът и отбеляза, че те заслужават уважение заради отговорността им. Повечето от притежателите на огнестрелно оръжие са хора, които спазват закона, поясни той.Наш каза още, че от събота няма да се плаща на притежателите на оръжия за техните предадени оръжия. Хората, които все още притежават забранени огнестрелни оръжия след крайния срок, могат да бъдат съдени и да влязат в затвора за период до 5 г., както и да изгубят разрешителното си за притежание на оръжие.Според данните броят на оръжията, предадени на властите, са по-малко от 20% от всички в обществото.Правителството на Нова Зеландия промени законите за притежание на оръжие през април и . Стартира програма за изкупуване на тези оръжия от юли след ", "date": "2019.12.20", "title": "В Нова Зеландия приключи програмата за изкупуване на оръжия"}
{"url": "https://news.bg/regions/pusnaha-dvizhenieto-po-remontiranoto-platno-za-varna-na-am-hemus.html", "text": "Пуснаха движението по ремонтираното платно за Варна на виадукта край с. Потоп при 19-ти км на АМ \"Хемус\", съобщават от АПИ.Единственото ограничение на движението по АМ \"Хемус\" преди празниците остава в района на тунел \"Витиня\", където продължават аварийно-възстановителните дейности в тръбата за София.Виадуктът при 19-ти км е с дължина 525 м. Той е в експлоатация от 1975 г. и от тогава не е основно ремонтиран.Ремонтните дейности през тази година са на стойност 22 млн. лв. с ДДС. Извършено е цялостно премахване на старата настилка на платното за Варна, положени са нова хидроизолация, асфалтобетонова настилка и хоризонтална маркировка, монтирани са нови дилатационни фуги, предпазни огради и парапети. Ремонтирани са два стълба на съоръжението, както и греди, ригели и лагери.Ремонтът на колоните на моста край с. Потоп започна през 2017 г. и ще продължи през 2020 г.На 13-ти декември беше възстановено движението в платното за Варна на виадукта \"Коренишки дол\" при 36-ти км на АМ \"Хемус\". Преди началото на летния сезон през т. г. беше пуснато движението и по обновените платна за Варна на виадуктите при 37-ми км и 51-ви км /\"Разлив\"/ на АМ \"Хемус\".", "date": "2019.12.20", "title": "Пуснаха движението по ремонтираното платно за Варна на АМ \"Хемус\" "}
{"url": "https://news.bg/int-politics/rusiya-raztrevozhena-ot-perspektivata-turtsiya-da-izprati-voyski-v-libiya.html", "text": "Русия обяви, че е много разтревожена от това, че Турция може да изпрати войски в Либия и че споразумението за сигурност между Турция и Либия е повдигнало много въпроси, съобщава \"Интерфакс\", цитирайки източник от руското външно министерство.Международно признатото правителство на Либия обяви вчера, че е ратифицирало споразумението за военно сътрудничество с Турция в опит да прекрати продължаващата от месеци офанзива на противникови сили.По-рано признатото от ООН либийско правителство се съгласи да задейства споразумението за военно сътрудничество с Турция, което може да доведе до изпращане на турски войски, които да помогнат за отбраната на столицата Триполи от нападение на силите на генерал Халифа Хафтар, подкрепяни от Обединените арабски емирства (ОАЕ) и Русия.Турция и Либия подписаха военен меморандум за разбирателство на 27 ноември, като той предвижда турски войски да бъдат изпратени в Либия по искане на правителството в Триполи.", "date": "2019.12.20", "title": "Русия разтревожена от перспективата Турция да изпрати войски в Либия"}
{"url": "https://news.bg/crime/zaloviha-dvama-zadignali-zlato-i-srebro-za-7000-leva.html", "text": "Задържаха двама мъже за крупна кражба на златни и сребърни накити, съобщават от полицията.Сигнал за извършеното престъпление от къща в село до Благоевград бил получен вчера.При последвалото полицейско разследване откраднатите вещи за близо 7 000 лв. били намерени и иззети.И двамата задържани са познайници на полицията и имат и предишни регистрации за кражби. Изяснява се тяхна съпричастност и към други кражби, извършени на територията на София.Работата по случая продължава.", "date": "2019.12.20", "title": "Заловиха двама, задигнали злато и сребро за 7000 лева"}
{"url": "https://news.bg/world/frantsiya-globi-google-sas-eur150-mln-evro.html", "text": "Антитръстовият регулатор на Франция глоби Google със 150 милиона евро за злоупотреба с доминиращо положение на рекламния пазар, свързано с уеб търсачките, информира АФП.Властите, които за първи път санкционират американския гигант, също наредиха на компанията да изясни правилата си за платформата за реклама Google Ads.Това е третата най-голяма глоба, която е налагана от френския регулатор за злоупотреба с доминиращо положение на пазара.Google има два месеца да излезе с мерки и процедури, за да съответстват практиките й на правилата.", "date": "2019.12.20", "title": "Франция глоби Google със €150 млн. евро"}
{"url": "https://news.bg/bulgaria/blizo-500-mln-kub-m-sa-zagubite-na-voda-u-nas-prez-2018-g.html", "text": "Общите загуби на вода през 2018 г. възлизат на 499 млн. м3, което е 56.4% от подадената вода (56.8% за 2017 г.). Това показват данните на Националния статистически институт.Преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.Припомняме, за проблема със сериозните загуби на вода по ВиК мрежата отново се заговори заради тежката ситуация в Перник от последния месец. Към темата не остана безучастен дори бившият премиер Иван Костов. В една от редките си публични изяви той посочи, че О три седмици в Пернишка област е обявен, като се наложи той, тъй като се оказа, че първоначалният не е достатъчен, за да даде ефект и да започне събирането на достатъчен обем.Заради усложнената ситуация в миньорския град президентът , за да разговарят по проблема с безводието. Той посочи, че причините да се стигне до тук са комплексни - амортизирана мрежа, недофинансиране и забавено усвояване на средства.Преди седмица регионалният министър Петя Аврамова обяви, че са нужни  в цялата страна. Тя посочи и че в редица населени места през лятото и есента има недостиг на питейна вода.На фона на ВиК неуредиците, от КЕВР обявиха, че от началото на 2020 г. се предвижда По-високите цени няма да подминат и Перник въпреки водната криза - там се предвижда поскъпване от близо 3%.Общо 5 425 млн. м3 пресни води са иззети в страната през 2018 г.  Това е с 4.1% по-малко спрямо 2017 г.Най-значимо е намалението на иззетите повърхностни води (4.3%), които са около 90% от иззетите пресни води.Спад се отчита и при добитата вода от подземни източници - с 2.6% спрямо 2017 г. основно за целите на общественото водоснабдяване (ВиК).Въпреки намалението на абсолютния обем структурата на водовземането в страната е относително устойчива. През миналата година най-значим е делът на водите за сектор \"Индустрия\" - 70.7% от пресните води, следват ВиК сектора (15.5%) и сектор \"Селско, горско и рибно стопанство\" (13.3%). Добитите води за сектор \"Услуги\" съставляват около 0.4% от общото количество на иззетите пресни води.През 2018 г. за производството на хидроенергия допълнително са преработени общо 26 млрд. м3 сурови води, което е с 45.2% повече спрямо 2017 г.Една част от иззетите води са за крайно потребление, а останалата част са загуби на вода (течове, изпарения, неточности при измерването и други физически загуби).Водата се осигурява чрез обществено снабдяване (ВиК), напоителни системи, собствено или друго снабдяване. През 2018 г. общото количество на използваната прясна и непрясна вода в страната е 4 647 млн. м3, като спрямо 2017 г. намалява с 1.8%. С най-голям дял във водоползването са водите за охлаждащи процеси в енергетиката (78.0% от използваната вода), като спрямо 2017 г. те намаляват с 2.1%. Тези води се осигуряват предимно от собствено снабдяване и след употреба обикновено се връщат обратно във водоизточника. Използваната вода за напояване на земеделски култури през 2018 г. (291 млн. м3) е около равнището на предходната година Използваните количества в сектор \"Селско, горско и рибно стопанство\" са около 312 млн. м3 предимно за напояване (259 млн. куб. м). Спрямо 2017 г. се отчита нарастване на водата, използвана в сектора на услугите - до 87 млн. м3, докато потреблението на питейна вода от домакинствата през 2018 г. (253 млн. м3) остава близо до равнището на предходната година.Общественото водоснабдяване (ВиК) осигурява около 8.3% от необходимата вода. Подадената вода от ВиК през 2018 г. е 885 млн. м3, което е с 3.6% по-малко спрямо 2017 година. Доставената вода на крайните потребители през 2018 г. съставлява 39.8% от подадената вода, а тази за технологични, противопожарни и други цели е 3.9%.С обществено водоснабдяване е свързано 99.5% от населението в страната. Среднодневното потребление на питейна вода от домакинствата през 2018 г. се оценява на 99 л на човек, което е на равнището на 2017 година. Над средното за страната е потреблението на вода от домакинствата в Югозападния район (118 л/чов./ден.), а най-ниско - в Североизточния район (85 л/чов./ден.). Разпределението по области показва, че през 2018 г. водещо място по потребление заемат София (126 л/чов./ден.) и Благоевград (117 л/чов./ден.), а на последно място са Търговище (69 л/чов./ден.) и Сливен (70 л/чов./ден.).През 2018 г. 1.1% от населението в страната е било на режим на водоснабдяване поради недостиг на вода, предимно сезонен. Най-засегнати от режим на водоснабдяване са областите Габрово (28.2%), Търговище (13.1%) и Сливен (7.8%).Общата дължина на водопроводната мрежа (експлоатирана от ВиК) през 2018 г. е 74 731 км, от която новоизградена 115 км, и реконструирана/подменена 411 километра.През миналата година от икономиката и домакинствата са образувани около 427 млн. м3 отпадъчни води и 3 618 млн. м3 отработени води от охлаждащи процеси - общо те съставляват 87.1% от използваните води.С най-голям дял са отпадъчните води, образувани от битовия сектор - 63.9% от общото количество (без преработените води от охлаждане). Преобладаващата част от тях се отвеждат в обществената канализация и селищните пречиствателни станции за отпадъчни води (СПСОВ). От сектор индустрия през 2018 г. са образувани около 110 млн. м3 отпадъчни води, като 82.8% от тях са отведени във водни обекти. Делът на пречистените съставлява 64.9% от отведените във водни обекти индустриални отпадъчни води.Общият обем на отведените през 2018 г. отпадъчни води във водни обекти от икономическите дейности, домакинствата и обществената канализация (вкл. дъждовни и др.) се оценява на 767 млн. м3 (без охлаждащите), от които 76.5% са третирани в селищни и производствени пречиствателни станции (75.8% за 2017 г.).През 2018 г. в страната са регистрирани 170 действащи селищни пречиствателни станции за отпадъчни води, от които 108 бр. с капацитет над 2 000 еквивалент жители. Преобладаващата част от станциите са с вторични методи на третиране и допречистване с азот и фосфор.Относителният дял на населението с услуги по отвеждане на отпадъчните води в обществената канализация през 2018 г. се оценява на 76.2%. Със селищни пречиствателни станции е свързано 63.9% от населението на страната. Най-висок e дeлът на свързаното население в Югозападния (78.0%) и Североизточния район (72.6%), а най нисък - в Северозападния район (44.2%). На национално равнище се регистрира известно нарастване на дела на населението, свързано със СПСОВ с вторични методи и методи за допречистване - от 63.2% (2017 г.) на 63.7% (2018 г.).Общата дължина на канализационната мрежа (експлоатирана от ВиК) през 2018 г. е с дължина 11 967 км, като новоизградената е 155 км, а реконструираната/подменената - 28 километрДълготрайните материални активи с екологично предназначение (ДМА-ЕП) са част от общите дълготрайни материални активи в страната. Те се разпределят по направления за околната среда - за отпадъчни води, опазване на въздуха, почвата и подпочвените води, биологичното разнообразие и защитените територии и обекти, ловни и рибни стопански мероприятия, за третиране на отпадъци, шум и други.През 2018 г. делът на наличните в края на годината ДМА с екологично предназначение по отчетна стойност възлиза на 4.8% от общите дълготрайни материални активи в страната.Общата стойност на наличните в края на 2018 г. ДМА за околната среда се оценява на 9 523.6 млн. лв. и се разпределя по основните направления за околната среда, както следва: за пречистване и отвеждане на отпадъчните води (производствени и селищни пречиствателни станции, канализационна мрежа и др.) - 34.6%, следвани от съоръженията за опазване на въздуха - 30.3%, и за третиране на отпадъците - 28.4%. Не се наблюдава съществена промяна в относителния дял на активите, разпределени по направления за околната среда спрямо предходните години.Регионалните данни сочат, че в края на 2018 г. най-много налични ДМА с екологично предназначение има в Югоизточния район на страната (отчетната стойност е 3 019.6 млн. лв.), а най-малка наличност е отчетена в Северния централен район (805.8 млн. лева).През 2018 г. общата отчетна стойност на придобитите ДМА с екологично предназначение възлиза на 288.3 млн. лева. Преобладаващата част от тях са за отвеждане и пречистване на отпадъчните води - 40.9%, третиране на отпадъците - 40.2%, опазването на въздуха - 12.7%, и други - 6.3%. Апаратурата за мониторинг и контрол, придобита през годината, се оценява на 7.0 млн. лева (2.4%).Разпределението на данните по икономически дейности за 2018 г. показва, че значителна част от ДМА с екологично предназначение са съсредоточени в сектор \"Промишленост\": 5 641.7 млн. лв. (59.2%) от наличните в края на годината и 136.5 млн. лв. (47.4%) от придобитите в страната. Преобладаващата част от придобитите ДМА с екологично предназначение са отчетени в секторите на добивната и преработващата промишленост - 25.1%, при канализационни услуги, управление на отпадъци и възстановяване (специализирани производители на услуги за опазване на околната среда) - 12.5%, и производство на енергия, доставяне на води - 9.8%.В категорията \"други дейности\" (сектор на услугите, вкл. държавно управление) наличните в края на годината ДМА-ЕП се оценяват на 3 850.1 млн. лв. (40.4%), а въведените в действие (придобити през годината) - на 150.4 млн. лева (52.2%).", "date": "2019.12.20", "title": "Близо 500 млн. куб. м са загубите на вода у нас през 2018 г."}
{"url": "https://news.bg/world/andryu-beyli-e-noviyat-guvernyor-na-angliyskata-banka.html", "text": "Андрю Бейли е новият гуверньор на Английската банка, съобщават АФП и \"Гардиън\", позовавайки се на британския финансов министър Саджид Джавид.Бейли, който ръководи Органа за финансово поведение (Financial Conduct Authority), ще наследи Марк Карни от 16 март 2020 г., поясни Джавид.60-годишният британец, който беше заместник на управителя на Английската банка между 2013 и 2016 г., ще има тежката задача да ръководи валутната политика на Обединеното кралство след Брекзит.Роденият в Канада Марк Карни се съгласи да остане на поста от 31 януари до 15 март 2020 г., за да се осигури подреден Брезкит. Карни се оттегля след 6 г. на позицията.Босът на Органа за финансово поведение беше сред фаворитите, но имаше спекулации, че институцията може за първи път да бъде ръководена от жена.Бейли е 121-ият гуверньор на Английската банка, който ще е с мандат от 8 г. Той ще получава заплата в размер на 495,000 британски лири.54-годишният Карни беше назначен за гуверньор през 2013 г. Той е първият управител на Английската банка от създаването й през 1694 г., който не е британец.", "date": "2019.12.20", "title": "Андрю Бейли е новият гуверньор на Английската банка"}
{"url": "https://news.bg/int-politics/bivsh-shef-na-tsru-sasht-spasyava-balkanite-no-ne-se-interesuva-ot-horata-tam.html", "text": "Стив Майер, бивш шеф на ЦРУ за Балканите, обяснява в статия за сръбския \"Неделнки\" и \"Косово онлайн\", цитирани от b92, че САЩ по същество не се интересуват от Балканите и хората там.Той обяснява, че администрацията на Тръмп се заплита на Балканите по две причини, едната от тях е Русия, а сега на територията има и \"шпионска война\". Майер коментира, че балканските политици трябва да се опитат да се борят за това, което искат.Той допълва, че администрацията на Тръмп е решила, че е време отново да се занимае с Балканите, когато през август миналата година Матю Палмър, заместник-помощник на държавния секретар става специален пратеник за Западните Балкани. Също така администрацията използва настоящия посланик на САЩ в Германия Ричард Гренел като специален пратеник за диалог между Сърбия и Косово. Палмър има опит с Балканите, Гренел няма такъв, според Майер.\"Но независимо дали имат опит на Балканите или не, двамата са свързани със скритата политика на Държавния департамент, която не се е променила в продължение на 25 години\", подчертава бившият шеф на ЦРУ, като обяснява, че политиката може да бъде описана накратко с - американските лидери години наред вярват, че Бог лично ангажира Америка да \"спаси\" света, като разпространява демокрация по целия свят, особено сред хората, които по вярата на тези лидери са неспособни да се грижат за себе си.\"С това отношение САЩ се включиха във войните за балканското наследство през 1993 г. Когато тези войни приключиха през 1995 г., с подписването на Дейтънското споразумение, САЩ помислиха, че са донесли мир, просперитет и демокрация в Босна и останалата част от Балканите. САЩ станаха по-малко заинтересовани от Балканите след Дейтън и така беше до 1999 г., когато администрацията реши за необходимо да \"спаси\" Косово и да признае Косово за независима държава. В следващите двадесет години Вашингтон отново обърна много малко внимание на този регион, като прие, че има успех в \"благородната\" дейаност за изграждане на демокрация. Но стана ясно, че усилията на САЩ на Балканите далеч не са успешни и Вашингтон сега смята, че предстои още много работа\", пише Майер.Той подчертава, че \"през последните няколко години има различни призиви Америка да се включи отново в балканските дела. Тези призиви бяха предизвикани от погрешното предположение, че Вашингтон има отговори на сложните въпроси в региона. Но Вашингтон ги няма и не се интересува особено от Балканите сами по себе си, нито от хората, които живеят на Балканите\". Относно Сърбия, Майер пише, че непрекъснато чува, как Белград пита \"какво иска Вашингтон, какво иска Брюксел, а вместо това сръбските лидери трябва да си зададат въпроса: \"Какво искаме?\"\"Това отношение може да бъде психологически отговор на вековното господство на чуждестранните сили в този регион\", отбелязва той и допълва, че Белград трябва да се обърне директно към Прищина и да водят конкретни разговори едни с други.Великите сили не трябва да участват, \"защото те се интересуват преди всичко от собствените си интереси и защото всяка тяхна намеса в миналото е голям провал. Няма причина да мислим, че сега те ще бъдат по-успешни в Сърбия и Косово към решаване на проблемите, които имат\".\"Международната граница трябва да бъде начертана на река Ибър. Всичко на север принадлежи на Сърбия, а всичко на юг принадлежи на независимо Косово. Повечето сърби в Косово живеят на юг от Ибър, така че онези сърби, които не искат да останат под контрола на Косово може да се преместят на север от Ибър, което ще бъде организирано и заплатено от ООН, ОССЕ, ЕС или някаква комбинация от тези три фактора, а всички косовари от север, които не искат да живеят под сръбски контрол, биха могли да се придвижат на юг по същия начин като сърбите\".Майер пише, че ООН, ОССЕ, ЕС или всички те по споразумение биха създали механизъм за периодична проверка на ситуацията в останалите сръбски общности на юг и косовските общности на север, за да се гарантира, че те са не са дискриминирани по никакъв начин.", "date": "2019.12.20", "title": "Бивш шеф на ЦРУ: САЩ \"спасява\" Балканите, но не се интересува от хората там"}
{"url": "https://news.bg/bulgaria/polska-i-rumanska-firma-iskat-da-dostavyat-novi-vagoni-za-bdzh.html", "text": "Полски и румънски производители на подвижен жп състав са подали заявление за участие в процедурата за доставка на нови вагони, съобщаван от БДЖ.Двамата кандидати са \"Х.Цегиелски - Фабрика пояздув шинових\" Sp.z.o.o. (\"Завод за релсови превозни средства\" ООД) и \"Астра вагоане калатор\" АД.Заявената поръчка е за производство на 14 вагона втора класа, 10 вагона първа класа, 8 вагон-бистра и 8 вагона, пригодени за лица с ограничена подвижност, които да отговарят на европейските изисквания за комфорт при пътуване.Вагоните ще разполагат с автоматична система за климатизация, обезопасени електрически контакти 220 V с достъп до всяко седящо място, Wi Fi, вътрешни и външни информационни дисплеи, система на видеонаблюдение и др.Те ще обслужват основно дългите маршрути до Варна и Бургас.От БДЖ посочват, че реализирането на процедурата за производство и доставка на новите вагони значително ще повиши качеството на предлаганата услуга.Прогнозната стойност на поръчката е 76 668 536 лв. без ДДС, като след разглеждане на документацията на подалите заявления участници, процедурата ще продължи на етап подаване на технически и ценови оферти.Очаква се, че първите нови вагони ще бъдат доставени до 12 месеца след подписването на договора.", "date": "2019.12.20", "title": "Полска и румънска фирма искат да доставят нови вагони за БДЖ"}
{"url": "https://news.bg/int-politics/merkel-obyavi-voyna-na-tramp-v-otgovor-na-sanktsiite-na-sasht-sreshtu-severen-potok-2.html", "text": "Реакцията на германския канцлер Ангела Меркел против налагането на санкции от Вашингтон срещу газопровода \"Северен поток 2\" е \"ясно обявяване на война\" на президента на САЩ Доналд Тръмп. Това пише германският вестник \"Билд\".Миналата сряда Меркел заяви, че Берлин е против екстериториалните санкции от страна на САЩ и възнамерява \"решително да обсъди\" въпроса за мерките на Вашингтон срещу \"Северен поток 2\".Германският канцлер, както пише \"Билд\", е реагирала \"с ясни думи\" на решението на Конгреса на САЩ да наложи санкции. Според изданието това е \"ясно обявяване на война\" на Тръмп.\"Меркел няма да търпи САЩ да продължават да подкопават проекта за газопровод, който се ползва с нейната подкрепа\", се изтъква в статията.В същото време авторът на материала е изразил увереност, че строителството на газопровода вече не може да бъде задържано и скоро то ще бъде завършено.Сенатът на САЩ гласува във вторник бюджет за отбрана в размер на 738 млрд. долара, който включва средства за \"противодействие на Русия\" в различни области, санкции срещу \"Северен поток 2\" и военна помощ за Украйна. Сега законът трябва да бъде подписан от Тръмп, който вече заяви, че е готов да го подпише незабавно.Проектът \"Северен поток 2\" включва изграждането на две тръби с общ капацитет 55 милиарда кубически метра газ годишно от руското крайбрежие през Балтийско море до Германия. В проекта взимат участие освен \"Газпром\" също и редица други европейски компании. \"Газпром\" многократно е заявявал, че е планирано газопроводът да бъде завършен през 2019 г.Украйна, която се страхува да не загуби приходи от транзита на руски газ, и редица европейски страни, включително Полша, Латвия и Литва, както и САЩ, които лансират втечнения си природен газ в ЕС, активно се противопоставят на \"Северен поток 2\". Те определят ​​проекта като политически и заплашващ енергийната сигурност в Европа.", "date": "2019.12.20", "title": "Меркел \"обяви война\" на Тръмп в отговор на санкциите на САЩ срещу \"Северен поток 2\""}
{"url": "https://news.bg/world/napadatelyat-ot-moskva-obichal-da-strelya.html", "text": "Руски медии разкриха самоличността на мъжа, открил огън до централата на Федералната служба за сигурност (ФСБ) в центъра на Москва. При стрелбата загина един човек, а петима бяха ранени. 39-годишният нападател е практикувал стрелба като хоби, информира АФП.Властите все още не са разкрили самоличността на нападателя, който влезе в престрелка със силите за сигурност в четвъртък, но руски медии разкриват, че стрелецът се казва Евгений Манюров, бивш охранител, който живее в град Подолск на 40 километра южно от Москва.\"Комсомолская правда\" и РЕН ТВ съобщават, че нападателят е имал арсенал от седем оръжия, които е притежавал законно. Медиите се позовават на следовател.ФСБ разкри малко информация за стрелеца, който беше убит след атака до централата на службата и близо до търговски район в сърцето на руската столица.Следственият комитет съобщи, че при престрелката е убит служител на ФСБ. Други петима души са ранени, включително един цивилен.Нападателят е участвал в състезания по точна стрелба. От повече от пет години има разрешително за притежание на оръжие. Бил е охранител, но многократно е сменял работата си. Майката на стрелеца разказа, че е разговарял по телефона с араби, но нищо не е разбирала от техния разговор на английски.Съсед разказа, че Манюров е бил добър и спокоен човек.\"Комерсант\" пише, позовавайки се на следствието, че Манюров е казал на майка си в четвъртък, че отива на работа. Съобщава се, че се е отдръпнал и бил раздразнителен, след като изгубил работата си преди няколко месеца. Предполага се, че той може да е атакувал ФСБ, защото е работил за охранителни фирми, които са били собственост на бивши служители на спецслужбите.", "date": "2019.12.20", "title": "Нападателят от Москва обичал да стреля"}
{"url": "https://news.bg/crime/joan-matev-ostava-v-aresta.html", "text": "Софийският градски съд остави е ареста Йоан Матев, съобщи bTV.Той е подсъдим за убийството на Георги Игнатов в Борисовата градина преди 4 години.Съдът реши, че няма данни за изменения в доказателствата и обстоятелствата по делото.Матев е с най-тежката мярка за неотклонение \"задържане под стража\" в последните 2 години и 9 месеца.От началото на наказателното дело досега Матев не е искал по-лека мярка за неотклонение, а процесът е на финала, отбеляза адвоката му.Според защитата подходяща в момента е мярката за неотклонение \"домашен арест\".Припомняме, на последното съдебно заседание в края на март месец майката и защитник на Матев - Сребрина Гаджева заяви пред журналисти, че  Поради тази причина те не искат и промяна в наложената му мярка за неотклонение \"задържане под стража\", а делото да върви бързо.Тя настоя още, че да станат публични свидетелските показания на Радослав Александров, съкилийник на Патрик, който заявявал, че има писмо, в което Патрик прави пълни самопризнания за убийството още докато е в ареста.Припомняме, Патрик Първев е един  Наложеното Убийството на Георги Игнатов беше извършено посред бял ден в парка, точно срещу бариерите на двора на БНР през лятото на 2015 г. Момчето е имало среща с приятели малко по-късно, а след като е бил намушкан, е успял да се обади по телефона на приятелката си. Тя подала сигнала към тел. 112.Йоан Матев беше задържан година и половина след самото престъпление със сериозно променен външен вид и от тогава се намира в ареста.", "date": "2019.12.20", "title": "Йоан Матев остава в ареста "}
{"url": "https://news.bg/int-politics/es-polsha-da-ne-prilaga-sadebna-reforma-bez-konsultatsiya-s-venetsianskata-komisiya.html", "text": "Европейската комисия иска Полша да се откаже приемането на законопроект, който ще наказва съдиите за поставяне под въпрос на законността на правителствените реформи и прилагането на правото на ЕС, докато Варшава се консултира с Венецианската комисия и експертите по конституционно право на Съвета на Европа, съобщава \"Ройтерс\".Комисията допълва, че преди да пристъпят към проектозакона за съдиите, полските власти трябва да разгледат наличната съдебна практика на Съда на ЕС - сигнализирайки, че съществуващи решения противоречат на планираното полско законодателство.Вицепрезидентът на Комисията Вера Йоурова изпрати вчера писмо до президента, парламента и до полския министър-председател \"относно законопроекта, внесен в полския парламент, който предизвиква опасения в Комисията\", коментира говорителят на Комисията Кристиан Уиганд.\"В писмото си вицепрезидентът Йоурова решително насърчава полските власти да се консултират с Венецианската комисия на Съвета на Европа относно този законопроект и приканва всички държавни органи да не предприемат действия по новия проектозакон, преди да проведат всички необходими консултации с всички заинтересовани страни\".\"Ще продължим да следим внимателно ситуацията със сериозни очаквания Полша да отчита изцяло съдебната практика на Съда на ЕС\", допълва Уиганд.", "date": "2019.12.20", "title": "ЕС: Полша да не прилага съдебна реформа без консултация с Венецианската комисия"}
{"url": "https://news.bg/health/parvi-sluchay-na-grip-u-nas-za-tazi-zima.html", "text": "Първи доказан случай грипен вирус регистрираха у нас през тази зима, съобщава БНТ.По данни на директора на Националния център по заразни и паразитни болести проф. д-р Тодор Кантарджиев Щамът е H1N1, по-известен като свински грип.Припомняме, по-рано днес държавният здравен инспектор Ангел Кунчев прогнозира, чеОще през ноември беше отчетено, че , като се предвиждаше, че той ще дойде именно през декември. Причината за тазгодишното забавяне беше", "date": "2019.12.20", "title": "Първи случай на грип у нас за тази зима"}
{"url": "https://news.bg/health/otpusnaha-600-000-lv-za-nova-aparatura-na-bolnitsata-v-silistra.html", "text": "600 000 лева за закупуване на нов компютърен томограф отпусна Министерството на финансите на Многопрофилната болница за активно лечение в Силистра. Това съобщи пред БНР директорът на лечебното заведение д-р Даниела Костадинова.По думите й това ще улесни работата на специалистите.Томографът ще обслужва цялата болница, както и пациенти с направления. Работи и със здравната каса, допълни тя.Очаква се новата диагностична апаратура да бъде доставена след обществена поръчка в началото на 2020 година.", "date": "2019.12.20", "title": "Отпуснаха 600 000 лв. за нова апаратура на болницата в Силистра"}
{"url": "https://news.bg/politics/mrrb-otpuska-nad-270-mln-lv-za-remont-na-obshtezhitiya-i-kulturni-institutsii.html", "text": "Над 270 млн. лв. осигурява Министерството на регионалното развитие и благоустройството чрез Оперативна програма \"Региони в растеж\" 2014-2020 г. за ремонт на студентски общежития към държавни университети и общински културни институции в 39-те големи града на страната. С проекти ще може да се кандидатства до края на 2020 г., съобщават от министерството.Ще се финансират ремонтни дейности и мерки за енергийна ефективност - обновяване на дограми, покриви, фасада, монтаж на топлоизолация, подмяна на оборудване и обзавеждане и др.Мярката е част от процедурата \"Изпълнение на Интегрирани планове за градско възстановяване и развитие\". По нея до момента са сключени 156 договора на обща стойност 1,1 млрд. лв. Със средствата се изпълняват редица проекти за модернизация на градската среда, енергийна ефективност, здравни, социални и образователни проекти.По инвестиционен приоритет \"Културна инфраструктура\" се изпълняват три проекта стойност 10,8 млн. лв. - два в Бургас, а един в Свищов.През месец март 2020 г., след изменение на процедурите \"Подкрепа за професионалните училища в Република България\", \"Подкрепа за висшите училища в Република България\" и \"Култура и спорт в училище\", ще бъде осигуренa допълнителна възможност за подобряване на условията за модерни образователни услуги чрез допълнителни инвестиции в образователна инфраструктура.Близо 215 млн. лв. е общият ресурс за ремонт и ново обзавеждане на държавни и общински професионални училища и висши учебни заведения. С промяната на програмата ще могат да бъдат обновени още 8 училища в направленията ветеринарна медицина, горско стопанство, растениевъдство и животновъдство и още един университет.Близо 15 млн. лв. е предвиденият ресурс по мярката \"Култура и спорт в училище\", като сред допустимите кандидати по нея са Националната гимназия за пластични изкуства и дизайн \"Акад. Д. Узунов\" - Казанлък, към Министерството на културата, и Спортно училище \"Юрий Гагарин\" - Бургас, към Министерството на младежта и спорта.Промяната на индикативната програма предвижда създаване и на нова процедура \"Спорт в училище\" с ресурс от 2.5 млн. лв. Тя ще бъде достъпна от месец април 2020 г. и ще финансира доставка и монтаж на спортно оборудване и обзавеждане за вече ремонтирани професионални училища.През месец март догодина се очаква да стартира и новата процедура \"Регионална здравна инфраструктура - 2\", в рамките на която се планира с 20 млн. лв. да се достави медицински хеликоптер за въздушно спасяване и превоз на нуждаещи се пациенти, спасителни и донорски операции и да се осигури съпътстваща инфраструктура за използването му.До 31 декември 2021 г. ще е активна процедурата \"Развитие на туристически атракции\", която е с общ бюджет от над 98 млн. лв. До момента по нея са сключени 2 договора на стойност малко над 15 млн. лв. с общините Видин и Казанлък. Конкретните бенефициенти по процедурата са Министерство на културата, общини и институции на вероизповеданията, които имат възможност да подават проекти за реставрация, социализация на обекти и повишаване на туристическата им привлекателност.До 30 юни догодина Агенция \"Пътна инфраструктура\" ще получи допълнителни 55 млн. лв. за рехабилитация на шест участъка от републиканската пътна мрежа. Планът предвижда обявяване на нова процедура \"Пътна безопасност\", насочена към мерки за подобряване на безопасността на пътната инфраструктура в съответствие с националните и европейски приоритети за повишаването ѝ.Над 2 млн. лева ще бъдат вложени за изграждане на интелигентна транспортна система.", "date": "2019.12.20", "title": "МРРБ отпуска над 270 млн. лв. за ремонт на общежития и културни институции"}
{"url": "https://news.bg/crime/prodavach-zalovi-kradets-sled-presledvane-v-burgas.html", "text": "Продавач залови крадец в Бургас.Около 1.00 часа снощи в хранителен магазин в ж.к. \"Зорница\" бил извършен опит за кражба.31-годишният продавач чул шум от счупване на стъкло, след което забелязал подаваща се ръка към близкия рафт с пакетирани стоки.Служителят извикал, за да сплаши крадеца. След това излязъл от търговския обект и след кратко преследване успял да го задържи, а после подал сигнал в полицията.Установено е, че задържаният е 41-годишен бургазлия. Той не успял да открадне нищо от магазина.По случая е образувано бързо полицейско производство.", "date": "2019.12.20", "title": "Продавач залови крадец след преследване в Бургас"}
{"url": "https://news.bg/crime/mladen-marinov-prizova-mladite-politsai-da-trupat-opit-ot-interpol.html", "text": "Нека новите служители на МВР черпят опит от Интерпол, за да надграждат постигнатото. За пожелание отправи вътрешният министър Младен Маринов по повод отбелязване на 30-годишнината от възстановяване на членството на България в ИНТЕРПОЛ в Централния военен клуб (ЦВК).Архивите показват, че България участва от самото началото, но прекратява отношенията си през 90-те години на миналия век. През 1989 г. правителството на България приема решение за възстановянето на членството на страната ни в Интерпол, припомни Маринов.С този акт, настъпил непосредствено след демократичните промени българската полиция прави своята стъпка към модернизиране. От март 1990 г. започва работа Националното централно бюро, а малко по-късно то е обявено за най-ефективно към онзи момент, поясни вътрешният министър.През изминалите 30 години членството на България в Интерпол допринесе динамика и висока резултатност, с което да развием нашите контролни системи. Всеки полицейски служител може да направи справка в различни бази данни, подчерта Маринов.По думите му безценна ще остане помощта на Интерпол в разследването на терористичния атентант в Сарафово. В навечерието на един от най-светлите християнски празници - Коледа, силовият минситър пожела на генералния секретар на Интерпол Юрген Щок успех, здраве, личностно щастие и професионално удовлетворение.Маринов поздрави Юрген Щок за избирането му за втори път за генерален секретар на Интерпол. Силовият министър се надява вторият мандат на Щок да бъде по-успешен от предишния, а България и Интерпол да работят в същото интензивно сътрудничество, както досега. \"България ви подкрепя\", подчерта той.Младен Маринов похвали глобалната организация като най-модерните форми на полицейско сътрудничество в режим 24/7. Той изтъкна, че безценна ще остане помощта на Интерпол и за водещата роля в международните операции по противодействие на тероризма и трафик на хора.На честването на годишнината присъстваха още лидерът на ПП \"Воля\" Веселин Марешки, заместник-председателят на ГЕРБ и бивш заместник-министър на МВР Красимир Ципов, главният секретар на МВР Ивайло Иванов, директорът на ГДБОП Ивайло Спиридонов, директорът на Дирекция \"Международно оперативно сътрудничество\" (ДМОС) Валентин Костов, генералният секретар на Интерпол Юрген Щок и други.", "date": "2019.12.20", "title": "Младен Маринов призова младите полицаи да трупат опит от Интерпол"}
{"url": "https://news.bg/crime/shofyor-bez-knizhka-prichinil-katastrofata-sas-zaginaloto-bebe-v-ruse.html", "text": "Неправоспособен шофьор е причинил тежката катастрофа в Русе, при която на година и половина, съобщи bTV, позовавайки се на полицията.Припомняме, че инцидентът стана снощи, като при него пострадаха общо трима души.Малко след завой лекият автомобил с търговищка регистрация напуснал пътното платно и е навлязъл в разделителната ивица. Унесъл се е и се е ударил челно в колона на моста, който минава над пътя.На място са били изпратени три линейки, които са откарали шофьорът, съпругата му и 17-годишно момиче в болницата със счупвания и множество травми. Наложило се е пожарната да реже колата, за да ги извади. Бебето, което е било вътре, е загинало на място.От полицията са установили, че 43-годишният шофьор няма книжка. Той е в болница със счупени ребра, а спътничката му на 45 години е в интензивното отделение с опасност за живота. В болница е и 17-годишното момиче със счупен крак.Като причина за катастрофата се посочва несъобразена скорост.", "date": "2019.12.20", "title": "Шофьор без книжка причинил катастрофата със загиналото бебе в Русе"}
{"url": "https://news.bg/politics/borisov-pohvali-balgariya-pred-shefa-na-interpol.html", "text": "\"Убедени сме в ключовата роля на Интерпол в областта на сигурността в световен мащаб. С решителност продължаваме нашето активно и ползотворно сътрудничество\". Това заяви премиерът Бойко Борисов по време на срещата си с генералния секретар на Интерпол Юрген Щок, който е на посещение у нас по повод 30-годишнината от подновяването на членството на България в Интерпол.Министър-председателят постави акцент върху успешното участие на страната ни в различни проекти на Международната организация на криминалната полиция и в реализирането на операции в борбата с трафика на оръжия и наркотици, трафика на хора и на мигранти.Борисов оцени високо проведените у нас обучения, организирани и финансирани от Генералния секретариат на Интерпол. През 2019 г. те са три, с фокус върху трафика на хора в Балканския регион, върху работата с базата данни за откраднати оръжия и по противодействие на престъпленията с предмет МПС.Премиерът подчерта, че за страната ни е особено важно, че тези обучения включват и Балканския регион. Той изтъкна, че за България сътрудничеството с всички държави от региона е постоянен приоритет.Министър-председателят посочи, че обменът на информация със Западните Балкани се осъществява основно по канала на Интерпол и на двустранна основа. По тази причина по негови думи било важно укрепването на контактите на всички нива и във всички области от взаимен интерес.Наскоро в София беше проведен Годишният форум за устойчивост на Западните Балкани, на който още веднъж потвърдихме нашата подкрепа и използването на всяка възможност за надграждане на постигнатите резултати, припомни премиерът пред Юрген Щок.По време на срещата двамата обсъдиха и догодина, което е тематично свързано с инициативата на България за развитието на Западните Балкани и за укрепване на международното и регионалното сътрудничество в сектора на сигурността.Интерпол отбеляза 95 години от създаването си през 2018 г. Със своите 194 държави членки днес организацията е втората след ООН по отношение на международното представителство. България членува в Интерпол от 1923 г. до 1958 г. Членството е подновено в рамките на 58-ата сесия на Генералната асамблея на Интерпол на 27 ноември 1989 г.", "date": "2019.12.20", "title": "Борисов похвали България пред шефа на Интерпол"}
{"url": "https://news.bg/int-politics/premierat-na-avstraliya-na-pochivka-na-havaite-dokato-stranata-gori.html", "text": "Премиерът на Австралия Скот Морисън се извини, че е отишъл на почивка на Хавайските острови тази седмица, докато кризата с горските пожари в страната се влоши, съобщават световните информационни агенции.Пожари бушуват в цялата страна на фона на гореща вълна, която доведе до най-горещите два дни в историята на страната.Двама доброволци пожарникари загинаха при пътен инцидент вчера, докато са се борили с огромния пожар близо до Сидни. Двамата са били затиснати в автомобила си от паднало дърво.Морисън каза, че ще прекрати отпуската си по-рано. Отсъствието му тази седмица предизвика критики и протести.\"Изразявам дълбоко съжаление за всяко оскърбление, причинено на който и да е от многото австралийци, засегнати от ужасните горски пожари от моето излизане в отпуска със семейството по това време\", посочи австралийският премиер.При горските пожари в Австралия загинаха осем души, бяха унищожени повече от 700 къщи и изгоряха милиони хектари от септември насам.Повече от 100 пожара избухнаха в Южна Австралия на фона на \"катастрофални\" условия днес, докато щатът Нов Южен Уелс се готви за подобни условия в събота.Морисън беше масово разкритикуван, след като се появиха съобщения, че той е заминал, след като е излязъл в необявен отпуск и се носеха слухове, че е на Хаваите.В интернет се появиха призиви за оставката му.Критиките се засилиха, след като горещата вълна счупи температурните рекорди в цялата страна и изостри огромните пожари, което направи задачата още по-трудна за изтощените пожарникари - много от тях доброволци.Министрите от правителството защитиха почивката на Морисън като \"уместна\", но отказаха да потвърдят местонахождението му. От пресслужбата му са заявили, че съобщенията, че е на Хаваите, били \"неверни\".Той обаче потвърди в интервю за австралийско радио, че е на Хаваите със семейството си. Той добави, че получавал редовни брифинги за положението с пожарите и за бедствието през миналата седмица с избухналия вулкан в Нова Зеландия, при което .Мнозина австралийци обвиняват Морисън и неговото правителство в бездействие по отношение на климатичните промени.Правителството не иска да говори за ролята на климатичните промени във влошаването на положението с пожарите. Това предизвика други протести.Австралия беше критикувана в международен план заради действията си във връзка с климатичните промени, като ООН я определи като една от малкото страни от Г-20, които не изпълняват обещанията си за емисиите на парникови газове.", "date": "2019.12.20", "title": "Премиерът на Австралия на почивка на Хаваите, докато страната гори"}
{"url": "https://news.bg/politics/deputatite-se-skaraha-za-otlaganeto-na-zakona-za-sotsialnite-uslugi.html", "text": "Депутатите отложиха влизането в сила с шест месеца на Закона за социалните услуги. Не мина без спорове. За отлагането бяха 149 депутати.\"Атака\" поиска да се отмени Закона за социалните услуги. Според Десислав Чуколов се дават огромни права на частния сектор. За него законът бил грешен. На атакиста и името на закона не му хареса. Той не иска кърпен закон.Този закон е компрометиран, отсече Чуколов. Няма как това да се върне назад, убеден е той.Александър Сиди от ВМРО посочи, че законът трябва да бъде отложен с шест месеца, за да се успокои обществото.За социалиста Кристиан Вигенин в правителството няма чуваемост за притесненията в обществото. Затова и се стигнало и до това приложение. Червените искат шестте месеца, в които се отлага влизането в сила на Закона, да се използват за същинска дискусия.В този закон няма никаква теза за отнемане на деца, заяви Хасан Адемов. ДПС е срещу отлагането на влизането в сила на Закона.1356 социални услуги са открити в страната, по думите на Светлана Ангелова от ГЕРБ. От години била необходимостта от нормативна уредба за социалните услуги. Законът за социалните услуги не е за децата и родителите, не е за семейството, подчерта тя. Той е в подкрепа на хората, не срещу тях, категорична бе Ангелова.", "date": "2019.12.20", "title": "Депутатите се скараха за отлагането на Закона за социалните услуги "}
{"url": "https://news.bg/crime/sadyat-dvama-za-iznudvane-na-zheni-s-goli-snimki-i-zaplahi.html", "text": "Специализираната прокуратура повдигна обвинения на двама души за участие в престъпен сговор за изнудване на територията на цялата страна.Двамата са били задържани на 18 декември в София при операция на Специализираната прокуратура и ГДБОП.Събраните доказателства сочат, че от май тази година обвинените започнали да набелязват жертвите си сред хора с финансови възможности. Понякога рекетьорите се представяли като служители в колекторски фирми и искали да им бъдат заплатени определени суми. Засипвали ги със заплахи за физическа разправа, използвайки всички възможни начини - очи в очи, по телефона, чрез комуникационните приложения и социалните мрежи.С психически тормоз те успели да принудят жена да им предаде 32 000 лева.В други случаи влизали в контакт чрез социалните мрежи с момичета и жени и общували с тях, докато спечелят доверието им - дотолкова, че да изпратят на изнудвачите свои голи снимки. Веднага следвало искане за откуп, за да не бъдат изпратени компрометиращите кадри на близките им или да бъдат разпространени в социалните мрежи.Жертвите им били граждани от София, Пловдив, Стара Загора и други градове.Вчера Специализираната прокуратура е внесла в Специализирания наказателен съд искане за задържане под стража на двамата обвиняеми, което е било уважено.Решението може да бъде обжалвано пред Апелативния специализиран наказателен съд.", "date": "2019.12.20", "title": "Съдят двама за изнудване на жени с голи снимки и заплахи"}
{"url": "https://news.bg/politics/op-slushat-madrite-glavi-i-nalagat-limit-na-partiynoto-subsidirane.html", "text": "ОП внася промени в закона за политическите партии.Политическият живот в България няма как да мине без субсидиране на партиите, обяви на брифинг Валери Симеонов.Всички мъдри глави, по думите му, казвали, че трябва да има субсидия. Проектът на ОП отменя възможността за финансиране от бизнеса. Партиите ще могат да бъдат подпомагани от физически лица с личен труд. Въвежда се максимална сума, която може да се даде на партия като субсидия -6 милиона лева.Големите партии, според него, получавали твърде много. Автентичните ОП държат на думата си, категоричен бе лидерът на НФСБ. Групата е готова за диалог. Искрен Веселинов заяви, че дебатът за политическото субсидиране не се случило по начина, по който трябва. ОП искат да се запише за какво да се харчат парите от субсидии. Освен това патриотите дават възможност партиите, които не искат субсидия да се откажат от държавното финансиране.", "date": "2019.12.20", "title": "ОП слушат мъдрите глави и налагат лимит на партийното субсидиране"}
{"url": "https://news.bg/society/mestnite-izbori-sa-bili-nay-znachimi-za-balgarite-prez-2019-g.html", "text": "57% българите поставят на първо място за най-значимо събитие през 2019 г. местните избори. Това показват данни от последното проучване на \"Барометър\", проведено в предиода 15-19 декември между 912 души над 18 годишна възраст.дискусиите, гласуванията и протестите по пакета \"Мобилност\", който пряко засяга българските превозвачи.23,4% пък посочват изборите за Европейски парламент като най-значимо събитие през тази година.Анкетираните посочват хакерската атака срещу НАП (35,7%), скандалите в БФС и загубите на българския национален отбор по футбол (21,9%), както и летния туристически сезон и фалитът на \"Томас Кук\" (15,7%), който засегна отделни региони на страната и туристическия бранш като цяло.Значително по-малък интерес е предизвикал изборът на главен прокурор (7,2%), а Апартаментгейт, който избухна в първата половина на миналата година, се помни от 10%.Позитивна новина е и изборът на Кристалина Георгиева за управляващ директор на МВФ (9,9% от анкетираните).На въпрос ако парламентарните избори бяха днес, за коя политическа сила бихте гласували,ГЕРБ отново би била водеща политическа сила с 20,3% одобрение. На второ място след тях анкетираните поставят БСП с 14,6%.Патриотите запазват позициите си и биха били парламентарно представени с подкрепа, изравнена с тази за ДПС - 5,8%.\"Новият играч\" на политическата сцена - партията на Слави Трифонов, която все още очаква регистрация, към момента е малко под чертата и времето ще покаже до каква степен ще привлече протестен вот и гласове на колебаещите се. Засега формацията \"обира\" избиратели от БСП, както и от някои по-малки залязващи партии, като тази на Веселин Марешки и \"Атака\".\"Демократична България\" би била подкрепена от 3,4% от анкетираните, но при избори на национално ниво в техен ущърб е, че успяват да привлекат привърженици предимно в столицата и големите градове. Мая Манолова вече няколко пъти заявява, че не възнамерява да прави политически проект, но все пак такъв биха подкрепили 1,2%.По отношение на това какво си пожелават българите за предстоящата 2020 г. 69,1% от българите си пожелават лични успехи и реализация през 2020 г., следвани от желанието за по-високи доходи (56%). За разлика от миналата година обаче семейното щастие (54,8%) успява да изпревари леко дори традиционно българското пожелание за здраве (52,6). На късмета си през идните 12 месеца ще разчитат 36,5%.", "date": "2019.12.20", "title": "Местните избори са били най-значими за българите през 2019 г. "}
{"url": "https://news.bg/int-politics/libiya-aktivira-sporazumenieto-s-turtsiya-veche-mozhe-da-iska-voenna-pomosht.html", "text": "Признатото от ООН либийско правителство се съгласи да активира споразумение за военно сътрудничество с Турция, доближавайки се до възможно изпращане на турски войски, които да помогнат за отбраната на столицата Триполи, от атака на сили, подкрепени от Обединените арабски емирства и Русия, съобщава \"Гардиън\".Съобщението на правителството на Националното съгласие е след военни срещи на високо ниво за оценка на непосредствената заплаха за Триполи от силите на генерал Халифа Хафтар.Турция и Либия подписаха военен меморандум за разбирателство на 27 ноември, той предвижда турските войски да бъдат изпратени в Либия по искане на правителството в Триполи.Кратката декларация активираща меморандума, се разглежда като еквивалент на искане за военна помощ, но изглежда малко вероятно Турция да изпрати войски в близко бъдеще, тъй като размерът на всяка сила ще трябва да бъде съгласуван с турския парламент.Премиерът Файез Сарадж се срещна през почивните дни с турски дипломати и военни в Доха, Катар, за да обсъди либийската криза.Емрула Ишлер, пратеник на Турция в Либия, заяви, че към момента не са предвидени сухопътни войски и решение ще бъде взето от парламента в събота.\"Ако законното правителство на Либия поиска помощ за военна подготовка или за формиране на военни институции след одобряването на меморандума за разбирателство в събота, те ще бъдат разположени като в Сомалия или Катар. Размахването на турски флаг там ще даде необходимото послание на другата страна.\"Съществува и вътрешнополитическа опозиция срещу турско участие в Либия в момент, когато Анкара вече има военни сили, ангажирани в Северна Сирия.В отговор на обещанието на Хафтар за решителна офанзива към Триполи, няколко града в западна и централна Либия, включително Мисрата, Ал-Завия и Злитен, обявиха пълна мобилизация на сили, за да го отблъснат.Турският президент Реджеп Ердоган вероятно ще внимава, тъй като Турция все още се опитва да проучи възможно споразумение за бъдещето на Либия с руския президент Владимир Путин. Москва вече има неофициално присъствие в Либия под формата на наемници от свързаните с Кремъл \"Вагнер\".Координацията между двете страни дипломатически маргинализира ЕС в Сирия и същото може да се случи в Либия.Както и меморандумът за \"военно сътрудничество и сигурност\", Либия и Турция подписаха споразумение за установяване на нови морски граници в Средиземноморието. Тази втора инициатива предизвика гняв в Гърция, която счита, че се нарушава международното морско законодателство и са заплашени интересите за сондажи около Кипър и Крит.Нарастващото турско участие предизвиква и Италия, която счита Либия за своя сфера на влияние.След светкавично посещение в Либия, министърът на външните работи на Италия Луиджи ди Майо обяви, че назначава специален дипломатически пратеник за страната. Ди Майо признава, че Италия се е забавила да реагира на атаката срещу Триполи, започната през април от Хафтар и на нарастващата заплаха от военна конфронтация в столицата.\"В Либия загубихме ролята си. Изчезнахме от Триполи за осем месеца. Ще го приемат зле. Трябва да се възстановим. Не го крия и трябва да го направим с конкретен и по-реалистичен подход към ситуацията\", обяснява италианският външен министър.Правителството в Триполи се чувства до голяма степен изоставено от Европа, особено от Италия, докато Хафтар продължава все по-ефективната си атака срещу столицата. ЕС отправя чести призиви за прекратяване на огъня.Правителството на Сарадж вярва, че въпреки че отрича, Франция действа в помощ на Хафтар, който според Париж е най-вероятно да създаде сигурност в страната.Италия и по-конкретно италианският петролен гигант ENI имат съществени интереси в Либия и италианското коалиционно правителство иска да предотврати по-нататъшни чуждестранни военни интервенции, които биха затруднили дипломатическите решения.", "date": "2019.12.20", "title": "Либия активира споразумението с Турция, вече може да иска военна помощ"}
{"url": "https://news.bg/crime/balgarkata-zadarzhana-pri-operatsiya-v-italiya-s-myarka-domashen-arest.html", "text": "Към настоящия момент представената информация от италианските служби е, че задържаната българка е с наложена мярка за неотклонене \"домашен арест\". Предстои да бъде разпитана по водещото разследване. Това обяви силовият министър Младен Маринов във връзка с срещу тамошната мафия.Коментарът си той направи, след като взе участие в в Централния военен клуб (ЦВК).Потвърден е случаят, че българска гражданка е задържана в Италия. Все още се извършва проверка, случаят се разследва и в момента, в който българските служби получат разрешение от италианските власти, тогава можем да дадем повече информация, обясни Маринов.Той подчерта, че няма как да разкрие повече подробности с аргумент - спазване на принципите на партньорство. МВР няма информация и за Припомняме, \"Кориере дела сера\" съобщи за  на операция срещу калабрийската мафия Ндрангета на властите в Италия. Сред арестуваните има политици, адвокати, счетоводители и служители на държавната администрация. Вестникът съобщи, че задържаните са от клановете Манкузо и Лимбади на Ндрангетa, а арестите им са били както в Калабрия, така и България, Германия и Швейцария.Преди седмица италианските власти заловиха Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.", "date": "2019.12.20", "title": "Българката, задържана при операция в Италия, с мярка \"домашен арест\""}
{"url": "https://news.bg/politics/interpol-znae-che-balgariya-e-bezopasna-darzhava.html", "text": "\"Ние знаем, че България е една много безопасна страна, но е изправена пред някои предизвикателства\". Така генералният секретар на Интерпол Юрген Щок похвали страната ни във връзка с честването на 30-годишнината от възстановяване на членството на България в глобалната орнигазация.Щок благодари на правителството на премиера Бойко Борисов за активното участие на страната ни в Интерпол. Сред предизвикателствата, пред които е изправена България, по думите на генералния секретар на Интерпол, са чуждестранни бойци, които използват България като транзитна, за да се придвижват към други страни от Европейския съюз.Второто предизвикателство, което Щок посочи, са организираните криминални групи, които използват България като транзитна държава. Той похвали страната ни, че е една от 20-те най-активни дръжави в организацията от общо 194 държавни представители. По думите на Щок България активно използва базата данни на Интерпол, като обменя и предоставя информация.\"България оказва подкрепа на Интерпол и по този начин гарантира сигурността на други държави в региона. От своя страна Интерпол помага на България в нейните усилия в бората срещу престъпността\", завърши Юрген Щок.", "date": "2019.12.20", "title": "Интерпол знае, че България е безопасна държава"}
{"url": "https://news.bg/world/kamarata-na-predstavitelite-na-sasht-odobri-novata-nafta.html", "text": "Конгресмените от Камарата на представителите на САЩ одобриха Споразумението САЩ-Мексико-Канада (USMCA), съобщават местни медии.Така наречената нова НАФТА беше одобрена от републиканците и демократите след повече от година преговори, предимно заради оплаквания на демократите, че липсват правила за пазара на труда. 385 конгресмени гласуваха в полза на споразумението, а 41 против.USMCA ще бъде гласуван в Сената най-рано през януари.Преди седмица беше съобщено, че Канада, САЩ и Мексико са постигнали търговско споразумение.", "date": "2019.12.20", "title": "Камарата на представителите на САЩ одобри новата НАФТА"}
{"url": "https://news.bg/society/obshtina-pernik-s-nov-rezhim-na-vodata-ot-dnes.html", "text": "Община Перник е с нов режим на водата от днес. Това стана ясно от заповед на кмета Станислав Владимиров. Той е разписал поискания от ВиК график.Графикът може да бъде открит .Според него, различните квартали на града и селища към общината ще са с различни часове за водоподаване.Припомняме, че режимът вероятно ще наложи обявяване още днес От три седмици в област Перник е обявен воден режим, като от вчера , тъй като се оказа, че първоначалният не е достатъчен, за да даде ефект и да започне събирането на достатъчен обем.По-рано днес стана ясно, че  заради ремонта на спирателен кран.Въпреки настояването на омбудсмана, вчера в КЕВР бе обсъдена и  от следващата година. Окончателно решение ще се вземе от регулатора на закрито заседание в последните дни на 2019 г.Радан Кънев повдигна и ЕП въпроса за водния режим.", "date": "2019.12.20", "title": "Община Перник с нов режим на водата от днес "}
{"url": "https://news.bg/world/us-senatat-glasuva-zakonoproekti-sreshtu-shatdaun.html", "text": "Сенатът на САЩ гласува в четвъртък два законопроекта за разходите за фискална 2020 г., с които спази крайния срок 20 декември и елиминира заплахата от частичен шътдаун на правителството.Сега документите трябва да получат одобрението на президента Доналд Тръмп.Законодателите на Сената в голяма степен одобриха разходния пакет.Една мярка финансира осем федерални ведомства, включително за труда, здравеопазване и услуги, селско стопанство, военно строителство и ветерани.Вторият пакет финансира Министерството на отбраната, Вътрешната сигурност и други агенции.Мярката включва 1,375 милиарда долара финансиране за изграждането на южна гранична стена, както и други разпоредби за гранична сигурност.Сега Конгресът е готов да избегне разминаването на разходите и частичното изключване на правителството, което се превърна в редовно явление благодарение на партийните различия.През бяха гласувани временни мерки, които да позволят финансиране до 20 декември.В края на 2018 г. правителството на Доналд Тръмп остана без пари за 35 дни заради невъзможността двете партии да се споразумеят.", "date": "2019.12.20", "title": "US Сенатът гласува законопроекти срещу шътдаун "}
{"url": "https://news.bg/world/bez-probiv-sled-pregovorite-mezhdu-pravitelstvo-i-sindikati-vav-frantsiya.html", "text": "Френските профсъюзи заявиха, че стачките в страната ще продължат през коледните празници, след като преговорите с правителството в четвъртък не постигнаха пробив.След среща с министър-председателя Едуар Филип, лидерът на синдиката CGT Филип Мартинес заяви, че синдикатите са решили да проведат стачка на 9 януари.\"Премиерът не е чул какво говори на улицата\", каза Мартинес пред репортери.Лоран Бергер, лидер на по-умереното CFDT, се въздържа от покана за демонстрации на 9 януари, но заяви, че все още не е съгласен с целта на правителството да насърчи хората да работят до 64-годишна възраст, преди да получат пълна пенсия.Филип повтори на пресконференция, че да възстанови финансовия баланс на пенсионната система и да прекрати специалните пенсионни режими, при които някои работници могат да се пенсионират до десетилетие преди други.Той каза, че е че се надява всички останали разногласия да бъдат преодолени по време на новите преговори през януари.Филип се надява парламентът да може да гласува закона за пенсионната реформа най-късно до лятото. Той също така призова синдикатите да прекратят транспортните стачки по време на празниците.Синдикатите се противопоставят на плановете на президента Еманюел Макрон да оптимизира държавната пенсионна система на Франция и да принуди хората да работят до 64 години, въпреки че им е разрешено законно да се пенсиониратна 62-годишна възраст.", "date": "2019.12.20", "title": "Без пробив след преговорите между правителство и синдикати във Франция "}
{"url": "https://news.bg/world/sasht-vdigat-vazrastta-za-pushene-na-21-godini.html", "text": "САЩ вдигат възрастта за пушене на 21 години. Това стана ясно след проведеното гласуване в американския Конгрес. Досега тя бе 18 години.Мярката ще обхване всички тютюневи изделия, включително електронните цигари.Забранена ще бъде продажбата на цигари и употребата им от лица под посочената възраст.Очаква се президентът Доналд Тръмп да подпише новия закон. Целта е да се ограничи броят на пушещите младежи под 21 години. Според проучванията, повече от 5 милиона младежи използват електронни цигари, като 1 милион го правят всеки ден.Само 5,8 процента от гимназистите използват цигари, но 27,5 процента използват електронни цигари.Сенаторът Тим ​​Кейн, който представи законодателството с лидера на мнозинството в Сената Мич Макконъл, приветства одобрението на Сената за тази мярка тази седмица.\"Приемането на това животоспасяващо законодателство е огромна победа за здравето на нашите млади хора. С повишаването на възрастта за закупуване на тютюневи изделия в цялата страна, можем да спасим 223 000 живота и да намалим употребата на тютюн от младежи \", каза Кейн в изявление.", "date": "2019.12.20", "title": "САЩ вдигат възрастта за пушене на 21 години "}
{"url": "https://news.bg/weather/oblachno-i-vetrovito-3.html", "text": "Облачно и ветровито време ни очаква в петък. Това съобщават от НИМХ.Максималните температури ще са от 8 до 16 градуса. Ще се задържат по-високи от обичайните. Не се очакват валежи. Атмосферното налягане ще се понижава. ", "date": "2019.12.20", "title": "Облачно и ветровито "}
{"url": "https://news.bg/world/izrael-udari-hamas-v-gaza-sled-raketen-obstrel.html", "text": "Израелската армия съобщи, че за втори път в четвъртък е била изстреляна ракета от Газа по израелски цивилни, а в южната част на Израел преди нападението са звучали предупредителни сирени, предаде \"Спутник\".Въздушен удар е бил извършен в отговор срещу позициите на палестинското радикално движение Хамас в южната и северната част на ивицата Газа. Сред целите на нападението са били цели на групировката, включително подземна инфраструктура и обект за производство на оръжие.че Турция позволява на висши служители на Хамас в страната да извършват операции и да планират атаки срещу Израел, включително няколко неуспешни опита за убийство на израелски служители.Цитирани са преписи от разпити на арестувани от Израел заподозрени, за които се говори, че разкриват как палестинската група ръководи операции на Западния бряг и Йерусалим от турска земя.През 2015 г. Турция се съгласи да попречи на Хамас да планира терористични атаки от територията си. \"Телеграф\" обаче отбелязва, че според източниците в Израел, Турция не спазва ангажимента си. Съобщава се, че турското правителство разрешава на Хамас да продължи да действа, дори когато арабските държави, включително Саудитска Арабия, се отдалечиха от организацията.Турските дипломатически източници отричат информацията и отхвърлят притесненията на Израел като \"неоснователни твърдения\", които имат за цел да прекъснат политическите отношения с Турция, твърдейки, че Хамас \"не е терористична организация\", а легитимна палестинска политическа партия.", "date": "2019.12.20", "title": "Израел удари Хамас в Газа след ракетен обстрел "}
{"url": "https://news.bg/world/upravlyavashtite-v-polsha-sklonni-da-se-otkazhat-ot-sporniya-zakon-za-sadebnata-sistema.html", "text": "Управляващата партия на Полша \"Право и справедливост\" намекна в четвъртък, че може да отмени противоречивия закон, който доведе до масови улични протести, предаде \"Евронюз\".Той бе върнат на правната комисия след разгорещени дебати в парламента и пореден протест в четвъртък.Ако бъде приет в сегашната си форма, законодателството ще позволи на правителството да уволнява съдии.Полша може в крайна сметка да напусне Европейския съюз поради планове на управляващите националисти, които биха позволили на съдиите да бъдат уволнени, ако поставят под въпрос легитимността на съдебните реформи на правителството, заяви Върховният съд.Съдът обяснява, че плановете могат да противоречат на европейското законодателство и да изострят съществуващото напрежение между управляващата от Брюксел и Полша.", "date": "2019.12.20", "title": "Управляващите в Полша склонни да се откажат от спорния закон за съдебната система "}
{"url": "https://news.bg/world/demokratite-iskat-dobri-otnosheniya-i-s-izrael-i-s-palestina.html", "text": "Израел има право да съществува като държава, но израелският премиер Бенямин Нетаняху е \"расист\". Той, както знаете, в момента е и разследван за корупция. Това заяви американският сенатор от Върмонт и кандидат на демократите за президент на САЩ по време на пореден дебат с основните си съперници, на който една от основните теми бяха двустранните отношения с Израел.Сандърс направи изявлението в отговор на въпрос дали ще окаже помощ на Израел за разширяване на израелските селища в палестински територии.Що се отнася външната политика на САЩ, ние не можем да само про-Израел. Трябва да сме и пропалестински настроени, каза той. Нуждаем се от равнопоставени условия по отношение на Близкия изток, който се справя с ужасната криза в Газа, където 60% или 70% от младите хора са безработни. Така че моята външна политика се отнася до правата на човека, демокрацията, обединяването на хората по мирен начин, опитите за договаряне на споразумения, а не безкрайни войни с трилиони долари разходи.Сандърс припомни, че самият той е от еврейски произход и е горд от това.Кметът на Саут Бенд, Индиана, Пит Бутигиег заяви, че про-израелската политика на президента Доналд Тръмп е резултат от \"вътрешната политика\" в САЩ и твърди, че Тръмп се опитва да се намеси в израелската вътрешна политика. Той се подигра с Тръмп, че твърдеше, че е \"про-Израел\" и \"проеврейски\", като твърди, че \"посреща бели националисти в Белия дом\".Бившият вицепрезидент Джо Байдън заяви, че в Близкия изток няма друго решение освен две държави, като добави, че това, което Нетаняху прави е \"възмутително\".Той добави: \"Трябва да оказваме натиск постоянно израелците да преминат към решение за две държави. \"Но той заяви, че се противопоставя на оттеглянето на помощта за сигурността на Израел.", "date": "2019.12.20", "title": "Демократите искат добри отношения и с Израел, и с Палестина "}
{"url": "https://news.bg/world/honkong-arestuva-chetirima-zamrazi-10-mln-dolara-za-demonstrantite.html", "text": "Полицията в Хонконг замрази 10 милиона долара от голям фонд за подпомагане на протестиращите срещу демокрацията и арестува четиримата му членове, обвинявайки ги в пране на пари, предаде \"Гардиън\".Полицията съобщи, че разследването им е фокусирано върху Spark Alliance, онлайн платформа с нестопанска цел, създадена през 2016 г., която събира дарения, за да предостави подкрепа на несъгласните с режима.Това е една от двете подобни платформи.В изявление на страницата си във Фейсбук Spark Alliance отхвърли твърденията на полицията. Фондът заяви, че четиримата арестувани имат законно представителство и че няма да коментират делото, което се води в момента.Според полицията обаче средствата са били използвани за различни от декларираните цели и четиримата ще бъдат съдени и за пране на пари.Протестите ескалираха през юни заради вече отменен законопроект за екстрадиция, който би позволил изпращането на хора в континентален Китай за изпитване, но сега се превърна в по-широки призиви за демокрация, наред с други искания.Полицията арестува над 6000 души и повдигна обвинения за около 1000 от тях, запълвайки градските съдилища със дела, които вероятно ще продължат години. Около 40% от арестуваните са студенти, някои от които са изправени до 10 години в затвора, ако бъдат осъдени за обвинения в безредици.", "date": "2019.12.20", "title": "Хонконг арестува четирима, замрази 10 млн. долара за демонстрантите "}
{"url": "https://news.bg/society/patuvame-sas-zelen-bilet-v-sofiya-dnes.html", "text": "Столична община въвежда \"зелен билет\", съобщиха от общината. Причината е нивата на фините прахови частици, които превишават 4 пъти допустимата стойност от 50 микрограма на кубичен метър в София.Билет ще струва 1 лев и ще важи за всички линии на градския транспорт за деня. Безплатни ще бъдат и буферните паркинги към линиите на метрото. Те са разположени по линиите на метрото на бул. \"Цариградско шосе\", бул. \"Черни връх\", бул. \"Ломско шосе\", бул. \"Александър Малинов\" и на бул. \"Драган Цанков\".Продължават и проверките за нерегламентирано изгаряне на отпадъци в града.\"Зелен билет\" може да бъде закупен от пунктовете на Център за градска мобилност, касите на Столичното метро, както и от водачите на превозните средства на градския транспорт и чрез мобилното приложение . На сайта  гражданите имат възможност да се информират в реално време за измерваните стойностите на ФПЧ и прогнозите за следващите два дни.Припомняме, че вчера По време на заседанието на Столичния общински съвет вчера стана ясно, че  Мръсният въздух  между десните и Йорданка Фандъкова. ", "date": "2019.12.20", "title": "Пътуваме със  \"зелен билет\" в София днес "}
{"url": "https://news.bg/world/boris-dzhonsan-otstranyava-parlamenta-ot-pregovorite-za-brekzit.html", "text": "Законопроектът на Борис Джонсън за оттегляне от ЕС отстранява парламента от преговорите, предаде \"Спутник\". Премиерът на Обединеното кралство Борис Джонсън представи своята версия на законопроекта за оттегляне на Брекзит, а The Guardian откри, че тя включва три основни промени от предишния законопроект, включително значително намалено влияние на Парламента върху преговорите за Брекзит. Според доклада на The Guardian, кабинетът вече няма да бъде задължен да предоставя актуализации по време на преговорите за търговско споразумение и министрите вече няма да са задължени да гарантират, че Парламентът одобрява целите на правителството за преговори.В доклада се казва, че тази разпоредба ще даде на правителството на Джонсън, без да се възпрепятства от депутатите, много по-голяма власт да формира много по-бърз Брекзит.Сега, когато Джонсън си осигури огромно мнозинство в Парламента, той вече не се нуждае от разпоредби, които бяха включени в опит да получи подкрепата на депутатите от лейбъристите и умерените консерватори за Брекзит, включително обещанието да приеме непридружени нелегални деца-мигранти. Въпреки че сегашният език казва, че правителството все още се стреми да вземе деца, идващи от Европа, то вече не е обвързано от законово обещание да го направи, пише още в доклада.\"Правителствената политика по отношение на децата бежанци не се е променила и ние ще продължим да правим всичко възможно, за да дадем възможност на децата да поискат убежище и да бъдат събрани отново със семействата си, което законодателството, публикувано днес, отново потвърждава\", заяви говорителят на Даунинг стрийт.Трета основна промяна е премахването на график, който обещава да защити правата на работниците.Новият законопроект има някои допълнения, включително изключване на удължаването на преходния период за Брекзит, който ще приключи в края на 2020 г. Той също така дава на съдилищата в Обединеното кралство правомощията да отменят решенията, постановени от Европейския съд.Очаква се депутатите от лейбъристите да гласуват против законопроекта, но с мнозинството, на което сега се радват торите, премиерът може да игнорира опозицията.Лидерът на напускащия лейбърист Джеръми Корбин обвини Джонсън, че \"умишлено е възобновил заплахата за сключване на сделка в края на следващата година, което ще съкрати индустрията и ще унищожи работните места на хората.\"Корбин изрази извинението си за съкрушителното поражение, което неговата партия претърпя през последните Общи избори, той заяви, че разказът на премиера \"Свърши Брекзит\" ще се окаже \"фалш\".", "date": "2019.12.20", "title": "Борис Джонсън отстранява парламента от преговорите за Брекзит "}
{"url": "https://news.bg/health/angel-kunchev-protivogripnite-vaksini-sa-izcherpani.html", "text": "По празниците няма да има грипна вълна. Това заяви пред bTV държавният здравен инспектор Ангел Кунчев. По думите му е трудно да се каже на какво се дължи това закъснение.\"Били сме свидетели на много късни грипни епидемии, включително през март и април. Този сезон обаче най-вероятна няма да е така\", поясни Кунчев.Мъглите, резките промени в температурата и мръсният въздух благоприятстват честите заболявания. Лигавицата става по-чувствителна на различни вируси, но между тях засега не е грипният.\"Грипната епидемия се развива много интензивно и тогава каквито и да са условията, веднъж дошла, тя нараства. През последните няколко месеца минахме през няколко вълни от респираторни вируси. Някои от тях дават усложнения, но много по-рядко от грипа\", обясни още Ангел Кунчев.Здравният инспектор информира, че противогрипните ваксини са изчерпани, защото интересът е бил много голям. Внесени са 120 000 дози, а търсенето е било между 200 000 и 250 000.\"Догодина ще се опитаме да увеличим бройката, за да се възползват повече хора\", заяви Кунчев.Той препоръча, когато дойде грипната вълна, хората, които са най-уязвими, да останат вкъщи за около 10 дни, за да избегнат най-острата фаза на епидемията.", "date": "2019.12.20", "title": "Ангел Кунчев: Противогрипните ваксини са изчерпани "}
{"url": "https://news.bg/world/voennite-v-polsha-ne-iskat-amerikanski-f-35.html", "text": "След месеци уверения от полските политици, че Варшава ще закупи американските изтребители от пето поколение F-35, от Министерството на отбраната на страната се обявиха против планираната сделка, съобщава \"Спутник\".От силовото министерство обясниха, че направеното от САЩ предложение не удовлетворява нуждите на Полша и е прекалено скъпо. Според полските военни, ако Варшава отхвърли сделката за F-35, би могла да си спести 1 млрд. долара.Освен чисто икономическия аспект на въпроса полските военнослужещи са на мнение, че логистичната система не покрива нуждите на страната. Съгласно въпросната система един-единствен информационен център осъществява мониторинг върху всички F-35 в света, за да определи от какви резервни части се нуждаят, пояснява полският военен портал Defence24.След това автоматично се задейства логистичната верига, чрез която резервните части могат да бъдат изпратени от военни бази в съседни страни, за да се ускори процесът. Това обаче би означавало, че Полша също ще трябва да изпраща своите части на останалите държави, притежаващи американските изтребители, което противоречи на законите на страната.Така пред програмата на американските F-35 изниква ново препятствие от гледна точка на логистиката, което се прибавя към високата им цена и техническите проблеми.Използването на изтребителите F-35 се оказва проблематично и за цивилното население, което живее в близост до военновъздушните бази. Такъв е проблемът в Дания, където 618 жилища бяха засегнати от крайно високите нива на шум, породени от двигателя на този тип самолет.", "date": "2019.12.20", "title": "Военните в Полша не искат американски F-35"}
{"url": "https://news.bg/crime/nad-120-zapaleni-koli-v-sofiya-za-godina.html", "text": "От началото на годината столичната полиция е регистрирала 124 опожарявания на коли. 10 от тях са поради технически причини, а останалите 114 са предизвикани умишлено от трети лица. Това съобщи пред Нова телевизия главен инспектор Ивайло Величков от СДВР.По думите му мотивите за деянията са най-различни. В част от случаите става дума за отмъщения.\"В много от случаите, когато имаме задържани се оказва, че те са извършени по чисто хулигански подбуди. Когато извършителите са в нетрезво състояние, наркотична зависимост или психически проблеми\", обясни той.Величков е категоричен, че няма специализиран контингент, който да се занимава с този вид престъпления. Има задържани психично болни хора, има криминално проявени такива. В минали периоди сме имали и група непълнолетни деца. Това е едно престъпление, което е много лесно за извършване, съответно и средствата са общодостъпни\", уточни той.Последният случай на опожарен автомобил е в столичния квартал \"Света Троица\". Огнището на пожара е било в задната част на колата. Извършителите на деянието се издирват.", "date": "2019.12.20", "title": "Над 120 запалени коли в София за година"}
{"url": "https://news.bg/politics/rumyana-kolarova-priziv-za-prevrat-li-e-slovoto-na-dogan.html", "text": "\"е пълно с подтекст. Той се включва в призивите по темата \"Рестарт\", а именно да се върнем към формата и ново устройство\". Това каза социологът Юрий Асланов в сутрешния блок на бТВ по повод речта на почетния лидер вчера.По думите на Асланов, Доган има претенция да е един от бащите на Конституцията, \"но българското общество е в такова състояние в момента, че не могат да се постигнат нива на консенсус по този въпрос\".В тази връзка политологът Румяна Коларова каза, че речта на Ахмед Доган \"е недомислие\". \"Нахвърлил си е тези, но те помежду си логически няма как да се свържат\", смята Коларова.\"Рестарт на системата заради опорочаване на изборите и да се върне демокрацията, какво е - призив за преврат?\", попита риторично политологът.Двамата коментираха и  за промени в Конституцията.Според Асланов, Радев е изказал \"единствения глас на опозиционност\" при  и президентът споделя мнение, което е различно от това на управляващите.\"Радев, не подписвайки указа за избора на Гешев, каза верни неща, че няма обществен консенсус по темата\", каза Асланов. Той смята, че в момента има \"натиск отвън в сферата на съдебната реформа\".Политологът Румяна Коларова обаче смята, че хората не ги интересува кой ще е главният прокурор и д който да следи главния.Според експертите е изключително рисков ход да се внесе промяна в Конституцията, но е интересно дали ще се направи, а свикването на Велико Народно събрание е голям риск.", "date": "2019.12.20", "title": "Румяна Коларова: Призив за преврат ли е словото на Доган?"}
{"url": "https://news.bg/int-politics/tramp-iska-nezabaven-protses-po-impiychmant.html", "text": "Американският президент Доналд Тръмп поиска процесът за отстраняването му да започне незабавно в Сената, съобщава \"Ройтерс\".Изказването му идва, след като председателката на Камарата на представителите Нанси Пелоси заяви, че  докато не разбере по какъв начин републиканците ще процедират в горната камара.\"Значи след като не получих справедлив процес от демократите в Камарата на представителите - без адвокати, без свидетели, без нищо, сега се опитват да кажат на Сената как да организира своя процес\", изрази възмущението си Тръмп в Туитър.\"Искам незабавно изпитание!\", настоя той.", "date": "2019.12.20", "title": "Тръмп иска незабавен процес по импийчмънт"}
{"url": "https://news.bg/press/prezidentat-ima-konsensus-za-promyana-v-prokuraturata-smetnata-palata-iska-ogranicheniya-za-dareniyata-za-partiite.html", "text": "Прокуратура. \"Дума\":Президентът: Има консенсус за промяна в прокуратуратаВсички са убедени, че трябва да има промяна в автономостта на прокуратурата и независимостта на българския съд. Но това трябва да мине и през промени в Конституцията. С тези думи президентът Румен Радев обобщи резултатите от днешните си консултации с неправителствени организации и професионални сдружения на магистрати.Има консенсус за независимост на българския съд и автономност на прокуратурата, много по-малка зависимост от политически и други вмешателства, подчерта държавният глава в заключителното си изказване.Обсъждаме важни въпроси. Съзнавам колко е трудно една всеобхватна материя и проблеми, които са се трупали с десетилетия, да бъдат обхванати за десет минути. В момента не искам да вземам отношение по тези важни предложения, обърна се президентът към участниците в днешната среща. Но подчерта, че има консенсус и че всички са убедени, че трябва да има промяна. А тя трябва да засегне и Конституцията, добави Румен Радев. Той подчерта, че не е привърженик в Конституцията да се пипа произволно и с лека ръка. Това е материя, изискваща изключително прецизиран анализ на риска и евентуалните последствия, убеден е президентът.Дела. \"Сега\":Започват делата срещу Арабаджиеви и Митьо ОчитеСпециализираната прокуратура внесе днес в Специализирания наказателен съд обвинителния акт срещу Вълчо (Ветко) и Маринела Арабаджиеви и останалите петима обвинени за участие в организирана престъпна група за данъчни измами, престъпно укриване на данъци и изпиране на пари. Те ще отговарят за деяния, извършени от тях в различна форма на съучастие от началото на 2013 г. до 2018 г, съобщиха от пресцентъра на държавното обвинение.Според прокуратурата придобитите чрез данъчните измами средства били изпирани с поредица от транзакции, които е трябвало да скрият произхода им. За изпирането на пари обвинение е повдигнато на сина на Арабаджиеви - Вълчо, който не е обвинен като член на групата.Разследване. \"24 часа\":Маринов: Няма данни Ндрангета да извършва дейност у нас, не сме арестували българиДо този момент на територията на България няма извършени арести по искане на италианските служби. Това каза вътрешният министър Младен Маринов пред журналисти в парламента по повод информацията в италианските медии, че при операция срещу калабрийската мафия са издадени 334 заповеди за арести, като част от заподозрените били заловени у нас.В непрекъснат контакт смес италианците не само по такива случаи, а и по други, които се развиват в момента - чисто като обмен на информация. Но досега не са искали от нас информация. Нямаме данни те да развиват дейност на територията на България, нямаме данни и за български граждани, коментира Маринов.Срещу злоупотреби. \"Монитор\":Сметната палата иска ограничения за даренията за партиитеТрябва да бъдат въведени достатъчно забрани за финансиране от определени категории юридически лица, които да не допускат злоупотреба с публични средства и евентуално въздействие върху политическите партии. Това съобщиха от Сметната палата.От там посочват, че позицията им е в съответствие с тази на Комитета на министрите на държавите членки на Съвета на Европа за общи правила срещу корупцията при финансирането на политическите партии и предизборните кампании. Изпълнението й се контролирало от \"Група държави срещу корупцията\" към Съвета на Европа. По думите на шефа на Сметната палата Цветан Цветков дори и след приключването на предизборната кампания продължавало да се набират средства за финансирането им.", "date": "2019.12.20", "title": "Президентът: Има консенсус за промяна в прокуратурата; Сметната палата иска ограничения за даренията за партиите"}
{"url": "https://news.bg/society/ignazhden-pochitame-sv-ignatiy-bogonosets-2.html", "text": "Днес православната църква почита свети Игнатий Богоносец - един от учениците на Йоан Богослов.Св. Игнатий е живял през ІІ век. Застигнат от участта на повечето ранни християни, вследствие гоненията срещу тях, св. Игнатий намира своята мъченическа смърт. Загива на сцената на римския колизеум, разкъсан от диви зверове.Игнажден е един от големите зимни празници, който предхожда Коледа. Разпространен е в цялата етническа територия на България.В Северна България денят на св. Игнатий се нарича Игнажден, Идинак (Единак). В Южна България този празник бива наричан Идигнажден, Игнатьовден (в Родопите) и Полаз или Полязовден (в Котленско).Най-характерен за празника е обичаят \"полазване\". От това кой ще влезе пръв в къщата на Игнажден се гадае каква ще бъде следващата година. Ако сполезът е добър, то и в къщата през цялата година ще има късмет и успех във всичко. Ако той не е късметлия, през годината няма да има благополучие за дома и главно в стопанството.", "date": "2019.12.20", "title": "Игнажден - почитаме св. Игнатий Богоносец"}
{"url": "https://news.bg/crime/zadarzhaha-dvama-naryazali-gumite-na-15-koli-v-shumen.html", "text": "Задържаха двама млади мъже, , съобщи Нова телевизия.Говорителят на полицията в Шумен Ася Йорданова съобщи, че за деянието са задържани двама млади мъже - на 19 и 22-годишна възраст. По думите й те са признали вината си.Имат криминални прояви. 22-годишният е осъждан за нанасяне на телесна повреда и кражби. 19-годишният има регистрация за управление на нерегистрирано по надлежния ред МПС и като непълнолетен е извършил кражба, допълни още тя.Пред полицаите двамата обяснили, че са извършили деянието след употреба на алкохол. Твърдели, че спонтанно са взели решението.", "date": "2019.12.20", "title": "Задържаха двама, нарязали гумите на 15 коли в Шумен"}
{"url": "https://news.bg/politics/zakonat-za-sotsialnite-uslugi-bil-priet-s-aplodismenti.html", "text": "\"Законът за социалните услуги беше приет през тази година в пакет от социални закони, подготвени от Министерството на труда и социалната политика. 163-ма народни представители го подкрепиха на първо четене - без гласове \"против\" и \"въздържал се\". Това заяви пред БНР Хасан Адемов - председател на парламентарната социална комисия и депутат от ДПС.Той подчерта, че законът бил приет с аплодисменти като отговор на дългогодишни очаквания. По негови думи срещу него не е имало никакви реакции - нито от политици, нито от депутати, нито от неправителствени организации.По тази причина Адемов недоумява как е възникнало това поляризиране в обществото.Днес предстои депутатите да обсъдят на първо четене четири различни законопроекта, в които е заложено отлагане или отмяна на Закона за социалните услуги. Очаква сеПо думи на Адемов вносителите на предложението за отлагане на закона смятат, че това ще подпомогне за по-сериозен и задълбочен диалог с тези, които са против него. Той обаче е скептичен.Практиката показва, че всеки един опит за диалог е посрещан с радикализирани и остри реакции, което е притеснителен момент, посочи депутатът.Той заяви, че това е един от малкото закони, които се атакуват, още преди да са влезли в сила.Относно дейността на НПО-тата Адемов поясни, че по закон неправителствените организации участват в предоставянето на социални услуги още от 2002 г., уверявайки, че нищо в новия закон не е променено, дори напротив - засилени са контролните мерки чрез замяна на регистрационният режим на НПО с лицензионен такъв.Припомняме, вчера социалният министър Деница Сачева изрично заяви, че Законът за социалните услуги не се отнася до семействата и семейните отношения и  именно с искане за отмяна на това антисемейно законодателство.Тя увери, че в Закона за социалните услуги не се въвежда нищо ново в това отношение, единствената промяна относно дефиницията на дете в риск била, че от дефиницията е извадено дете с увреждане, защото то не можело веднага да бъде поставено като дете в риск.", "date": "2019.12.20", "title": "Законът за социалните услуги бил приет с аплодисменти"}
{"url": "https://news.bg/crime/migratsiyata-nay-golyamoto-predizvikatelstvo-pred-granichna-politsiya.html", "text": "\"Аз смятам, че ние сме готови.\" Това заяви в интервю за News.bg директорът на Главна дирекция \"Гранична полиция\" главен комисар Светлан Кичиков по повод официалния празник на Главна дирекция \"Гранична полиция\".Днес се навършват 132 години от обнародването в Държавен вестник на първия у нас Закон за пограничната стража.Празникът бе отбелязан в градинката пред столичната църква \"Свети Седмочисленици\" с полагането на венци и цветя на Паметника на загиналите полицаи при изпълнение на служебния им дълг.Той се похвали, че \"Гранична полиция\" е една от първите служби, създадена от държавата след Освобождението. Главен комисар Кичиков изтъкна, че \"Гранична полиция\" е служба, която и в годините назад, и сега успява да се справи с предизвикателствата.Успяваме да направим един правилен анализ, с който да знаем какво ни очаква и в бъдеще. \"Гранична полиция\" е структура, която не се занимава с миграционен натиск, а и с много други задачи, изтъкна главен комисар Кичиков.Основните предизвикателства пред \"Гранична полиция\" са ефективно противодействие на нелегалната миграция. Към настоящия момент се справяме добре, имаме изградена стратегия, която следваме и мисля, че ще успеем, акцентира шефът на \"Гранична полиция\".Миграцията е най-голямото предизвикателство пред \"Граничната полиция\", защото тя е първата, която мигрантите срещат при проникването в страната или в Европейския съюз.Главен комисар Кичиков отбеляза, че в сравнение с предните години в резултат на взетите мерки са повлияли върху миграционния натиск. \"Към настоящия момент от началото на годината е най-нисък миграционният натиск като има опити за промяна на маршрути, но успяхме да ги овладеем\", даде да се разбере той.В заключение главен комисар Кичиков изтъкна, че през последната година се забелязват опити за миграционен натиск от Гърция към България. Мерките обаче, които \"Гранична полиция\" е взела дават резултати и продължават напред.", "date": "2019.12.20", "title": "Миграцията - най-голямото предизвикателство пред \"Гранична полиция\""}
{"url": "https://news.bg/int-politics/premierat-na-italiya-zove-es-da-prisaedini-zapadnite-balkani.html", "text": "Премиерът на Италия Джузепе Конте призова за присъединяването на Западните Балкани към Европейския съюз, съобщава агенция \"Анадола\".Италия силно и решително подкрепя разширяването на Европейския съюз към Западните Балкани\", заяви Конте по време на среща на Централноевропейската инициатива в Рим.Италианският премиер подчерта, че като привърженик на разширяването, Рим винаги ще е в първите редици и ще продължава да подкрепя региона, докато резултатът е налице.Конте отбеляза, че Централноевропейската инициатива, в която участват балканските държави, празнува 30-ата годишнина от създаването си, за което неговата страна е изиграла водеща роля.Организацията се създава в Будапеща през 1989 г. от Италия, Австрия, Унгария и бивша Югославия, като целта й е да засили регионалното сътрудничество.В момента Централноевропейската инициатива има 18 членове, сред които е и България.На срещата ще бъдат обсъдени европейската интеграция, регионалното сътрудничество и възможностите за икономическо развитие.", "date": "2019.12.20", "title": "Премиерът на Италия зове ЕС да присъедини Западните Балкани"}
{"url": "https://news.bg/society/zapochvat-testovete-na-tol-sistemata-chrez-bordovi-ustroystva.html", "text": "Започват тестове на тол системата в реална среда с помощта на бордови устройства, съобщи bTV.Въвеждането на новата система за таксуване на тежкотоварните автомобили над 3,5 тона трябва да стане до 1 март 2020 г.Колко ще струва преминаването по платените пътища ще зависи както от вида на превозното средство, така и от екостандарта на транспортните средства.Най-скъпо ще е придвижването за големите камиони над 12 тона със стари двигатели - за тях ще се плащат 36 стотинки за километър по магистралата и почти толкова за пътуването по пътища първи и втори клас.Тол такси ще се плащат за 6050 километра пътища от републиканската пътна мрежа.За да получат бордови устройства безплатно, превозвачите трябва да се запишат за тестовете на сайта bgtol.bg в секцията \"За нас\" и после \"Заявления\", обясни пред bTV проф. Олег Асенов, член на Управителния съвет на агенция \"Пътна инфраструктура\".Чрез тези устройства превозвачите могат да разберат колко ще е таксата за техния вид превозно средство по традиционния им маршрут.Устройствата могат да се вземат от четирите демонстрационни центъра в страната - в София, Варна, Русе и Пловдив, уточни Асенов.Другата опция за превозвачите е маршрутна карта - преди да е започнало пътуването, се декларира маршрута, посочва се вида на превозното средство и на база тези данни се издава картата. Тя ще е предпочитана от тежкотоварните автомобили, които преминават транзит.По пътищата ще има 295 стационарни контролни пункта и 100 мобилни точки, които ще следят дали е платена таксата. Те следят и за електронните винетки, който остава начинът за таксуване за леките коли.", "date": "2019.12.20", "title": "Започват тестовете на тол системата чрез бордови устройства "}
{"url": "https://news.bg/crime/kmetat-na-nesebar-ostava-v-aresta.html", "text": "Апелативният специализиран наказателен съд остави в ареста кмета на Несебър Николай Димитров, съобщиха от прокуратурата.Апелативните съдии мотивираха определението си с това, че към момента не енамалял интензитетът на опасност обвинените да извършат ново престъпление.По делото са събрани доказателства за наличие на организирана престъпна група, от които може да се направи и обосновано предположение, че привлечените към наказателна отговорност са извършили престъплението, закоето са обвинени, обяви съдът и потвърди мерките \"Задържане под стража\"на обвинените.Решението на Апелативния Специализиран наказателен съд е окончателно и неподлежи на обжалване.Припомняме,  по обвинение за купуване на гласове. На Димитров беше повдигнато обвинение като ръководител на организирана престъпна група.Адвокат поиска но й беше отказано.На 11 ноември , след което беше конвоиран обратно в ареста в София.", "date": "2019.12.20", "title": "Кметът на Несебър остава в ареста"}
{"url": "https://news.bg/int-politics/kitay-se-zaricha-da-ne-pozvoli-na-chuzhdi-sili-da-se-namesvat-v-honkong-i-makao.html", "text": "Китайският президент Си Цзинпин обяви, че страната му никога нямало да позволи на чуждестранни сили да се намесват в неговите региони със специален статут Хонконг и Макао, след като присъства на клетвата на новото прокитайско правителство за хазартния център Макао, съобщава \"Ройтерс\".Си, говорейки по време на церемония по повод 20-ата годишнина от предаването на Макао под управлението на Китай, похвали бившата португалска колония за патриотизма и лоялността ѝ, но не е направил директна препратка към шестте месеца антиправителствени протести в намиращата се в близост бивша британска колония Хонконг.\"Трябва да подчертая, че откакто Хонконг и Макао се върнаха в родината, заниманието с работите на тези два специални административни региона е изцяло вътрешна работа на Китай и не е работа на чужди сили\", подчертал Си Цзинпин.\"Не позволяваме на каквито и да е външни сили да се намесват\", допълнил китайският държавен глава.Макао се върна към китайско управление на 20 декември 1999 г. със същата формула \"една страна, две системи\", имаща за цел осигуряване на висока степен на автономия, с която се управлява Хонконг.Докато протестиращите в Хонконг са гневни заради това, което те смятат за ерозия от страна на Пекин на техните свободи, в Макао няма протести и критичните гласове са малко.Пекин отрича да подкопава автономията на Хонконг и многократно обвини чужди правителства, включително САЩ и Великобритания, че разпалват проблеми в азиатския финансов център.Си, облечен в черен костюм, присъства на клетвата на новия управител на Макао Хо Иат-сен и правителството му, което ще управлява анклава от няколко острова през следващите пет години.Под голямо китайско знаме и по-малко на Макао, Си Цзинпин се ръкува с Хо, който през август беше избран от в голяма степен прокитайски комитет в подобен процес с начина, по който е избран лидерът на Хонконг.Си не е споменал казино индустрията на Макао, която представлява повече от 80 процента от приходите му, но подкрепи диверсификацията и го призова да използва възможностите, предоставени от зона за регионално развитие, известна като Зоната на Големия залив.Той също така подчертал по-нататъшна интеграция с континентален Китай, въпреки че не е обявил каквито и да е конкретни стъпки.Официални лица и корпоративни ръководители очакват Пекин да възнагради Макао за лоялността му, за разлика от неподчинението по улиците в Хонконг, с мерки, включващи нова борса, работеща с юани.Си Цзинпин каза, че патриотизмът на Макао е \"най-важната причина\" за успеха на неговата \"формула за управление една страна, две системи\".Си изтъкнал, че Китай щял да бъде непоколебим в защитата на суверенитета си.\"Напредничавите стъпки за обновление на китайската страна не могат да бъдат спрени\", отсече той.Си каза, че е доволен, че Макао е приел законодателство за националната сигурност, за разлика от Хонконг, който все още не го прави заради масовото противопоставяне.Жителите на Макао се радвали на \"основани на закона права, свободи\" в един от най-сигурните градове в света, където хората \"рационално\" изразявали различни възгледи, увери китайският президент.", "date": "2019.12.20", "title": "Китай се зарича да не позволи на чужди сили да се намесват в Хонконг и Макао"}
{"url": "https://news.bg/regions/otlagat-bedstvenoto-polozhenie-v-pernik-za-utre.html", "text": "Днес няма да бъде обявено бедствено положение в Перник, съобщават от БНР. Най-вероятно това ще стане утре след заседание на Кризисния щаб.Заради водната криза перничани се готвят за протест. В социалната мрежа е отправен призив недоволните граждани да се съберат тази вечер на паркинга на един от големите хипермаркети в квартал \"Изток\".До момента хората имаха достъп до течаща вода по 10 часа на ден. От днес обаче  Съгласно новия график в различните райони на града и околните села ще има вода по различно време. В централната градска част, кварталите \"Изток\", \"Мошино\" и \"Тева\", както и в по-малките населени места, които черпят вода от язовир \"Студена\", вода ще има от 14.00 до 22.00 часа.Припомняме, от три седмици в област Перник е обявен, като се наложи , тъй като се оказа, че първоначалният не е достатъчен, за да даде ефект и да започне събирането на достатъчен обем.Въпреки настояването на омбудсмана, в КЕВР бе обсъдена и  от следващата година. Окончателно решение ще се вземе от регулатора на закрито заседание в последните дни на 2019 г.", "date": "2019.12.20", "title": "Отлагат бедственото положение в Перник за утре"}
{"url": "https://news.bg/society/rabotodatelite-tryabva-da-plashtat-dvoyno-na-sluzhitelite-si-na-ofitsialni-praznitsi.html", "text": "Работодателите са длъжни да изплащат минимум двойно възнаграждение на работниците и служителите си, които работят на официален празник, съобщават от Изпълнителна агенция \"Главна инспекция по труда\".За посрещането на Рождество Христово празничните дни са 24, 25 и 26 декември, а за Нова година - 01 януари 2020 г. Надницата достига четворен размер, ако работата в тези дни е и извънреден труд, тъй като той също се изплаща със 100% увеличение.Извънреден в празнични дни е трудът за работещите на ненормиран работен ден или при подневно отчитане на работното време и полагането му се възлага със заповед на работодателя.Работещите в условията на сумирано отчитане на работното време трябва да получат двойно възнаграждение, ако по график трябва да положат труд в празничен ден.В този режим на работа извънредният труд се заплаща в края на периода, за който е въведено сумираното отчитане на работното време и то с 50% увеличение. В този смисъл, ако те работят в ден на официален празник по график, за тях това не е извънреден труд и не се заплаща с увеличение.", "date": "2019.12.20", "title": "Работодателите трябва да плащат двойно на служителите си на официални празници"}
{"url": "https://news.bg/politics/polagat-se-maksimalni-usiliya-da-nyama-zabavyane-na-turski-potok-uveryava-petkova.html", "text": "Полагат се максимални усилия да няма забавяне на Турски поток. Това стана ясно по време на парламентарния контрол от отговора на ресорния министър Теменужка Петкова.Първият етап от проекта вече е финализиран. В момента се работи на трасе от 150 километра, стана ясно още от думите й.Газопроводът, който трябва да изградим е с дължина 474 километра. Трасето на преносния газопровод преминава през землището на 11 области.В срок до 250 календарни дни ще бъде изграден участък от 308 километра до българо-сръбска граница.Въпросът зададе червеният депутат Иво Христов, позовавайки се на твърденията на руския президент Владимир Путин, чеЗаварките на тръбите на Балкански поток са абсолютно качествени, обясни по-късно в кулоарите на парламента министърът. Екипите били на трасето и работещи. Пет километра на ден се обработват, подчерта Петкова. Заварявали се определени трасета. ", "date": "2019.12.20", "title": "Полагат се максимални усилия да няма забавяне на Турски поток, уверява Петкова"}
{"url": "https://news.bg/world/putin-direktno-povliyal-za-negativnoto-mnenie-na-tramp-kam-ukrayna.html", "text": "Макар че  и бързо доведе до  тази седмица, вестник \"Вашингтон пост\" посочва произхода на казуса.Множество бивши представители на Белия дом са разкрили пред вестника, че негативното мнение на Тръмп за Украйна е под прякото влияние на руския президент Владимир Путин. Основавайки се на част от разговорите, които е имал с Путин, тези източници обясняват, че Тръмп е стигнал до заключението, че Русия не се е намесила на президентските избори през 2016 г., а Украйна.Тази конспиративна теория се свързва с телефонния разговор на Тръмп с украинския президент Владимир Зеленски. Американският лидер настоя Зеленски да проведе две разследвания. Едното, което привлече по-голямо внимание, е да се разследват Джо Байдън и синът му Хънтър Байдън. Другото се отнася за компанията за киберсигурност Crowdstrike и \"сървър\" от изборите от 2016 г., които са свързвани с безпочвена конспиративна теория за Украйна.Докато някои представители на Белия дом само заключават, че вярата на Тръмп в украинската конспирация идва от Путин, други посочват по-директни доказателства, според \"Вашингтон пост\".Бивш представител на Белия дом разказа пред вестника, че Тръмп дори веднъж е казал директно, че знае, че Украйна е реалният виновник, защото \"Путин му е казал\".Изданието пише още, че много представители на Белия дом са се опитали да извадят Тръмп от заблудата, но не са успели.През юли 2017 г. Тръмп проведе първата си среща с Путин на Г-20. ", "date": "2019.12.20", "title": "Путин директно повлиял за негативното мнение на Тръмп към Украйна"}
{"url": "https://news.bg/regions/mlad-shofyor-se-zabi-v-darvo-i-zagina-kray-teteven.html", "text": "25-годишен мъж загина при катастрофа край Тетевен, съобщават от полицията.Пътният инцидент е станал около 4.40 часа тази сутрин на пътя между Тетевен и село Гложене.Полицейски патрул е установил, че лекият автомобил, шофиран от младия мъж, е напуснал пътното платно и се е ударил в крайпътно дърво. Водачът е загинал на място.По случая е образувано досъдебно производство.", "date": "2019.12.20", "title": "Млад шофьор се заби в дърво и загина край Тетевен"}
{"url": "https://news.bg/crime/otkriha-marihuana-v-gazova-butilka-na-kola-na-kapitan-andreevo.html", "text": "Пълна с марихуана газова бутилка в български автомобил откриха митничари на МП \"Капитан Андреево\", съобщават от Агенция \"Митници\".При проверка на автомобила, управляван от българин, са установени необичайни плътности на газова бутилка в багажника.При последващ физически контрол в газовата бутилка са открити 69 пакета вакумирани полиетиленови пликове, обвити с алуминиево фолио. След разрязването на един от пликовете е установено, че съдържа зелена тревиста маса. Направеният полеви наркотест е реагирал на марихуана. Общото тегло на наркотичното вещество е 4,450 кг.Шофьорът е задържан с мярка \"задържане под стража\" за 72 часа.", "date": "2019.12.20", "title": "Откриха марихуана в газова бутилка на кола на \"Капитан Андреево\""}
{"url": "https://news.bg/energy/aets-kozloduy-ochakva-da-proizvede-4-nad-planiranoto-za-2019-g.html", "text": "Днес \"АЕЦ Козлодуй\" изпълни производствения си план за 2019 г.Общо 15 949 830 МWh електроенергия са били генерирани от ядрените мощности на атомната централа от началото на годината досега при спазване на всички изисквания за безопасна експлоатация.Очаква се до края на годината пети и шести блок да произведат общо около 16 550 000 МWh електроенергия, което ще бъде с 4% над планираното. Днес двата блока на АЕЦ \"Козлодуй\" работят с пълно натоварване на мощността, съобщават от централата.", "date": "2019.12.20", "title": "АЕЦ \"Козлодуй\" очаква да произведе 4% над планираното за 2019 г."}
{"url": "https://news.bg/crime/varnenski-dilari-slizali-ot-skapite-si-koli-dokato-targuvali-droga.html", "text": "Софиянецът Радо, станал по-известен още като Темерута, е бил основният снабдител на престъпната група за разпространение на наркотици на територията на Варна и Добрич.Подробности по случая за разбитата престъпна група дадоха ръководителят на Специализираната прокуратура Димитър Петров и заместник-директорът на ГДБОП Стоян Темелакиев.Характерното за Радо Темерута е, че е използвал други хора от кримиконтингента, които преди всяка негова среща са проверявали района за съмнителни автомобили. Тези негови мерки не са успели обаче спрямо последните действията на ГДБОП, разкри шефът на Спецпрокуратурата.Според обвинението Красимир Георгиев е лидер на групата във Варна. Той е с криминална регистрация за наркотици.Престъпната група е действала от началото на 2019 г. и се е състояла от 9 души - към момента 6 от тях са с постоянна мярка за неотклонение \"задържане под стража\", а трима с мярка \"домашен арест\".За транспорта на наркотиците от София до Варна са използвани различни автомобили, но и автобуси включително. Характерното за групата е, че е много добре структурирана и всеки един от членовете в нея е имал определена роля как и какво да прави.Зам.-директорът на ГДБОП Стоян Темелакиев посочи, че човек от Варна е имал ангажимент да разпределя задачите, да ги контролира и да събира парите от продажбите. Наркотиците са пласирани освен на територията на Варна, и в Добрич.Радо Темерута е известен на прокуратурата, като в хода на разследването е установено, че е давал указания как да не се влиза в полезрението на службите. Например той съветвал членове на групата при предаване на наркотиците да слязат от лъскавите автомобили и да използват на по-обикновени коли, които са на стойност около 20 000 лв.Разбиването на групата станало на 16 и 17 декември, когато са извършени претърсвания 33 адреса във Варна и София. В апартаментите и автомобилите на задържаните са намерени различни по вид и количество наркотични вещества - амфетамини и метаамфетамини под формата на кристали, 1 кг хероин, както е открита и оранжерия с около 333 стръка канабис, разкри Петров.Престъпната група е имала за цел да завземе пазара и да осъществи монопол с наркотици на територията на Варна и Добрич с принуди и заплахи.Службите са намерили още две съхранителни бази, където са се укривали наркотиците и печалбите. Намерени са и две каси с парични средства от оборотите. Нещо повече - къщите са били оборудвани с видеонаблюдение, осигурявани са и хора (отцепки), които да наблюдават за наличието на подозрителни коли и хора. Ако се забележат подозрителни хора, пазачите веднага са уведомявали дилърите, обясни Темелакиев.", "date": "2019.12.20", "title": "Варненски дилъри слизали от скъпите си коли, докато търгували дрога"}
{"url": "https://news.bg/tourism/blizo-3-5-mlrd-evro-sabra-rodniyat-turizam-ot-chuzhdestranni-turisti.html", "text": "Над 3,4 млрд. евро са приходите у нас от международен туризъм за периода от януари до октомври 2019 г. Това показват данните на Българската народна банка.Отчита се едва 0,3% спад спрямо същия период на миналата година.Само за октомври тази година постъпленията от чуждестранни туристи възлизат на 217 млн. евро, което е ръст от 4,4% спрямо същия месец на 2018 г. Увеличение се отчита и в броя на чуждестранните туристически посещения - по данни на Националния статистически институт през октомври те са били над 546 000, а ръстът е 5,1% в сравнение със съответния месец година по-рано.Според министър Николина Ангелкова резултатите сочат, че българският туризъм се развива устойчиво и доказва своята стабилност въпреки кризите в световен мащаб. Тя заяви, че Министерството на туризма и туристическият бранш ще продължат да работят за успешно приключване на зимния сезон и по подготовката на лято 2020 г.", "date": "2019.12.20", "title": "Близо 3,5 млрд. евро събра родният туризъм от чуждестранни туристи "}
{"url": "https://news.bg/int-politics/hilyadi-byagat-ot-bombardirovkite-na-rusiya-v-severozapadna-siriya-otpravyat-se-kam-turtsiya.html", "text": "Хиляди хора са побегнали към турската граница от последната голяма крепост на опозицията в Северозападна Сирия заради интензивни бомбардировки от руските сили и сирийската армия. Това съобщават местни жители и спасители, цитирани от \"Ройтерс\".Била е видяна дълга редица от превозни средства, напускащи контролирания от опозицията град Маарат ал Нуман, който е поел основната тежест от нападенията, които са включвали въздушни удари.\"Изселват се хиляди хора. Това е хуманитарна катастрофа. Виждаме хора, които се разхождат по улиците, и хора, които чакат до домовете си за автомобили, които да ги откарат\", уточнява Осама Ибрахим, спасителен работник от Маарат ал Нуман.При въздушните удари са загинали шестима души в Маарат ал Нуман и още 11 души в селата в района.Междувременно Сирийският център за наблюдение на правата на човека, чието седалище е във Великобритания, обяви, че при сблъсъци между силите на сирийския режим и въоръжени групировки са били убити повече от 60 души и от двете страни през последните 24 часа, въпреки призивите на ООН за деескалация.Според Сирийския център 38 джихадисти и съюзени с тях бунтовници са били убити в сраженията със силите на режима в северозападната провинция Идлиб от вчера вечерта насам.Стотици хора бяха убити тази година при нападения над жилищни райони в провинцията, показват данните на ООН, въпреки че военната кампания на Сирия и Русия, започната в края на април, беше прекратена през август след сключване на крехко примирие.Сирийските държавни медии уточниха, че сирийската армия е настъпила в няколко села югоизточната част на Идлиб.Бунтовниците, които твърдят, че руските и сирийските сили провеждат тактиката на \"изгорената земя\", докато напредват, казаха, че превзетите села включват Ум Джалал в южната част на Идлиб и Рабеа и Харбия в източната част на провинцията.Русия и сирийската армия, която е лоялна на президента Башар Асад, отричат обвиненията за безразборни бомбардировки срещу цивилни райони и твърдят, че се сражават с ислямистки бойци, вдъхновени от \"Ал Кайда\".Турският президент Реджеп Тайип Ердоган, който миналия септември постигна споразумение с Русия за ограничаване на бойните действия и чиято страна се разглежда от много цивилни в опозиционни райони като защитник, предупреди за подновен бежански приток.Ердоган заяви вчера, че 50 000 души са избягали от Идлиб. Той не уточни дали някои от бягащите са влезли в Турция.", "date": "2019.12.20", "title": "Хиляди бягат от бомбардировките на Русия в Северозападна Сирия, отправят се към Турция"}
{"url": "https://news.bg/world/kamarata-na-obshtinite-odobri-proektozakona-za-brekzit-na-vtoro-chetene.html", "text": "Парламентът на Великобритания с важна стъпка към Брекзит. Камарата на общините подкрепи законопроекта на премиера Борис Джонсън за напускане на ЕС с мнозинство от 124 гласа седмица след  на парламентарните избори, пише \"Гардиън\". за Брекзит е прокаран на второ четене с 358 гласа срещу 234. Той ще мине през двете камари навреме, което ще позволи на Великобритания да напусне ЕС в края на януари 2020 г.В началото на дебата преди гласуването Борис Джонсън обяви, че новият състав на парламента ще излезе от безизходицата и най-накрая ще извади страната от ЕС.Отговаряйки на Борис Джонсън, лидерът на лейбъристите Джереми Корбин потвърди, че партията му ще продължи да се противопоставя на проектозакона, макар че някои лейбъристи смятат, че резултатът от изборите означава, че трябва да го подкрепят и да продължат напред.", "date": "2019.12.20", "title": "Камарата на общините одобри проектозакона за Брекзит на второ четене"}
{"url": "https://news.bg/int-politics/evroparlamentat-podkrepya-otpadaneto-na-monitoringa-na-bryuksel-nad-balgariya.html", "text": "Председателят на комисията към Европейския парламент по граждански свободи, правосъдие и вътрешни работи Хуан Лопес е изпратил писмо до председателя на Европейската комисия (ЕК) Урсула фон дер Лайен по повод намерението на ЕК да прекрати мониторинга над България по механизма за сътрудничество и проверка.Лопес е съобщил, цитиран от кореспондента на БТА в Брюксел, че след състоялото се обсъждане парламентарната комисия е подкрепила премахването на механизма за България.Комисията към Европарламента е отчела, че ЕК възнамерява да въведе занапред всеобща оценка за върховенството на закона в ЕС.Засега няма официално становище на Съвета на ЕС по намерението на ЕК за прекратяването на механизма за България. Становищата на министрите и на евродепутатите имат съвещателен, а не задължителен характер, при приемането от ЕК на окончателното решение за отпадане на наблюдението.", "date": "2019.12.20", "title": "Европарламентът подкрепя отпадането на мониторинга на Брюксел над България"}
{"url": "https://news.bg/bulgaria/za-vremenni-zatrudneniya-pri-pokupka-na-e-vinetki-preduprezhdava-api.html", "text": "Тази нощ от 0 ч. до 3 ч. на 21 декември, са възможни затруднения при покупката на електронни винетки в мрежата за продажби на националния доставчик на услуги \"Интелигентни трафик системи\" ЕАД, съобщават от АПИ. Причината е планирани дейности по актуализация на електронната им система.Дружеството \"Интелигентни трафик системи\" ЕАД предлага е-винетки чрез уеб сайтовете www.vinetki.bg, www.tollpass.bg, www.A1.bg, в мрежата на мобилния оператор А1, както и на каса в Български пощи, Easy Pay и в бензиностанциите на \"Петрол\", \"Лукойл\", \"Еко\" и ОМВ.За избягване на риска от проблеми с покупката на е-винетки, от АПИ напомнят на шофьорите, че е-винетки могат да се купят от сайта bgtoll.bg, мобилното приложение BGTOLL, терминалите за самотаксуване, разположени предимно в бензиностанции, както и на каса на основните гранични контролно-пропускателни пунктове - ГКПП \"Калотина\", ГКПП \"Кулата\", ГКПП \"Капитан Андреево\", ГКПП \"Илинден\", ГКПП \"Станке Лисичково\", ГКПП \"Силистра\", на Дунав мост - Русе и на Дунав мост - Видин.Е-винетки се предлагат и от националния доставчик на услуги \"Конкорд Смарт Инфраструктура\" АД чрез уеб сайта www.digitoll.bg и терминалите \"Cashterminal\" в мрежата на \"Интеркапитал груп\".", "date": "2019.12.20", "title": "За временни затруднения при покупка на е-винетки предупреждава АПИ"}
{"url": "https://news.bg/bulgaria/blizo-50-000-dushi-v-sofiya-sa-izpolzvali-zelen-bilet.html", "text": "Близо 50 000 души в София са използвали \"зелен билет\" заради мръсния въздух в столицата, информира bTV.Столичната община за първи път тази година въведе извънредната мярка за градския транспорт, след като сутринта нивата на замърсяване на въздуха бяха критично високи.Към края на днешния ден данните показват, че са купени общо над 47 000 билета. През 2018 г. за такъв подобен ден са отчетени 23 000 \"зелени билета\".Причината е нивата на фините прахови частици, които превишават 4 пъти допустимата стойност от 50 микрограма на кубичен метър в София.Билетът струва 1 лев и важи за всички линии на градския транспорт за деня. Безплатни ще бъдат и буферните паркинги към линиите на метрото. Те са разположени по линиите на метрото на бул. \"Цариградско шосе\", бул. \"Черни връх\", бул. \"Ломско шосе\", бул. \"Александър Малинов\" и на бул. \"Драган Цанков\".Продължават и проверките за нерегламентирано изгаряне на отпадъци в града.\"Зелен билет\" може да бъде закупен от пунктовете на Център за градска мобилност, касите на Столичното метро, както и от водачите на превозните средства на градския транспорт и чрез мобилното приложение . На сайта  гражданите имат възможност да се информират в реално време за измерваните стойностите на ФПЧ и прогнозите за следващите два дни.Припомняме, че вчераПо време на заседанието на Столичния общински съвет вчера стана ясно, че Мръсният въздух  между десните и Йорданка Фандъкова.", "date": "2019.12.20", "title": "Близо 50 000 души в София са използвали \"зелен билет\""}
{"url": "https://news.bg/world/v-shveytsariya-vodyat-bitka-za-novi-iztrebiteli.html", "text": "Парламентът на Швейцария одобри закупуването на нови изтребители за около 6 милиарда долара, но Социалистическата партия веднага поиска въпросът да бъде подложен на референдум, информира АФП.Швейцария иска да замени остарелите си изтребители, които са на повече от десетилетие, но въпросът предизвика политическа битка в богатата алпийска държава.През 2014 г. страната обмисляше да закупи 22 изтребителя Gripen E от шведската компания Saab, но швейцарците гласуваха против отпускане на необходимите пари за сключване на сделката. Но Берн не се отказва да се сдобие с нови самолети. Правителството предупреждава, че животът на F/A-18 е до 2030 г.Ако не бъдат сменени навреме, Швейцария повече няма да бъде в позиция да защитава пространството си от 2030 г., предупреди по-рано правителството. Страната притежава дори още по-стари самолети F-5 Tiger, произведени от американската компания Northrop Grumman, но те не са оборудвани за нощни полети.За разрешаване на казуса, правителството предлага 6 милиарда швейцарски франка (6,1 милиарда долара, 5,1 милиарда евро) за нови самолети. След няколкоседмичен дебат двете камари на парламента одобриха плана.Социалистите обаче смятат, че твърде много пари се отделят за самолети и че \"Швейцария не се нуждае от луксозни бойни самолети\". Те настояват да се закупят по-евтини самолети, които ще пазят въздушното пространство на страната и в същото време ще защитят интересите на данъкоплатците.Според новинарската агенция ATS искането на социалистите за провеждане на референдум вероятно ще се осъществи с допитване през септември 2020 г.", "date": "2019.12.20", "title": "В Швейцария водят битка за нови изтребители"}
{"url": "https://news.bg/int-politics/na-4-fevruari-tramp-govori-za-sastoyanieto-na-sayuza.html", "text": "Председателят на Камарата на представителите от конгреса на Съединените щати Нанси Пелоси изпрати в петък писмо до президента Доналд Тръмп, с което го прикани да изнесе на 4 февруари традиционната реч за състоянието на съюза, предаде АП.По традиция президентът на САЩ изнася годишното си обръщение за Състоянието на съюза на съвместна сесия на Конгреса.\"За да се осигури баланс на силите, Конституцията призовава президента, да предоставя на Конгреса информация за Състоянието на съюза \", написа Нанси Пелоси. \"В духа на зачитане на нашата Конституция, приканвам ви да говорите преди съвместната сесия на Конгреса във вторник, 4 февруари 2020 г. \", добави Пелоси.Поканата идва само няколко дни, след като по две обвинения за злоупотреба с власт и възпрепятстване на Конгреса. По-късно американският президент заяви, че Пелоси е наясно, че импийчмънтът \"измама е толкова жалка\" и следователно се \"страхува\" да го представи на Сената.Пелоси му отговри, че Тръмп ще остане в историята като президент, който е бил подложен на процедура по импийчмънт.", "date": "2019.12.20", "title": "На 4 февруари Тръмп говори за Състоянието на съюза"}
{"url": "https://news.bg/int-politics/si-dzinpin-sasht-se-mestyat-v-kitay.html", "text": "Президентът на Китай Си Дзинпин изразил недоволство, че САЩ се месят във вътрешните работи на родината му.Това станало в телефонен разговор на държавния глава на Пекин с неговия американски колега Доналд Тръмп, съобщи \"Ройтерс\".В телефонен разговор с американския държавен глава Доналд Тръмп, проведен днес, китайският президент Си Дзинпин е обвинил САЩ, че се намесват във вътрешните работи на неговата страна, но е изразил надежда, че двамата лидери може да запазят открити каналите за връзка, съобщи китайската агенция \"Синхуа\".Си е казал на Тръмп, че Пекин е дълбоко загрижен заради думите и действията на САЩ в Тайван, Хонконг, Синцзян и Тибет, уточни държавната китайска информационна агенция.", "date": "2019.12.20", "title": "Си Дзинпин: САЩ се местят в Китай"}
{"url": "https://news.bg/int-politics/gazoviyat-tranzit-prez-ukrayna-garantiran-za-5-godini.html", "text": "Руският вицепремиер Дмитрий Козак заяви, че Русия и Украйна ще подпишат петгодишен договор за предаде РИА \"Новости\".Документът ще бъде подписан преди Нова година, прогнозира руският политик.\"Това ще бъде нов договор, ключовите му основни условия за следващите пет години са договорени\", каза Дмитрий Козак.Той уточни, че всички взаимни искове за газ са уредени, няма да има повече дела и спорове.\"Ние уредихме всички взаимни претенции, възникнали между\" Газпром \"и\" Нафтогаз \", както и между украинското правителство и руския\" Газпром \", разкри Дмитрий Козак.По-рано представител на \"Газпром\" заяви, че Русия и Украйна са подписали протокол от споразумения за продължаване на транзита на газ през Украйна.\"Руската и украинската страна  за продължаване на транзита на газ през територията на Украйна и уреждането на взаимните претенции\", заяви пред журналисти представител на руската компания \"Газпром\".С това, водени днес в района на Минск. Те протичаха от 15,30 ч. московско време при закрити врата на територията на спортния център в туристическия комплекс \"Сябр\", намиращ се на около 20 километра от беларуската столица.Вчера в Берлин , след които беше разработен проект на бъдещо споразумение за природния газ. В хода на пресконференцията след преговорите беше съобщено, че днес се предвижда съгласуване с ръководствата на страните на принципното споразумение. Но руският енергиен министър Александър Новак съобщи, че са били обсъждани конкретни обеми на транзита на руски газ през Украйна и срокове на бъдещите договори. Преговорите продължиха днес в двустранен формат в Минск на високо равнище.Утре канцеларията на президента на Украйна ще съобщи подробности за газовите преговори с Русия, допълва ТАСС.От канцеларията потвърдиха, че представители на ЕК, на Украйна и на Русия днес са постигнали окончателна договореност по транзита на руски газ през Украина към Европа и уреждането на взаимните претенции.Подробностите ще бъдат съобщени на пресконференция, на която ще присъстват министърът на енергетиката и опазването на околната среда на Украйна Олексий Оржел и на изпълнителният директор на компанията Нафтогаз Украйна Юрий Витренко.", "date": "2019.12.20", "title": "Газовият транзит през Украйна гарантиран за 5 години"}
