{"url": "https://news.bg/int-politics/senatat-na-sasht-blamira-tramp-za-shatdauna.html", "text": "Бюджетната криза в САЩ се задълбочава, съобщи АП. Сенатът бламира президента Доналд Тръмп за разрешаване на кризата с бюджета - шътдауна.Както вече беше съобщено, този законопроект включва разпределението на $5,7 млрд., необходими за изграждането на стена на границата с Мексико, на която се противопоставя Демократическата партия.Предложението на Доналд Тръмп не събра необходимите 60 гласа.От 22 декември работата на федералното правителство е частично спряна в САЩ. Това се дължи на факта, че републиканците и демократите в Конгреса не успяха да постигнат съгласие по параметрите на държавния бюджет. Демократите казват, че няма да одобрят разпределянето на такива големи средства от хазната и са готови да предложат само 1,3 млрд. долара за Стената с Мексико, а Тръмп иска $5,7 млрд..Около една четвърт от правителството остана без финансиране в САЩ, по-специално Държавния департамент, Министерството на финансите, Министерството на търговията и Министерството на вътрешната сигурност. За други правителствени агенции, Конгресът предварително одобри разпределението на средствата до края на септември 2019 г.", "date": "2019.01.24", "title": "Сенатът на САЩ бламира Тръмп за шътдауна"}
{"url": "https://news.bg/regions/borisov-izprati-shefa-na-dnsk-po-plazhove-i-dyuni.html", "text": "Утре началникът на Дирекцията за национален строителен контрол Иван Несторов ще направи спешна проверка по Южното Черноморие по разпореждане на премиера Бойко Борисов.Заедно с експерти от РДНСК Бургас и на Службата по геодезия, картография и кадастър - Бургас, той ще провери сигнали за дейностите, които се изпълняват на \", в района на \" и \". Ако се установят нарушения, дейностите ще бъдат спрени със заповед на ДНСК.Припомняме, днес стана ясно, че , за да се построят шест двуетажни вили. Според становище на Държавното горско стопанство в Царево обаче имотът, който е на първа линия до морето, не попада в горска територия.Само преди дни беше подаден и сигнал, че върху площ от 5,5 декара е започнал строеж на ресторант, магазини и паркинг към тях. При проверка на място техническият ръководител на обекта увери, че има необходимите разрешителни и всички документи са изрядни.На 19 януари пък граждани алармираха за ", "date": "2019.01.24", "title": "Борисов изпрати шефа на ДНСК по плажове и дюни"}
{"url": "https://news.bg/health/ednite-mayki-ne-bili-pri-premiera-tazi-sutrin.html", "text": "В News.bg се получи опровержение от страна на инициативата \"Системата ни убива всички\", че техни представители са присъствали на .\"От медиите научаваме, че днес премиерът се е срещнал с майки на деца с увреждания от Системата ни убива\"\", се посочва в опровержението.От \"Системата ни убива всички\" заявяват, че не смятат за проява на добър вкус на данъкоплатците да благодарят на властта за това, че си е изпълнила регламентираните по закон ангажименти, като да следи за документни и други престъпления, в случая се визира ТЕЛК. на Република България, а не от изпълнителната власт. Тя има ангажимент да структурира така администрацията и контролните ѝ механизми, че да не способства и улеснява злоупотреби с ТЕЛК. Ангажимент, който явно не изпълнява добре, защото в противен случай нямаше да има толкова злоупотреби, установени включително от държавното обвинение\", посочват от инициативата.\"Системата ни убива всички\" заявяват и че от сутрешната среща не произтича никакво решение на следните въпроси, които те поставят:\"Това, за което месеци наред се борихме, е човекът с увреждане да е в центъра на политиките за хората с увреждания. Днес той отново беше изведен на заден план, в една ПР акция.\"Обещанията за справяне с фалшивите експертни решения ТЕЛК са само едната страна на реформата в ТЕЛК, а се пропускат основните въпроси, посочват още от \"Системата ни убива всички\" и заявяват отново, че остават в готовност за протести.", "date": "2019.01.24", "title": "Едните майки не били при премиера тази сутрин"}
{"url": "https://news.bg/world/gartsiya-otlozhi-glasuvaneto-na-sdelkata-s-makedoniya.html", "text": "Гласуването в гръцкия парламент наще бъде проведено в петък в 14,30 часа, пише \"Катимерини\".Ключовият вот трябваше да се състои късно тази вечер, но парламентът взе решение да удължи времето за дебат, за да се даде възможност на депутатите да се изкажат. Решението е взето след среща на председателя и заместник-председателите на законодателния орган.Въпреки силните реакции срещу сделката в политическо и социално измерение, очаква се споразумението да бъде ратифицирано от най-малко 152 депутати в 300-местния парламент.Междувременно около 1 500 полицаи са мобилизирани в Атина заради протестиращи срещу ратифицирането на споразумението, което предвижда Македония да се преименува на Република Северна Македония.", "date": "2019.01.24", "title": "Гърция отложи гласуването на сделката с Македония"}
{"url": "https://news.bg/world/zemetresenie-ot-5-3-na-gratskiyat-ostrov-rodos.html", "text": "Гръцките власти съобщават за земетресение с магнитуд 5,3 на остров Родос в курорта Егейско море, няма сведения за ранени или щети, съобщава АП.Институтът по геодинамика на Атинския университет съобщава, че подводният трус е станал в 16:30 ч. Местно време на около 60 км южно от Родос, в югоизточната част на Егейско море близо до турското крайбрежие.Епицентърът му е около 10 километра под морското дъно. По-леко земетресение е отчетено в същия район във вторник.Гърция се намира в една от най-сеизмично активните зони в света, като десетки предимно малки земетресения се регистрират всеки ден. Големи щети и жертви са редки.", "date": "2019.01.24", "title": "Земетресение от 5,3 на гръцкият остров Родос"}
{"url": "https://news.bg/int-politics/voennite-vav-venetsuela-obyaviha-za-prevrat-deystviyata-na-opozitsionera-guaydo.html", "text": "Министърът на отбраната на Венецуела Владимир Падрино обвини лидера на опозицията Хуан Гуайдо в извършването на \"държавен преврат\" чрез самопровъзгласяването си за действащ президент в незачитане на социалистическия президент Николас Мадуро, който управлява страната от 2013 г., съобщава \"Франс прес\".Говорейки по време на пресконференция, заобиколен от висши военни, Падрино изтъкна, че Гуайдо, който е председател на контролирания от опозицията парламент, е опитал да извърши преврат \"срещу демокрацията, срещу нашата конституция, срещу президента Николас Мадуро: легитимният президент.\"Хуан Гуайдо вчера обяви пред тълпите от свои привърженици, залели улиците на столицата Каракас, че той .Той призова за нови избори за възстановяване на демокрацията и призова венецуелските военни да отхвърлят диктатурата на Мадуро.Генерал-майор Мануел Грегорио Бернал също подкрепи Мадуро, изтъквайки, че президентът представлява независима държава пред лицето на империалистическата агресия.", "date": "2019.01.24", "title": "Военните във Венецуела обявиха за \"преврат\" действията на опозиционера Гуайдо"}
{"url": "https://news.bg/regions/voenni-chistyat-snega-v-smolyansko.html", "text": "Днес модул за действие при зимни условия от състава на 101-ви Алпийски полк - Смолян се включи в разчистването на пътища на територията на областта.Действията са предприети след искане от Областната управа на Смолян и по заповед на министъра на отбраната Красимир Каракачанов.От 14,30 часа военнослужещите разчистват проходите Пампорово и Превала от обилния сняг със специализиран роторен снегорин.Военните ще продължат разчистването на пътищата и утре.Ограничено е движението на МПС над 12 т, както и тегленето на ремаркета и полуремаркета през прохода Превала. Леките автомобили задължително да се движат с вериги.Отпада ограничението за движение с вериги през прохода Пампорово, остава ограничено движението на МПС над 3,5 т. ", "date": "2019.01.24", "title": "Военни чистят снега в Смолянско"}
{"url": "https://news.bg/politics/targovtsite-i-prevozvachite-na-goriva-gotvyat-protest.html", "text": "До този момент никой не се е свързал, провел среща или поискал мнението на Националното сдружение на търговците и превозвачите на горива във връзка със Закона за горивата (Закона за административното регулиране на икономическите дейности, свързани с нефт и продукти от нефтен произход). За това алармират от сдружението, подчертавайки, че техните притеснения остават нечути.В декларация търговците и превозвачите на горива пишат, че са готови да предприемат протестни действия. Декларацията им идва по повод  на Българската петролна и газова асоциация (БПГА) в Министерски съвет с премиера Бойко Борисов и оповестената информация, че Законът за горивата няма да бъде  съгласно предложението на МС.От Националното сдружение уверяват, че ще излязат на протест, ако тази информация се окаже вярна и Законът за горивата наистина няма да бъде отложен с посочения период. Те настояват и за промени в закона. Сигурни са, че недоволството им ще бъде подкрепено от национални асоциации като Конфедерацията на работодателите и индустриалците в България (КРИБ), Асоциацията на индустриалния капитал в България (АИКБ) и Минно-геоложката Камара.Националното сдружение на търговците и превозвачите на горива искат и среща с министъра на икономиката Емил Караиванов, за да представят предложенията си за промяна на текстове.\"Смятаме, че е необходим нормален срок за изготвяне на промени в закона, които ще бъдат от полза на всички субекти в сектор горива, а не само на определени фирми, както и за да бъде чуто мнението на всички засегнати в бранша\", пишат още от сдружението.", "date": "2019.01.24", "title": "Търговците и превозвачите на горива готвят протест"}
{"url": "https://news.bg/int-politics/germaniya-odobryava-iznosa-na-raketni-sistemi-za-katar.html", "text": "Германското правителство одобрява износа на четири ракетни системи RAM за Катар, разработени от Германия и Съединените щати, коментира министърът на икономиката Петер Алтмайер в писмо, цитиран от \"Ройтерс\".Писмото е от 23 януари, в него не се споменава цената на сделката на сделката, като се позова на съдебно решение от 2014 г., което позволява да не се споменават цифри, ако това може да навреди на конкурентоспособността на дружествата.Одобрението на продажбата идва на фона на спирането на всички продажби на оръжия на съперника на Катар, Саудитска Арабия, наложено от Берлин след убийството на журналиста Джамал Кашоги.RAM е ракетна система базирана на кораби, която защитава военни кораби срещу ракети, самолети, хеликоптери и други кораби. Продажбата включва и 85 двурежимни радарни и инфрачервени прихващащи системи, които насочват ракетата към целта.Системата RAM се произвежда и продава от RAM-System GmBH, съвместно предприятие на германската фирма Diehl и европейската ракетна компания MBDA, а американският производител на оръжия Raytheon Co. MBDA е собственост на Airbus, британската BAE Systems и италианския Leonardo.Ракетната система ще бъде изнесена за Катар през Италия, докато прихващащите ще бъдат изнесени през Съединените щати, обяснява Алтмайер в писмото си.\"Безотговорно е германското правителство да продължи да одобрява продажбата на оръжия на кризисни региони\", коментира Клаус Ернст, член на радикалната лява опозиционна партия. Миналата година Германия обяви планове за разширяване на връзките с Катар, който обеща да инвестира 10 милиарда евро в германската икономика.Според RND, системата RAM преди това е продавана от Германия в Египет, Турция и Обединените арабски емирства.", "date": "2019.01.24", "title": "Германия одобрява износа на ракетни системи за Катар"}
{"url": "https://news.bg/regions/za-da-ukrepyat-svlachishte-stroyat-kompleks-do-plazha.html", "text": "Преди дни стана ясно, че  край Созопол. От фирмата строител увериха пред БГНЕС, че в момента укрепват свлачището, което се е активизирало още от 2009 г.Укрепването се извършва чрез изгребване, налива се голямо количество бетон и е твърде близо до морето, отбелязват обаче хората.Общоустройственият план разрешава да има строителство на това място, посочват отговорните институции и допълват, че планът е одобрен от всички министерства в държавата.Обектът е от първа степен - т.е. се намира под контрола на ДНСК и РДНСК, уточняват те и уверяват, че инвеститорът разполага с всички необходими строителни разрешителни, включително и оценка за въздействие върху околната среда.", "date": "2019.01.24", "title": "За да укрепят свлачище, строят комплекс до плажа"}
{"url": "https://news.bg/int-politics/erdogan-e-shokiran-ot-tramp-i-podkrepata-mu-za-guaydo-vav-vnetsuela.html", "text": "Турският президент Реджеп Ердоган заяви, че е шокиран от решението на Доналд Тръмп да признае лидера на опозицията във Венецуела Хуан Гуайдо за изпълняващ длъжността президент на страната, съобщава ТАСС.\"Бях шокиран от отношението на Тръмп. Необходимо е да се уважава този, който е спечелил изборите. Ние се противопоставяме на всички антидемократични действия\", заяви Ердоган на пресконференция в Анкара.Турският лидер изрази увереност, че \"народът на Венецуела ще подкрепи своя избран лидер\". Той припомня, че \"Европейският съюз игнорира опита за преврат през юли 2016 г. в Турция\".Президентът на Турция обвини ЕС, че не е изпълнил обещанията си по въпросите с миграцията. \"ЕС не изпълнява обещанията, които е дал на Турция по тази тема. До момента ЕС е отделил само една четвърт от обещаната сума от 6 милиарда евро, която е необходима за решаване на проблема с миграцията\", обясни Ердоган.На 23 януари лидерът на венецуелската опозиция Хуан Гуайдо, чието назначаване за парламентарен председател два дни по-рано бе анулирано от Върховния съд на страната, .Сегашният държавен глава Никола Мадуро описва ситуацията като опит за преврат и обяви .Гуайдо вече е признат от страните от групата на Лима, с изключение на Мексико, както и от Албания, Грузия, Съединените щати и Организацията на американските държави.Редица страни от ЕС излязоха в подкрепа на венецуелския парламент и изразиха надежда, че ще бъдат проведени избори за разрешаване на кризата.Русия, Боливия, Куба, Куба, Никарагуа, Турция изразиха подкрепата си за Мадуро, a Беларус и Китай призоваха за разрешаване на всички противоречия с мирни средства и срещу външна намеса.Генералният секретар на ООН призова за диалог за разрешаване на кризата.\"Току-що говорих с Гуайдо, потвърждавайки нашия ангажимент към демокрацията. Европейският парламент ще обсъди и приеме резолюция за Венецуела следващата седмица\", коментира ръководителят на ЕП Антонио Таяни.Държавният секретар на САЩ Майк Помпео съобщи, че Вашингтон е готов да предостави 20 млн. долара за хуманитарна помощ на Венецуела.Той също така призовава всички членове на Организацията на американските държави да следват САЩ и да признаят Хуан Гуайдо за временен президент.Помпео също критикува президентството на Никола Мадуро като \"нелегитимно\" и го предупреждава да не използва сила срещу протестиращите.Той отново потвърждава подкрепата за Хуан Гуайдо и Народното събрание и изразява надежда, че те ще \"възстановят демокрацията и зачитането на върховенството на закона във Венецуела\".Американският съветник по националната сигурност Джон Болтън призова венецуелските военни да подкрепят лидера на опозицията Хуан Гуайдо като нов президент на страната. Той отбелязва също, че Народното събрание е готово да помилва военните.", "date": "2019.01.24", "title": "Ердоган е шокиран от Тръмп и подкрепата му за Гуайдо във Внецуела"}
{"url": "https://news.bg/crime/ostaviha-v-aresta-retsidivista-prebil-pensionerka-za-35-leva.html", "text": "Оставиха в ареста рецидивиста, пребил пенсионерка за 35 лева, предаде БНР.Днес 39-годишният Кольо Рашев получи най-тежката мярка за неотклонение \"задържане под стража\".В съдебната зала стана ясно, че Рашев има общо 10 присъди - все за кражби. Последното наказание му е наложено през 2015 год., като мъжът е бил освободен предсрочно.Пред съда Рашев поиска да бъде освободен под домашен арест, но не изрази разкаяние за деянието си.Мотивите на съда да остави Рашев в ареста са високата обществена опасност на деянието - грабеж, извършен в условията на рецидив, както и опасността да се укрие или да извърши друго престъпление.Припомняме, на 21 януари  от Гурково и се опитал да я удуши, за да я обере.Тя се сборила с нападателя си, но той успял да отмъкне всичките й пари - 35 лева.Ден по-късно и той беше задържан за 72 часа.За подобно престъпление законът предвижда наказание \"лишаване от свобода\" от 5 до 15 години и конфискация на 1/2 от притежаваното имущество.Решението на Окръжния съд може да се протестира пред Апелативния съд в Пловдив.", "date": "2019.01.24", "title": "Оставиха в ареста рецидивиста, пребил пенсионерка за 35 лева"}
{"url": "https://news.bg/crime/20-godini-zatvor-za-mazh-prebil-do-smart-svoy-poznat-1.html", "text": "Осъдиха на 20 години затвор мъж, пребил до смърт свой познат.Спрямо 31-годишния Ц.Е. от Берковица беше повдигнато обвинение за убийство, извършено с особена жестокост.На 18 октомври 2014 г. обвиняемият се срещнал с петима свои приятели, на които разказал, че техният познат С.П. го е злепоставил в разговор с жена и се заканил, че ще го бие за това. Същият ден подсъдимият се свързал с жертвата чрез \"Фейсбук\" и двамата се уговорили да се видят.Вечерта С.П. дошъл в апартамента на Ц.Е., където били и трима техни познати. Тогава подсъдимият го обвинил, че го е злепоставил пред общи познати и започнал да го удря и рита по главата и тялото. Той го упрекнал и че го е \"натопил\" в полицията и се интересувал за \"канала\", от който се снабдява с наркотици.Когато двамата присъстващи се опитали да го възпрат, Ц.Е. ги заплашил с нож и се заканил, че ще пребие и тях. Побоят продължил пет часа.Сутринта един от свидетелите успял да убеди Ц.Е. да престане, като обещал да се погрижи за пребития. Като видял тежкото състоянието на С.П., той го закарал в болница.Пострадалият бил оставен за лечение. Той разказал на полицията, че бил пребит от Ц.Е. По-късно същия ден той споделил на родителите си, че се страхува от отмъщение.Няколко часа по-късно здравословното състояние на пострадалия се влошило и той починал.Съдебно-медицинската експертиза установила, че починалият е имал множество травми, рани и охлузвания, които са довели до смъртта му.Осъдителната присъда може да бъде обжалвана пред Софийския апелативен съд.", "date": "2019.01.24", "title": "20 години затвор за мъж, пребил до смърт свой познат"}
{"url": "https://news.bg/regions/bez-seriozni-blokadi-na-granitsata-s-gartsiya.html", "text": "\"Жестока блокада\" спря целия трафик от Гърция към България, пише БГНЕС.Припомняме,  са във връзка с Преспанското споразумение между Гърция и Македония за новото име на страната. Днес в правителството в Гърция  ратифицирането на договора. До това обаче не стигна, , 25 януари. Припомняме и че  на 11 януари.По данни на БГНЕС полицаите в южната ни съседка първи опитали да предотвратят блокадата с блокада. В 14.20 часа обаче около 50 гръцки фермери без трактори, а с лични автомобили, блокирали пътя за България на изхода на град Серес. В 14.50 часа с огромен транспарант \"Македония\" фермерите блокирали и пътя за Солун. Към 15.50 часа блокадата вече била на около 10 километра преди граничния пункт \"Кулата - Промахон\".После два автобуса блокирали магистралата за България, а самата полиция спряла също трафика. Полицейските коли преградили пътя край местността Рупел.По данни на БНТ гръцките фермери днес успели да стигнат до пропускателния пункт, без техника. В знак на несъгласие със споразумението фермерите с личните се автомобили стигнали на границата и блокирали движението за около 10 минути с жива верига, въпреки усилията на полицаите. Това станало към 17 часа. До образуването на големи колони от автомобили и камиони не се стигнало обаче.До края на деня не се очаква гръцките фермери отново да излязат на протест, допълват от обществената телевизия.Гръцките фермери не бяха допуснати да блокират границата с България, информира БНР.Фермерите от района на град Серес излезли на протест без трактори и друга земеделска техника, а с личните си автомобили. Те обаче били пресрещнати от полицаи и жандармерия, които им спретнали контраблокада. Това променило тактиката на протестиращите, които вместо това блокирали главния път към Солун. По този начин за кратно движението по основната пътна артерия било преустановено.\"Демонстрациите бяха локализирани до близките до границата селища, но до блокада на самата гранична зона не се стигна\", пишат кореспондентите на общественото радио в област Благоевград и в южната ни съседка.Цялата суматоха и неизвестност обаче изнервила водачите на камиони и от двете страни. Те коментирали създалата се ситуация със следните думи:\"Никакъв протест на границата, защото не можем да работим\".\"Беше отворено, видях, че се наредиха полицаи, но сега всичко е нормално.\"\"Няма Македония, всичко е Европа.\"Полицията в Гърция по някое време се усъмнила, че фермерите все пак може да стигнат до границата с леки коли и предприели превантивни мерки - униформените затворили участък от магистралата за около 30 минути. Движението било пренасочено по обходни маршрути. Това от своя страна, както и проверката на документите на всички пътуващи, създало задръствания и напрежение на граничния пункт.Към 18.40 часа през граничния пункт \"Кулата\" движението се извършва нормално, но трафикът е много интензивен и в двете посоки, допълват от БНР.Предвид различната информация, екипът на news.bg се свърза с пресслужбата на МВР, откъдето заявиха, че до блокада на границата в днешния ден не се е стигало. Не са се образували големи опашки от чакащи автомобили и камиони и работата на пропускателния пункт протекла нормално.", "date": "2019.01.24", "title": "Без сериозни блокади на границата с Гърция"}
{"url": "https://news.bg/society/50-ekolozi-ot-wwf-iskat-ostavkata-na-neno-dimov-pod-prozortsite-na-ms.html", "text": "Близо 40-50 природозащитници пред Министерския съвет искат оставката на министъра на околната среда и водите Нено Димов.Недоволството на екозащитниците е породено от политиката на МОСВ спрямо Национален парк \"Пирин\" и Натура 2000.Припомняме, на 23 януари еколозите внесоха в деловодството на Министерския съвет доклада \"Хлъзгави склонове - защита на Пирин от неустойчиво развитие\", с който предупреждават, че районът на Банско губи много от едностранното и непрозрачно разширяване на ски зоната.Протестът се провежда под засилено полицейско присъствие.Еколозите настояват за конкретни стъпки за осигуряване на устойчиво бъдеще за Пирин.Протестиращите носят и плакати с надписи \"Пирин няма глас, а има нас\", \"Нено, смешник\", \"Нено, върви си\", \"Нено, оставка\", \"Не се ли наядохте бе\".Експертът от Коалиция \"За да остане природа в България\" и бивш директор на Национален парк \"Витоша\" Тома Белев коментира за news.bg, че днес има няколко протеста в София, които са свързани с екологични теми.По думите му единият протест е  срещу застрояването на зелените площи, а другият протест на гражданите е в \"Младост\" 1 срещу новия проект за допълнително натоварване с жилищни блокове. Третият протест е на еколозите пред Министерския съвет.Белев настоява за оставката на министъра на околната среда и водите Нено Димов, защото министърът излъгал правителството, гражданите и медиите, че действията, които предприема за промяна на плана за действие на Национален парк \"Пирин\" са законни и отговарят на европейските изисквания.Както видяхме вече , че Нено Димов не познава законите и е нарушил три европейски директиви. Зелените считат, че министърът не може да прилага законите адекватно и нормално, без да може да ги познава добре.Белев заяви, че към настоящия момент започва нова наказателна процедура срещу България. Тя е свързана с това, че страната ни не е обявила зоните си от Натура 2000, както изискват европейските директиви.", "date": "2019.01.24", "title": "50 еколози от WWF искат оставката на Нено Димов под прозорците на МС"}
{"url": "https://news.bg/health/v-dragichevo-sa-besni-na-api-i-gotvyat-blokada-na-e-79.html", "text": "Жители на село Драгичево готвят протестни действия.Причината - в последните дни от Агенция пътна инфраструктура (АПИ) поставили мантинела, която затворя северния изход на Драгичво, в резултат на което голяма част от жителите на селото са принудени да карат допълнителни 8 километра, за да излязат на пътя за София.Заради поставянето на мантинелата вчера, 23 януари, жители на селото са се събрали на общоселско събрание, на което са начертали следващите стъпки. Създаден е инициативен комитет, който ще внесе жалба до кмета Виктор Викторов и до съответните институции. Комитетът ще организира бъдещите действия на жителите на селото.Жителите на Драгичето настояват за спешна среща с представители на пътната агенция, \"Пътна полиция\" - Перник, \"Пътна полиция\"- София, Областната администрация в Перник и Областната администрация в София.На срещата вчера жителите очертали и всички минуси, които произхождат от новопоставената мантинела. Някои от тях:Настояването на жителите на селото е северният път да се отвори възможно най-скоро.Освен това обаче те се възползват от създалата се ситуация, за да поставят и други искания. Заради ежедневните задръствания, в които пътуващите от селото губят много време, те настояват и за незабавно довършване на ремонта по пътя София - Перник. Това им искане е подкрепено и от жителите на съседните села Владая, Мърчаево, Рударци и Кладница, които активно ще се включат в протеста.", "date": "2019.01.24", "title": "В Драгичево са бесни на АПИ и готвят блокада на Е-79"}
{"url": "https://news.bg/regions/katastrofa-v-kresnenskoto-defile.html", "text": "Пътен инцидент между две леки коли е възникнал в района на Кресненското дефиле, сигнализираха читатели на news.bg.Произшествието е станало преди \"Кривия тунел\" в дефилето в посока Кулата. Ударили са се две леки коли, едната от които пикап.На мястото на катастрофата вече са пристигнали екипи на \"Пътна полиция\", които регулират преминаването. Пропускат се автомобили само в едната пътна лента.На мястото е пристигнал и екип на \"Спешна помощ\". Към момента няма данни дали вследствие на инцидента има пострадали хора.В района на катастрофата са се образували големи опашки от чакащи на място автомобили. По непотвърдени данни преминаването става за около 30 минути.От Агенция \"Пътна инфраструктура\" потвърдиха за инцидента.По-късно АПИ информира, че заради  катастрофа временно е ограничено движението и по път I-1 Благоевград - Симитли. Преминаването става в една лента. На място са пристигнали екипи на КАТ, които регулират трафика.", "date": "2019.01.24", "title": "Катастрофа в Кресненското дефиле"}
{"url": "https://news.bg/politics/skandal-v-novata-koalitsiya-na-mareshki.html", "text": "Часове след обявяването на новата коалиция на председателя на Воля Веселин Марешки за европейските избори тя беше разтърсена от скандали.Лидерът на Народна партия \"Свобода и достойство\" Орхан Исмаилов беше бламиран от своите съпартийци.В разпространена до медиите декларация от НПСД определиха участието на Орхан Исмаилов в коалицията на Марешки - \"Воля - българските родолюбци\" като солова акция.От разпространена декларация на партията става ясно Орхан Исмаилов не е съгласувал действията си и не е получил санкция нито от Изпълнителния политически съвет, нито от Националния координационен съвет на партията.Цялото ръководство на партията сваля доверието си от Исмаилов и иска незабавната му оставка, се настоява в документа. От партията посочват, че ако той не подаде оставка, то Орхан Исмаилов ще бъде изключен.НПСД беше създадена от политическия затворник от годините на комунизма Касим Дал като морален опонент на ДПС, превърнала се през последните години в параван на задкулисието, олигархията и мафията в страната. В предишното правителство на Бойко Борисов Орхан Исмаилов бе зам. министър на отбраната и се представяше се като натовец, днес обаче се демаскира, прегръщайки се с политически субекти, които искат разпадането на НАТО и са против самолетите Ф-16.Ето и пълния текст на декларацията на НПСД:ДОИЗПЪЛНИТЕЛНИЯ ПОЛИТИЧЕСКИ СЪВЕТ НА НПСДДЕКЛАРАЦИЯНие, долуподписаните членове на ПП \"Народна партия свобода и достойнство\" (НПСД), в качеството си на учредители, членове на Изпълнителния политически съвет (ИПС), Националния координационен съвет (НКС), Контролния съвет (КС), областни координатори и др., които на Първия редовен конгрес на ПП НПСД не се поколебахме да дадем гласа си и избрахме за председател на партията Орхан Исмаилов, заявяваме следното:След парламентарните избори през 2017 г. Орхан Исмаилов се оттегли в пълна изолация и това доведе до тежки вреди както за обществения имидж на партията, така и за нейните структури на всички нива.Днешното участие на Исмаилов като председател на НПСД в пресконференцията за обявяване на коалиция \"Воля - българските родолюбци\", не е санкционирано нито от Изпълнителния политически съвет, нито от Националния координационен съвет на партията. В Устава на НПСД има ясно разписана организационна структура и субординация между различните ръководни органи, а именно:Според чл. 18, ал. 1, т. 1 от този устав \"Изпълнителният политически съвет осъществява политическо ръководство на НПСД на основата на решенията на Националния конгрес и Националния координационен съвет\". Нещо повече, според чл. 21, ал. 1, т. 2, \"Председателят на НПСД прилага и координира решенията на Изпълнителния политически съвет и Националния координационен съвет.\"В конкретния случай председателят Орхан Исмаилов е игнорирал нарочното решение на НКС \"да не се встъпва в коалиционни отношения с ПП \"ВОЛЯ\" до изрично ново решение на НКС, както и обстоятелството, че мнозинството от членовете на Изпълнителния политически съвет са категорично против подобна коалиция.НПСД е партия с висока коалиционна култура, нещо което в годините доказахме, работейки с различни партньори от център-дясното политическо пространство. Имаме ясно изработен модел за вземане на решения, който винаги досега сме следвали и ще продължаваме да следваме. За нас принципите са над тънките политически сметки и частни интереси. Именно тези принципи и това, че в случая става дума за избори за Европейски парламент, не ни позволяват сключването на коалиционно споразумение с неясни параметри с ПП \"Воля\" - част от Консервативния блок на Марин льо Пен, който е крайно националистически настроен срещу всички малцинствени групи и е известен със своята остра ксенофобска реторика и евроскептицизъм, нито с крайнолевия Земеделски съюз \"Александър Стамболийски\" с лидер Спас Панчев или с позиционираната в център-ляво ПП \"Обединена социалдемокрация\".Заради неоторизираните от ИПС и НКС на НПСД действия на председателя Орхан Исмаилов ние, долуподписаните, сваляме политическото си доверие от него и настояваме за незабавната му оставка!В случай че искането ни не бъде изпълнено, заявяваме желанието си Изпълнителния политически съвет да се възползва от чл. 18, ал. 7 от Устава на НПСД и да прекрати партийното членство на Орхан Исмаилов.ПОДПИСАЛИ:Касим Дал - Заместник-председател / Председател на инициативния комитет за учредяване на НПСДКемал Тинев - Заместник-председателГеорги Михайлов - Заместник-председателБилгин Якубов - Главен-секретарОрхан Кошуджу - Член на ИПС / Областен координатор за СилистраД-р Акиф Шабан - Член на ИПССузан Зечири - Член на ИПС / Областен координатор за ПлевенРейхан Вели - Член на ИПС / Областен координатор за РазградАли Хатип - Член на ИПСОмур Караханов - Член на Контролния съвет / Член на НКСЕрдинч Имамоглу - Представител на НПСД за ИстанбулИбрахим Делиорманлъ - Представител на НПСД в АнкараМустафа Мехмед - Областен координатор за Бургас / Член на НКССевгин Осман - Областен координатор за Велико Търново / Член на НКСРозалин Станев - Областен координатор за Видин / Член на НКСЯрослав Руменов - Областен координатор за Добрич / Член на НКСФерахидин Байрактаров - Областен координатор за Ловеч / Член на НКСОлег Петров - Областен координатор за Монтана / Член на НКСАнна Станкова - Областен координатор за Пазарджик / Член на НКСЕрдуан Мехмед - Областен координатор за Пловдив-облст / Член на НКСВели Караахмед - Областен координатор за Смолян / Член на НКСЮмер Мерт - Областен координатор за Хасково / Член на НКС", "date": "2019.01.24", "title": "Скандал в новата коалиция на Марешки"}
{"url": "https://news.bg/regions/uslozhnena-zimna-obstanovka-v-smolyanska-oblast.html", "text": "Обилен сняг и дъжд усложниха обстановката в Смолянска област. Десетки коли закъсаха на Пампорово заради липса на вериги. В същото време в ниските части дъждът повиши нивата на реките. Язовир Златоград вече прелива през преливника, до няколко часа се очаква това да се случи и с язовир \"Пловдивци\", съобщи БНТ.Осемдесет сантиметра нова снежна покривка натрупа по проходите. \"Превала\" беше затворен за товарни автомобили.Най-сериозно беше положението на Пампорово, където се образуваха колони от автомобили. Пътните полицаи караха шофьорите да слагат вериги още на изхода на Смолян в посока Пампорово.В същото време в ниските части на областта заради дъжда реките повишиха нивата си. Бус се озова в реката край Мадан. Бусът паднал тази сутрин в реката край Маден всъщност е бил спрян от движение и оставен на площадка. Затова при инцидента няма жертви.Опасно време в страната - очакват се поройни дъждове и сняг. Оранжев код е обявен в 5 области - Благоевград, Пловдив, Пазарджик, Смолян и Кърджали. По - сериозно беше положението с язовирите. Язовир \"Златоград\" вече е започнал да прелива през преливника. С повишено внимание се следи и язовир \"Пловдивци\".\"Там остава около метър и половина до преливника на язовира, което ще рече че ако се запазят настоящите темпове на покачване на нивото след около пет-шест часа ще започне язовира да прелива през преливника, няма драма. Към настоящия момент в Смолянска област бедствие няма, бедстващи хора няма, населени места без електрозахранване също няма\". Това заяви пред БНТ Андриян Петров - зам.-областен управител на Смолян.Всички водни басейни и реки са под наблюдение заради оранжевия код за опасно време утре.", "date": "2019.01.24", "title": "Усложнена зимна обстановка в Смолянска област"}
{"url": "https://news.bg/crime/sinat-na-arabadzhievi-ostava-v-aresta.html", "text": "Апелативният спецсъд остави в ареста сина на Ветко и Маринела Арабаджиеви - Вълчо, съобщи БНР. Той е обвинен за пране на пари.Определението на тричленния съдебен състав, воден от съдия Галя Георгиева, беше произнесено след пет часа съвещание и е окончателно. То е подписно с особено мнение от един от членовете на състава - Даниела Врачева, която искаше Арабаджиев-младши да бъде освободен от ареста без мярка за неотклонение.Според съдебния състав Вълчо Арабаджиев трябва да остане в ареста, защото той не е в тежко здравословно състояние, а и има обосновано предположение за съучастието му в престъпна дейност. Съдиите отбелязаха още, че промяната на мярката на Арабаджиев в по-лека би затруднила разследването, като според тях има възможност той да се укрие.По време на днешното заседание съдът прие тройна медицинска експертиза на лекари от \"Пирогов\", според която Арабаджиев не страда от заболяване, което да не му позволява да бъде в ареста.Адвокатът му Илиян Василев заяви в залата, че прокуратурата няма доказателства, за това че подзащитният му е знаел за евентуален престъпен произход на над 5 млн. лв., открити в банкови касети на негово име. Адвокатът изнесе данни от разследването, които според него сочат, че Маринела Арабаджиева е поискала от счетоводителка на семейството парите да бъдат внесени в банкови касети от сина й, като те да бъдат на негово име.Прокуратурата обаче смята, че има достатъчно данни за това, че Вълчо е знаел за престъпния произход на внесената от него сума.", "date": "2019.01.24", "title": "Синът на Арабаджиеви остава в ареста"}
{"url": "https://news.bg/int-politics/gratski-fermeri-blokiraha-za-kratko-granichniya-punkt-kulata-promahon.html", "text": "Гръцки фермери блокираха за кратко граничния пункт \"Кулата - Промахон\".Въпреки заканите на гръцките фермери, че ще блокират най-големия българо-гръцки граничен пункт още на обяд - това не се случи. Движението остана натоварено, но колите - леки и товарни, успяваха да преминат без проблеми и в двете посоки, съобщи БНТ.През целия ден гръцката полиция се опитваше да не допуска фермерите да стигнат до границата, но малко преди 17 ч. с жива верига движението беше блокирано за кратко.Засиленото полицейско присъствие в района ще продължи.", "date": "2019.01.24", "title": "Гръцки фермери блокираха за кратко граничния пункт \"Кулата-Промахон\""}
{"url": "https://news.bg/politics/boyko-borisov-i-vladimir-putin-razgovaryali-po-telefona.html", "text": "Министър-председателят Бойко Борисов е провел телефонен разговор с руския президент Владимир Путин. Двамата обсъдиха двустранното сътрудничество, както и в енергийната сфера, съобщават от пресцентъра на Министерски съвет.Премиерът Борисов и президентът Путин са подчертали, че в последните години партньорството между България и Русия се активизира.И двамата ръководители са изразили желание за по-нататъшно задълбочаване на доброто сътрудничество в редица сфери.Руската агенция ТАСС поставя акцент в съобщението си за телефонния разговор на Путин с Борисов с темата за енергетиката. \"Въпроси за сътрудничеството в сферата на енергетиката обсъди днес президентът на Руската федерцаия Владимир Путин с преимера на Българи Бойко Борисов\", гласи първото изречение, а заглавието е изцяло посветено на това.", "date": "2019.01.24", "title": "Бойко Борисов и Владимир Путин разговаряли по телефона"}
{"url": "https://news.bg/regions/gorski-sastaviha-nad-70-akta-za-nezakonna-darvesina-v-starozagorsko-i-slivensko.html", "text": "Горски служители съставиха 74 акта за незаконна дървесина и незаконна сеч при две проверки в Старозагорско и Сливенско.При първата проверка са установените нарушения са предимно за незаконно съхранение на дървесина на територията на селата Габарево и Търничени, община Павел баня.Общо задържаната дървесина е в размер на 42 куб. м дърва за огрев. Иззети са и два бензиномоторни триони. Съставените актове са 57.При втората проверка горски служители от Сливен са задържали 14 куб. метра дъбови дърва за огрев. Дървесината е била немаркирана и без билет за превозване.Заловено е и лице в момент на извършване на незаконна сеч. Иззет е моторният трион на нарушителя. Проверяващите са съставили общо 17 акта.", "date": "2019.01.24", "title": "Горски съставиха над 70 акта за незаконна дървесина в Старозагорско и Сливенско"}
{"url": "https://news.bg/int-politics/ne-pusnaha-gratskite-fermeri-da-blokirat-gkpp-kulata.html", "text": "Гръцките фермери, които обявиха, че ще блокират движението по ГКПП \"Кулата\" заради Преспанското споразумение за новото име на страната, не бяха допуснати до границата, информираха кореспондентите на БНР в южната ни съседка и в Благоевградска област.Събралите се фермери в района на Серес не бяха допуснати до граничния пункт.Заради , в района на околовръстния път край Серес и на двете разклонения преди границата с България има масирано полицейско присъствие.Органи на реда са разположени и на самата граница.Властите в Гърция са категорични, че няма да позволят протеста да се състои, още по-малко да се стигне до блокада на граничния пункт. По този начин към момента заканата на фермерите беше осуетена.Трафикът на ГКПП \"Кулата\" е интензивен, допълват от общественото радио. На вход и изход чакат десетки тежкотоварни камиони. Граничните екипи и Агенция \"Митници\" обаче обработват документите и товарите бързо, така че да не се образуват големи опашки.Дежурните екипи на \"Гранична полиция\" пък информират пътуващите към южната ни съседка за очакваните проблеми с придвижването в района около граничния пункт.Засега няма информация и за готвени протести на другия граничен пункт с Гърция ГКПП \"Илинден\".В цялата ни южна съседка днес има протестни демонстрации и символични блокади на пунктовете с Македония. Причината - днес в парламента на страната ще се гласува споразумението между Гърция и Македония за новото име на страната.Само в Солун са организирани 3 протестни демонстрации от 18 часа. Пред парламента в Атина също се очакват масови протести по време на гласуването на споразумението.Властите уверяват, че са предприети превантивни мерки, така че да не се стигне до сблъсъци.В самия законодателен орган напрежението също е високо. Опозицията се опитва да повлияе на независимите депутати, които са склонни да гласуват в подкрепа на Ципрас и съответно името Северна Македония.Управляващата партия СИРИЗА гарантира привличането на необходимите гласове от независими депутати и се очаква договорът да получи мнозинство.Припомняме, .То ще бъде гласувано по-късно днес.На 11 януари този месец  и предложенията в него за конституционни промени, включително и промяна на името на страната на Република Северна Македония.", "date": "2019.01.24", "title": "Не пуснаха гръцките фермери да блокират ГКПП \"Кулата\""}
{"url": "https://news.bg/regions/darvosekach-zagina-premazan-ot-darvo-v-blagoevgradsko.html", "text": "От Инспекцията по труда в Благоевград извършват проверка на инцидент, при който е загинал дървосекач край село Теплен, предаде БНР.По информация на директора на трудовата инспекция Славянка Симдчийска инцидентът е станал на 22 януари в дърводобивен участък, стопанисван от гоцеделчевска фирма.По време на сеч е паднало дърво, което затиснало 48-годишния дървосекач С.К. Той е бил открит от свой колега.Причините за злополуката все още се изясняват. Работникът е имал сключен трудов договор. По думи на Симидчийска до една седмица от инспекцията ще излязат с протокол от проверката.На мястото е бил извършен оглед веднага след инцидентаПо случая е образувано досъдебно производство.", "date": "2019.01.24", "title": "Дървосекач загина, премазан от дърво в Благоевградско"}
{"url": "https://news.bg/politics/siderov-ne-uchastva-v-igrata-na-krienitsa.html", "text": "Нямам известие от никого за коалиционен съвет. Това обяви лидерът на \"Атака\" Волен Сидеров в профила си във Фейсбук.Според Сидеров коалиционните му партньори Каракачанов и Симеонов играят на криеница и това вече му е хиперсмешно.\"Върнаха ме в детските години\", заявява Сидеров.Припомняме, тази сутрин стана ясно, че партньорите от малката коалиция ще направят пореден опит да се съберат. Такива бяха и очакванията на медиите, че патриотите ще се опитат поне да се стиковат за общо явяване на евроизборите май месец. Първоначално се разбра, че срещата ще бъде в сградата на Народното събрание. Патриотите обаче финтираха медиите и мястото на срещата така и не се разбра.Пред \"24 часа\" Сидеров обясни, че дори е питал през сътрудничката си заместника на Каракачанов във ВМРО Искрен Веселинов за такива планове и е получил отрицателен отговор. \"Да се затичам към Партийния дом, без да съм канен ли?\"Очакваше се партньорите от ВМРО, НФСБ и \"Атака\" да разговарят след известно време на напрежение между тях. Ябълката на раздора се оказаха .Всички партии в Обединени патриоти обаче признаха за съществуващото напрежение. НФСБ се оплакаха от липса на комуникация и че не се провеждат срещи в състав партиите от Обединените патриоти.Националният изпълнителен комитет на НФСБ обяви, че  за Европейски парламент, като изисква от ръководството на ВМРО адекватно обяснение за медийни изяви.Напрежението и неяснотата в малката коалиция тлеят от месеци, като и в момента дори не е ясно кой е председателят на парламентарната им група, след като от  Волен Сидеров още през есента на миналата година.В конфликта Сидеров - Симеонов от лятото лидерът на ВМРО Красимир , по собствените му думи.Също миналата седмица обаче Валери , тъй като двамата не се виждат на заседания на парламентарната група на ОП. От , че такова заседание е провалено не заради тях, а заради отсъствието на депутатите от НФСБ. Съответно от . ", "date": "2019.01.24", "title": "Сидеров не участва в играта на криеница"}
{"url": "https://news.bg/int-politics/hilyadi-uchenitsi-po-sveta-nastoyavat-da-imat-badeshte-na-zemyata-zashtoto-nyama-planeta-b.html", "text": "Хиляди ученици не отидоха на училище за трета поредна седмица по света, настоявайки да се предприемат действия срещу климатичните промени, като броят на участващите ученици продължава да нараства по целия свят, пише британският в. \"Гардиън\".През миналата седмица повече от 60 000 ученици отказаха да влязат в класните си стаи, най-големият брой досега.Протестите се разразиха през миналата година, когато през август 16-годишната шведска ученичка Грета Тунберг започна самостоятелен протест срещу бездействието по въпроса с глобалното затопляне. Ученици от цял свят са вдъхновени да сторят същото, като хиляди от Австралия пропуснаха училищните занятия през ноември. Миналия петък имаше големи протести в Германия, Белгия и Швейцария, където повече от 20 000 ученици стачкуваха.Тунберг обвини някои лидери, че поставят печалбите над справянето с климатичните промени. \"Някои хора - някои компании и някои политици - знаеха точно какви безценни ценности жертват, за да продължат да печелят невъобразими суми пари\", подчерта тя.\"Искам да ги предизвикам в реални и дръзки действия за климата, да отхвърлим техните икономически цели и да защитим бъдещите условия на живот за човечеството\", каза тя, допълвайки: \"Моля ви да застанете на правилната страна на историята. Моля ви да обещаете да сторите всичко по силите си, за да притиснете собствения си бизнес или правителството да се съобразят с целта за ограничаване на затоплянето на света до 1,5 градуса.\"Учените по света предупредиха през октомври, че без драматично ускоряване на действията за намаляване на емисиите с парников ефект, световните температури ще се повишат с повече от 1,5 градуса над равнищата от прединдустриалната епоха, което ще е с тежки последици за човечеството. На срещата за климата на ООН в полския град Катовице през декември Тунберг се срещна с генералния секретар на ООН и каза: \"След като нашите лидери се държат като деца, ще трябва да поемем отговорността, която те трябваше да поемат отдавна.\"Стачките на учениците миналия петък бяха най-големите досега. В Германия около 30 000 ученици напуснаха училищата си в повече от 50 града, за да протестират, носейки плакати, на които пише \"Защо да учим без бъдеще?\" и \"Дядо, какво е снежен човек?\". 17-годишният ученик Мориц от Кил коментира: \"Искаме да помогнем за оформянето и гарантирането на нашето бъдеще, така че да има свят за нас, в който да живеем след 60 години.\"В белгийската столица Брюксел днес излязоха по улиците над 35 000 ученици, за да настояват за по-добра защита на световния климат, като това стана на фона на голям студ и сняг.Друг протест, свързан с климатичните промени, в който ще участват и възрастни, е насрочен в Брюксел за неделя. Подобен протест през миналия месец събра около 70 000 души.\"Планетата може да се справи с нас, но ние не можем да се справим без планетата\", беше един от многото плакати, носен от учениците.", "date": "2019.01.24", "title": "Хиляди ученици по света настояват да имат бъдеще на Земята, защото няма планета Б"}
{"url": "https://news.bg/int-politics/sasht-prashta-novi-voyski-v-siriya-v-pomosht-na-izteglyaneto-na-voyskite.html", "text": "Съединените щати пращат допълнителен контингент войници в Сирия, за да гарантират безопасното изтегляне на войските си от тази страна.Не се уточнява за какъв войски става въпрос, но вероятно става въпрос за пехота, съобщава СиЕнЕн, цитиран от ТАСС.Новият контингент е натоварен със защитата на военните съоръжения по време на изтеглянето от Сирия, на персонал и оборудване на въоръжените сили на САЩ.Тъй като броят на американските военни в Сирия е намален, ще има нужда от допълнителни мерки за сигурност за останалите.Допълнителни войски могат да бъдат прехвърлени в различни райони на Сирия, да напуснат страната и да се върнат на нейна територия, твърдят източници на СиЕнЕн.От съображения за сигурност Пентагонът не възнамерява да обявява данни за броя на американските войници, които все още остават в Сирия.Доналд  на американските войски от Сирия на 19 декември.Бе съобщено, че оттеглянето на военнослужещите, наброяващи повече от 2 хиляди души, може да отнеме от 60 до 100 дни.През миналата седмица при , включително двама американски войници и други двама американски граждани. Отговорност за експлозията пое терористичната група ДАЕШ (Ислямска държава).", "date": "2019.01.24", "title": "САЩ праща нови войски в Сирия в помощ на изтеглянето на войските"}
{"url": "https://news.bg/world/seul-othvarli-iskane-na-tramp-da-plashta-po-usd1-2-mlrd-na-godina-za-amerikanskite-voyski.html", "text": "Сеул отхвърли искане на президента на САЩ Доналд Тръмп Южна Корея да плаща по 1,2 милиарда долара на година за поддържането на американските войски на полуострова, пише \"Дейли телеграф\".Това е увеличение с повече от 40% в сравнение с това, което Сеул в момента плаща за 28 500 американски войници в страната.Вашингтон е отправил искането по време на последните преговори между двете държави по въпроса през декември 2018 г. Но правителството на Южна Корея е отхвърлило искането на САЩ. Оттогава американският посланик в Сеул на няколко пъти намекна, че Вашингтон може да тълкува договора за сигурност между двете държави различно, ако Южна Корея откаже да изпълни искането.Позицията на американския посланик е ядосала Южна Корея, където правителството намекна, че е готово да плаща максимум 886 милиона долара на САЩ за американските войници.В редакционен материал вестник The Korean Times обвинява САЩ в отправяне на \"ултиматум\" към Сеул. Подчертавайки, че преди Вашингтон не е отправял подобна молба, вестникът пише, че \"искането е прекалено\".", "date": "2019.01.24", "title": "Сеул отхвърли искане на Тръмп да плаща по $1,2 млрд. на година за американските войски"}
{"url": "https://news.bg/regions/proveryavat-za-nezakonni-kashti-v-rusenski-kvartal.html", "text": "След сигнал на общински съветник, започва проверка за незаконни къщи в квартал \"Тракцията\" в Русе, предаде БГНЕС.Иво Пазарджиев уведоми, че са констатирани нерегламентирани сгради в няколко русенски квартала и настоя кметът на града Пламен Стоилов да даде отговор дали са наложени административни наказания и дали са започнати процедури по премахването на незаконните къщи по време на втория му мандат.От своя страна заместник-кметът на общината Димитър Наков посъветва Пазарджиев да подаде конкретен сигнал, който да се разгледа от общинската администрация.Видимо е и без човек да е специалист, че някои от въпросните къщи нямат никакви отстояния от улица и няма как да са били законни към момента, когато са били построени, посочи още Пазарджиев. По тази причина той призова общината да не чака конкретни сигнали, а да се самосезира и да извършва периодични проверки в кварталите, за които е ясно, че има тенденция към незаконно строителство.От общината се оправдаха, че разполагат само с шестима служители, които трябва да разглеждат близо 900 сигнала годишно. Въпреки това те обещаха, че ще започнат официално разглеждане на сигнала.", "date": "2019.01.24", "title": "Проверяват за незаконни къщи в русенски квартал"}
{"url": "https://news.bg/health/vaksini-protiv-grip-ima-no-ne-sa-tarseni.html", "text": "Вземат се всички мерки за ограничаване на епидемията от грип. Това стана ясно от коментара на министър Кирил Ананиев в здравната комисия на парламента.Тази година са внесени повече ваксини, отколкото миналата. През последните няколко дни са внесени и нови 40 хиляди ваксини, посочи той. Потребностите на населението от ваксини били осигурени, но такива не се търсели.Предприели сме мерки от гледна точка ограничаване плановия прием на пациенти, майчините консултации са ограничени до минимум, подчерта Ананиев. Стана ясно още, че от догодина Министерство на здравеопазването ще плаща ваксините на хората над 65 години.Припомняме, към момента грипна епидемия е обявена на територията на 15 области в страната: Бургас, Варна, Видин, Добрич, Кърджали, Пазарджик, Пловдив, Силистра, Сливен, Смолян, Софийска област, Стара Загора, Хасково, Шумен и Ямбол.От утре такава се обявява и на територията на Днес  не се провеждат учебни занятия.Същевременно стана ясно, че заради усложнения вследствие на грипа. Сред тях е и петгодишно дете.Иначе стана ясно и че се ускорява процедурата по прехвърляне на Фонда за лечение на деца към НЗОК.Децата ще могат да получат лечение много по-бързо, изтъкна здравният министър. Тази стъпка е правилна според него. Предвиждаме възможност чужди лекари да идват в България, за да обучават наши лекари, допълни Ананиев.\"Най-късно в началото на есента ще започне реалното строителство на националната детска болница. Изграждането й е ключов приоритет в работата на Министерството на здравеопазването, увери още здравният министър депутатите от парламентарната Комисия. Вече са предприети и конкретните действия в тази посока. В момента тече обследване на сградата на територията на Александровска болница, което трябва да приключи в края на месец февруари. \"В болницата ще се работи по всички детски специалности. Децата от цялата страна ще могат да се лекуват комплексно в нея\", допълни още Ананиев.Със заповед на здравния министър е сформирана и работна група, която до края на месец февруари трябва да подготви план на структурата на бъдещата детска болница. Амбициите на Министерството на здравеопазването са най-късно до края на април т.г. да бъде обявена обществената поръчка за инженеринг на националната детска болница.", "date": "2019.01.24", "title": "Ваксини против грип има, но не са търсени"}
{"url": "https://news.bg/int-politics/v-iran-sa-arestuvani-7-000-disidenti-prez-2018-g.html", "text": "\"Амнести интернешънъл\" обвинява Иран, че са арестувани 7 000 дисиденти миналата година в \"безсрамна кампания с репресии\", съобщава БиБиСи.Засегнатите от репресиите, са протестиращи, студенти, адвокати, журналисти, активисти в областта на правата на човека и правата на жените и профсъюзни дейци. Стотици са осъдени на затвор или бичуване. Най-малко 26 протестиращи са убити, а девет други са загинали в ареста.Репресиите са реакция на размириците срещу бедността, корупцията и липсата на политически и социални свободи. \"От нископлатените учители до фабричните работници, които се борят да изхранват семействата си, тези, които се осмеляват да искат правата си в Иран днес, са платили висока цена\", коментира Филип Лутер, директор на \"Амнести\" в Близкия изток и Северна Африка.Според \"Амнести\", най-малко 112 са арестувани или задържани през 2018 г., когато жените започват да стоят на обществени места и да свалят забрадките си, за да протестират срещу задължителния закон за хиджаб.Известният адвокат по правата на човека Насрин Сотуде, която защитава жени, арестувани по време на протестите е арестувана през юни и е изправена пред няколко обвинения срещу националната сигурност. Съпругът на Сотуде, Реза Кандан, който проведе кампания за освобождаването й, бе осъден на 6 години затвор в сряда.Най-малко 63 активисти и учени са задържани през 2018 г. Без да предоставят доказателства, властите обвиняват част от тях в събиране на класифицирана информация за стратегически области на Иран под претекст за извършване на екологични и научни проекти, обяснява \"Амнести\".Петима активисти, Морад Тахбаз, Нилуфар Баяни, Хуман Джокар, Сепидех Кашани и Тахер Гадирян са обвинени в \"корупция на земята\", престъпление от общ характер.Задълбочаващата се икономическа криза в Иран, резултат от санкциите, които САЩ отново наложиха, лошо управление на правителството и корупцията, предизвикаха протести за по-добри условия на труд и по-високи заплати.Най-малко 467 души, включително 23 учители, шофьори на камиони и работници във фабрики са арестувани, а десетки са осъдени на затвор, 38 души получиха бой с камшик.Според \"Амнести\" повече от 200 членове на най-големия ирански суфистки орден \"Гонбади дервиш\" са осъдени на затвор и удари с камшик след участие в мирни протести, които насилствено са потушени от силите за сигурност през февруари.Най-малко 20 души са получили продължителни присъди със затвор или наказания с бичуване, \"след несправедливи процеси\". Мохамад Хюсеин Содагар, журналист от азербайджанско тюркско етническо малцинство, получава 74 удара с камшик след като е осъден за \"разпространяване на лъжи\", коментира \"Амнести\".", "date": "2019.01.24", "title": "В Иран са арестувани 7 000 дисиденти през 2018 г."}
{"url": "https://news.bg/crime/grazhdani-iskat-edinen-standart-za-publichnost-i-otchetnost-na-rodnite-sadilishta.html", "text": "Асоциация \"Прозрачност без граници\" инициира въвеждането на единен стандарт и карта на публичността и отчетността на съдилищата в България.Еталонът има за цел да повиши доверието на гражданите в съдебната система. Стандартът трябва да казва каква информация и в какъв вид съдилищата да представят за себе си и дейността си, за да няма субективни оценки. Това обясни изпълнителният директор на асоциацията Кирил Славов по време на кръгла маса. Мерките са преди всичко организационни.Под внимание са взети нормативни и заложени в стратегическите документи на България параметри. Важен акцент в еталона е поставен върху функционалността, структурата и визията на интернет страниците на родните съдилища.Картата на прозрачност съдържа 23 фактора, между които стандартност и достъпност и дават оценка на сайтовете на българските съдилища. Документът представя резултатите от изследване на сайтовете на всички 178 съдилища - районни, окръжни, административни, апелативни и върховни.Славов посочи, че огромна част от съдилищата имат регистрирани домейни, присъщи за бизнес или неправителствени организации.Сравнителното изследване на уеб ергономичността и публичността на съдилищата показва, че първите позиции в страната заемат Административен съд Русе, Административен съд София-област, Административен съд Търговище, Районен съд Кърджали и Районен съд Смолян.Най-добре структурирани и най-функционални са сайтовете на съдилищата в Германия, сочи анализ на асоциацията. Положителни страни на българските страници са, че няма съд у нас без интернет страница и че публикуваната информация е не по-стара от седмица.Не са публикувани обаче данни за собственика на сайта, ползват се т.нар флаш бутони - визуални изображения, което се оказва проблем за незрящите. Освен това използването на повече визуални изображения забавя зареждането на страницата. Сайтовете на съдилищата не са удобни за работа на мобилни телефони.Достъпът до информация е не просто индивидуално гражданско право. Правото на информация има значение и за това системите ни на управление да продължават да бъдат демократични, уточни Атанас Славов от \"Прозрачност без граници\".Славов допълни и че съдебните решения трябва да са понятни и достъпни за обществото. \"Не трябва да са написани на херметичен език, а хората да могат да се запознаят с основните мотиви на решенията\", изтъкна той.Самият ВСС има раздел, в който се публикуват становищата на Консултативния съвет на европейските съдии (КСЕС), където има забележки по превода на български език. Становищата обаче все пак са достъпни.Необходима е програма за популяризиране на дейността на съдебната власт, смята Славов. Той беше категоричен, че разбирането на обществото и доверието в системата трябва да се повишат. Трябва обаче да има баланс, предупреди експертът, защото прекалената технологичност би отдалечила гражданите от процеса.Според експертите съществуват добри практики, които могат да бъдат приложени у нас. Сред предложените инициативи са съдии да изнасят лекции пред студенти и ученици с образователна функция, дни на отворените врати, както и документални филми за съдебната власт, проактивно участие на магистрати в телевизионни формати, обществени академии.Липсва единна практика за достъп до обществена информация, рядко публикуване на съдебни решения на достъпен език, дела с висок обществен интерес са от полза на юристите, но безполезни за обществеността. Липсва информация за процедурата на обжалване, подчерта Славов.Има съдилища в малки населени места, които са много по-интересни към обществото, отколкото големи градски структури на съдебната власт и тук според Славов трябва да бъде въведен еталон.Той изрази мнение, че \"за да укрепим ролята на съдията, би било добре да се публикува информация за постиженията на съдиите\".", "date": "2019.01.24", "title": "Граждани искат единен стандарт за публичност и отчетност на родните съдилища"}
{"url": "https://news.bg/world/ruski-proizvoditel-pusna-nastolna-igra-nashite-v-solsbari.html", "text": "Руски производител на играчки пусна настолна игра, наречена \"Нашите в Солсбъри\". В играта са включени същите градове в Европа, посетени от агентите на Главното разузнавателно управление (ГРУ) на Русия, които са обвинени за , съобщават британски медии.Град Солбсъри е последната дестинация на играта. Изобразена е катедралата на града и две фигури с работни облекла за химическа защита. Те са взети от снимки на полицията в отговор на отравянето на Скрипал.В единия ъгъл на играта е нарисуван спрей със зелен череп и кости, което изглежда се отнася за бутилката парфюм, в която според британската полиция е бил транспортиран новичокът, използван при атаката.В другия ъгъл са две фигури, които приличат на заподозрените нападатели - Анатолий Чепига и Александър Мишкин. По-рано тази седмицаИграта е създадена през ноември 2018 г. от базираната в Москва фирма Игроленд. Първите снимки с играта в интернет първоначално бяха възприемани като фалшиви.По-рано тази седмица двама от създателите на играта потвърдиха, че през миналата година са произвели 5000 копия и ги продават онлайн на дребни търговци.Играта е в отговор на широкото отразяване на случая \"Скрипал\" от чуждестранните медии и обвиненията на Запада към Русия, че е отговорна за атаката.Проучване от октомври 2018 г. показва, че само 3% от руснаците вярват, че Русия е отровила Скрипал.", "date": "2019.01.24", "title": "Руски производител пусна настолна игра „Нашите в Солсбъри”"}
{"url": "https://news.bg/int-politics/finlandskite-vvs-prihvanaha-ruski-su-27.html", "text": "Финландски самолет е изпратен да прихване руски Су-27, които са в международното въздушно пространство над Финския залив, се посочва в изявлението на финландските ВВС, публикувано в Туитър.\"Самолетът F/A-18 на финландските военновъздушни сили бе вдигнат, за да прихване два руски изтребителя Су-27, които бяха в международното въздушно пространство над Финландския залив в четвъртък, 24 януари, около 11:30 часа местно време. Финландското въздушно пространство не е нарушено \", съобщават те.По-рано, Швеция съобщи, че на 19 януари руски Ил-20 е летял в региона на Балтийско море, придружен от два Су-27. Според шведските военни, руските самолети са навлезли във въздушното пространство на Швеция без разрешение.Руското министерство на отбраната отрича информацията на шведските въоръжени сили, че руските самолети са нарушили държавната граница.Както се посочва в изявлението на военния отдел, екипажите на редовно извършват полети над Балтийско море от континенталната част на Русия до региона на Калининград и обратно.В този случай всички полети се извършват при стриктно спазване на международните правила за използване на въздушното пространство, без да се нарушават границите на други държави, обяснява Русия.", "date": "2019.01.24", "title": "Финландските ВВС прихванаха руски Су-27"}
{"url": "https://news.bg/crime/balgariya-ne-e-priela-merki-sreshtu-praneto-na-pari-spored-ek.html", "text": "Европейската комисия предупреди България, че е не е приела мерки срещу прането на пари, информира кореспондентът на БНР в Брюксел.Освен до България ЕК е изпратила допълнителни мотивиращи становища и до Кипър, Полша и Словакия за това, че не са транспонирали напълно директивата за борба с изпирането на пари от 2015 година в националните си законодателства.Според ЕК навременното и правилното прилагане на правилата за борба с пране на пари е от решаващо значение за ефективната борба с изпирането на пари и финансирането на терористични организации. Поради това пропуските в една страна можели да се отразят във всички останали държави членки.", "date": "2019.01.24", "title": "България не е приела мерки срещу прането на пари според ЕК"}
{"url": "https://news.bg/comments/prizrakat-na-griynam-koman.html", "text": "Британската военна база \"Грийнъм Комън\" беше един от символите на движението за мир в Европа през 80-те години на XX век, възникнало като реакция на разполагането на американските балистични ракети с малък и среден обсег на действие \"Круз\" и \"Пършинг\" в редица страни от западната част на Стария свят. В България дори бе съчинена песен със същото име, която бе изпълнена на един от фестивалите на политическата песен \"Ален Мак\".Сега, особено в социалните мрежи, се смята едва ли не за добър тон подигравката и с борбата за мир, и с разните политически прояви в Източния блок имащи отношение към нея, и с женското движение за мир във Великобритания, чийто участнички разпънаха през 1983 г. палатков лагер край \"Грийнъм Комън\". Според доминиращото в мейнстрийм медиите мнение, тези хора, предимно в Западна Европа, са в най-добрия случай \"полезни идиоти\" на СССР, а в най-лошия - негови агенти. Възможността мащабното движение за мир в Западна Европа да е било породено от желанието на хората просто да останат живи, някак си, ако изобщо я има, е избутана зад кулисите на журналистическото и форумно-фейсбучното съзнание.Но така стоят нещата сега, в края на първото десетилетие на XXI век. Тогава обаче, нещата са стоели по съвършено различен начин. Ето едно свидетелство от писателя-фантаст Саймън Мордън, публикувано на сайта на издателство \"Колибри\": Аз пораснах, почти буквално, в сянката на ядрения холокост. Домът ми се намираше между Олдърмастън, където се строяха атомни бомби, и завода за ядрено оръжие в Бъргфийлд, където ги зареждаха. \"Грийнъм Комън\" се намираше малко по-нататък по пътя. Ако беше избухнала война, моите атоми щяха да са сред първите, разпръснати в атмосферата.\" Страхът е бил истински.На 2 февруари т.г. Съединените щати ще започнат процедурата по излизането си от Договора за ракетите със среден и малък обсег на действие (ДРСМД), подписан през 1987 г. между тях и СССР. С този договор, наречен \"началото на края на Студената война\", бяха унищожени цял клас балистични ракети с обсег на действие от 500 до 5500 км. ДРСМД често е наричан \"крайъгълен камък на европейската безопасност\". Сега, сподирени от хленченето на западните европейци и мълчанието на Източна Европа, американците измъкват този камък от мястото му. Разбира се, те обвиняват Русия, че е нарушила договора с разработката на нов вид крилата ракета и поради това нямали избор освен да напуснат. Ние няма как обективно да проверим това. Едни ще вярват на думите им, други не. Хронологията на събитията обаче накланя везните в полза на тезата, че сме свидетели на перфидно лукавство.Ако в края на 70-те години СССР е направил първата крачка към ескалацията с разполагането на ракетите РСД-10 \"Пионер\", насочени срещу Западна Европа, сега наблюдаваме обратната картина. САЩ първо излязоха от Договора за противоракетната отбрана през 2002 г. под претекст, че водят война с тероризма. Едното нямаше нищо общо с другото, но заради травмата от 11 септември това им беше простено. След това започнаха да разполагат такива ракети в Полша и Румъния с наглото твърдение, че те били насочени срещу Иран и Северна Корея, след това се оказа, че все пак са срещу Русия, а през ноември м.г. Изследователският институт на американските ВМС призна, че установките за изстрелване на ракети за ПРО в Европа могат лесно да бъдат преоборудвани в ядрени ракети със среден и малък обсег. Т.е. бяха потвърдени всички аргументи на руската страна, която тя изказва от години насам, а именно, че САЩ години наред са създавали инфраструктура в непосредствена близост до руската граница, която да може да се използва за нанасянето на първи ядрен удар по нейната територия. И на фона на това САЩ обявиха, че излизат от ДРСМД. Русия е пришита тук като универсално оправдание, след като първо беше сатанизирана като универсално зло. При това американците се канят, поне на думи, да излязат и от други договори - за съкращаването на ядрените оръжия, за разполагането на ядрено оръжие в космоса, т.е. готви се ликвидация на цялата законодателна база, която удържаше, макар и на ръба, човечество да не изгори в атомен огън по време на Студената война.Сега обаче никой не се плаши от апокалипсиса. В Западна Европа са недоволни, мрънкат, дежурно обвиняват за всичко Москва, но преглъщат действията на САЩ. Причината не е просто в отсъствие на самосъхранение. В Западна Европа знаят, че ако американските ядрени ракети се завърнат в Стария свят, то те ще бъдат разположени в източната му част, най-близко до руската граница, с най-малко полетно време. Прибалтийци, поляци, румънци са така погълнати от антируския си комплекс, че явно са решили, че са безсмъртни, разполагането на американски ракети на тяхна територия ще ги направи неуязвими и ще ги освободи от комплексите им. Нищо подобно. Сегашното руско ръководство е далеч от маразматичното Политбюро на СССР и при това е убедено, че страната му е обект на агресия.У нас сервилността пред американците не дава повод за оптимизъм. Още повече, че бившия зам.-държавен секретар Виктория Нуланд вече ни нареди сред фронтовите държави. Ние нямаме антируските комплекси на други източноевропейци, нито трябва да ставаме заложници на техните емоции. България трябва решително да отклони всякакви намеци дори, че трябва да участва в американската ракетно-ядрена авантюра. Това няма да ни доведе до нищо добро, нито ще спре бягството на населението, нито ще отстрани клептократията. Нещо повече. Някои хора може да решат, че ще векуват на власт, ако дадат на САЩ всичко, което те поискат, а в замяна получат индулгенция за безобразията си.Призракът на \"Грийман Комън\" се завръща и започва да се напълва със съдържание. При това не някъде... във Великобритания, Холандия, Германия, а тук при нас. Румънската база \"Девесулу\" в която теоретично могат да бъдат разположени на ядрени ракети, е само на 50 км. от нашите граници.Време е да се изплашим.", "date": "2019.01.24", "title": "Призракът на \"Грийнъм Комън\""}
{"url": "https://news.bg/int-politics/lasvat-taynite-i-na-rusiya-mnogo-lazhi-izlizat-nayave.html", "text": "Руските олигарси и апаратчиците от Кремъл може да открият по-късно тази седмица, че не са недосегаеми, когато нов сайт за изтекла класифицирана информация публикува компилация от стотици хиляди хакнати имейли и гигабайти от изтекли документи.Мислете за сайта като за WikiLeaks, но без нежеланието на Джулиън Асандж да публикува руски тайни. Това съветва американският сайт Daily Beast.Сайтът  (DDoS) е създаден през миналия месец от правозащитници, борещи се за прозрачност. Съоснователят на сайта Ема Бест заяви, че руските течове, които ще бъдат публикувани утре, ще съберат на едно място десетки различни архиви от хакнат материал, които в най-добрия случай са трудни за намиране, а в някои случаи изглеждат изчезнали изцяло от интернет.\"Материали от политици, журналисти, банкери, хора в олигархически и религиозни среди, националисти, сепаратисти, терористи, действащи в Украйна\", изтъкна Бест, която е журналист, чийто ресор е националната сигурност, и активист за прозрачност, допълвайки: \"Стотици хиляди имейли, съобщения в \"Скайп\" и \"Фейсбук\", заедно с много документи.\"DDoS е доброволческа инициатива, стартирала през миналия месец. Целта ѝ е да предостави на изследователи и журналисти централно хранилище, където те могат да намерят терабайти от хакнати и изтекли документи, които се появяват в интернет с нарастваща редовност. Сайтът е вид преподавателска библиотека или музей за изследователи на изтекла информация, който разполага с такава разнообразна информация като например файловете, които Северна Корея е откраднала от японската технологична компания Sony през 2014 г., както и изтекла информация от специалните служби на Азербайджан.Руската секция на сайта вече включва изтекла информация от руското вътрешно министерство, части от които детайлизират разполагането на руските войски в Украйна в момент, когато Кремъл отричаше военно присъствие там. Макар че някои материали от този теч бяха публикувани през 2014 г., около половината от тях не бяха, а WikiLeaks отхвърли искането да публикува файловете две години по-късно в момент, когато Джулиън Асандж се фокусира върху разкриването на документи на американската Демократическа партия, предадени на WikiLeaks от хакери на Кремъл.\"Много от това, което WikiLeaks ще направи, е да организира и препубликува информация, която се е появила другаде\", посочи Никълъс Уивър, изследовател в Калифорнийския университет в Бъркли, допълвайки: \"Те никога не са го правили с нищо извън Русия.\"Няма недостиг на информация. Макар и едва познати на Запад, хакерски групи като Shaltai Boltai, Украински кибералианс и CyberHunta от години проникват и разкриват руски тайни. Тези течове обаче трудно могат да бъдат намерени, особено ако не можете да четете руски, пишат от Daily Beast за своята американска аудитория.", "date": "2019.01.24", "title": "Лъсват тайните и на Русия, много лъжи излизат наяве"}
{"url": "https://news.bg/world/toni-blear-shansovete-za-vtori-referendum-sa-po-visoki-ot-50.html", "text": "Тони Блеър вярва, че шансовете за втори референдум сега са по-високи от 50%, информират британски медии.Бившият премиер и лидер на Лейбъристката партия е твърдо против Брекзит и призовава за втори референдум.Запитан на Световния икономически форум в Давос дали стои зад предишни изказвания, че \"шансовете са 50 на 50\", той отговори, че шансовете за второ допитване са се увеличили.Пред \"Ройтерс\" той отбеляза, че ако страната продължи с процеса по Брекзит, изборът ще бъде \"много, много труден\".Според него има два варианта: безсмислен Брекзит, който предвижда оставане близо до правилата на Европа или Брекзит, който ще е болезнен, тъй като страната ще напусне европейската система, в която търгува през последните четири десетилетия.Блеър смята, че в момента няма мнозинство сред депутатите за нито едно предложение за Брекзит.Няма и мнозинство за втори референдум, но мисля, че е възможно да се събере, подчерта лейбъристът.", "date": "2019.01.24", "title": "Тони Блеър: Шансовете за втори референдум са по-високи от 50%"}
{"url": "https://news.bg/world/shvetsiya-saobshti-za-narushenie-na-ruski-samoleti-i-iztrebiteli-v-sabota.html", "text": "Въоръжените сили на Швеция съобщиха за нарушение на руски самолети и два изтребителя в събота, 19 януари, на въздушното пространство на южната граница на страната, съобщи РИА Новости.\"На 19 януари руски самолет от типа Ил-20 проведе полет над Балтийско море съпровождан от два изтребителя Су-27 Flanker.На юг от Карлсхомн в Блекинг самолетът на Русия заходи за кратко на шведства територия без разрешение, се казва в съобщението за пресата.Уточнява се, че за инцидента е информирано шведското правителство.По-рано от руското военно министерство съобщиха за прихващане на разузнавателен самолет на ВВС на Швеция над неутрални води в Балтийско море.На официалния сайт на ведомството бе публикувано и видео.", "date": "2019.01.24", "title": "Швеция съобщи за нарушение на руски самолети и изтребители в събота"}
{"url": "https://news.bg/society/api-savetva-da-se-kara-vnimatelno-v-yuzhna-balgariya.html", "text": "Шофьорите, на които им предстои пътуване в област Смолян, да тръгват на път с автомобили подготвени за зимни условия, да карат внимателно и със съобразена скорост. Това съветват от Агенция \"Пътна инфраструктура\". Падналият сняг от нощта до момента на места е до 40 см.От агенцията съветват, че за повишаване безопасността на движение всички пътуващи по пътя Момчиловци - Виево - Лъки - Рожен задължително трябва да са с вериги.През прохода \"Превала\" и пътя Батак-Доспат е ограничено движението за превозни средства над 12 тона и на ремаркета и полуремаркета.За утре е определен оранжев код за за дъжд и снеговалежи в областите - Благоевград, Пазарджик, Пловдив, Смолян, Кърджали и Хасково.Агенция \"Пътна инфраструктура\" призовават шофьорите на тежкотоварни превозни средства и на леки автомобили да тръгват на път само с подходящи гуми, да карат със съобразена скорост и повишено внимание, спазвайки дистанция и указанията на контролните органи.Областните пътни управления и снегопочистващите фирми работят по 24 часа.За актуалната пътна обстановка всички граждани могат да следят на интернет страницата на АПИ - www.api.bg, или на денонощен телефон 0700 130 20.", "date": "2019.01.24", "title": "АПИ съветва да се кара внимателно в Южна България"}
{"url": "https://news.bg/regions/borisov-naredi-proverka-na-stroezha-na-novite-piteyni-kladentsi-v-haskovo.html", "text": "Премиерът Бойко Борисов нареди на Министерството на регионалното развитие и благоустройството (МРРБ) да извърши проверки на строителството на новите кладенци за питейна вода в Хасково.Служителите на регионалното министерство следва да проверят как върви изпълнението на обект \"Допълнително аварийно водоснабдяване на гр. Хасково\", който предвижда изграждането на дублиращи кладенци за питейна вода, който да гарантират безопасността на здравето на жителите в региона и решаване на проблема с питейната вода.Освен от служителите във \"Вътрешният одит\" на МРРБ обектите ще се проверят и от екипи на Агенцията за държавна финансова инспекция (АДФИ), Дирекцията за национален строителен контрол (ДНСК) и ВиК.Припомняме, за израждането на новите кладенци през месец май 2017 година  за финансирането на проекта.Проверката ще обхване всички аспекти на строителните дейности на обекта, цялата налична документация, както и сроковете, заложени в сключеното между МРРБ и община Хасково споразумение за финансиране на обекта.Припомняме,  преди две години заради завишени норми на уран.Скандалът с повишеното ниво на  2017 година. Тогава се стигна и до обвинения от страна на БСП, че предишното правителство на ГЕРБ е знаело за опасността, но не е уведомило населението от страх от недоволство и намаляване на предизборните резултати.Здравните власти в Хасково веднага увериха, че са  и опасност за населението няма. От Федерацията на потребителите в България обявиха, че превишените нива са , но това е останало скрито.В началото на месец юни 2017 година от областната администрация в града съобщиха, че стойностите на уран във водата в Хасково са в допустимата норма и .Две седмици по-късно обаче от Регионалната здравна инспекция в областния град информираха, че в четири  е . Тогава властите отново забраниха използването на чешмяната вода за питейни нужди.На 19 април 2017 година  медийни публикации и образува разследване затова, че в периода от 28 октомври 2016 г. до 4 април 2017 г. длъжностно лице в Хасково, в кръга на служебните си задължения, е укрило информация за състоянието на околната среда и нейните компоненти, а именно за наличието на високо съдържание на уран и обща алфа активност в подземни води от сондажи на Помпена станция \"Хасково - 1\". Той обаче не оповестил данните, от което последвали немаловажни вреди за околната среда, живота и човешкото здраве.На 5 декември 2018 година  за укриване на информация за наличието на високо съдържание на уран в питейната вода на града. Питейната вода в града е безопасна за здравето на човека според разследването на държавното обвинение.", "date": "2019.01.24", "title": "Борисов нареди проверка на строежа на новите питейни кладенци в Хасково"}
{"url": "https://news.bg/int-politics/velikobritaniya-podkrepya-samoprovazglasiliya-se-za-prezident-na-venetsuela.html", "text": "Великобритания подкрепя лидера на опозицията във Венецуела Хуан Гуайдо като ръководител на демократично избраното Народно събрание. Това заяви говорител на британския премиер Тереза Мей, добавяйки, че президентските избори през май 2018 г. не са били нито свободни, нито честни, съобщава \"Ройтерс\". вчера, като беше подкрепен от САЩ и отделни страни от Латинска Америка, което подтикна социалиста Николас Мадуро, лидер на Венецуела от 2013 г. насам, да скъса отношенията със САЩ.\"Президентските избори през 2018 г. във Венецуела не бяха нито свободни, нито честни, така че основата на властта на режима е дълбоко дефектна. Ние напълно подкрепяме демократично избраното Национално събрание с Хуан Гуайдо като негов председател\", изтъкна говорителят на Мей.\"По отношение на САЩ, ние смятаме, че е абсолютно неприемливо Венецуела да прекъсва дипломатическите отношения. Решението на тази криза лежи в работата за намиране на мирно и дипломатическо решение, не в изгнанието\", допълни говорителят.", "date": "2019.01.24", "title": "Великобритания подкрепя самопровъзгласилия се за президент на Венецуела"}
{"url": "https://news.bg/regions/obviniha-vazrasten-mazh-plashtal-na-nepalnoletni-da-pukat-gumi.html", "text": "Възрастен мъж от Етрополе плащал на непълнолетни да пукат гуми, предаде Областната дирекция на МВР в София.Срещу 64-годишния етрополец е повдигнато обвинение, че като подбудител и помагач в периода между 4 и 19 януари умишлено е склонил двама непълнолетни да спукат гумите на два леки автомобила.Мъжът давал съвети на младежите как да действат и накрая им платил за всяка от увредените коли.На обвиняемия е наложена мярка за неотклонение \"подписка\". Делото е изпратено с мнение за съд.", "date": "2019.01.24", "title": "Обвиниха възрастен мъж, плащал на непълнолетни да пукат гуми"}
{"url": "https://news.bg/crime/predadoha-na-sad-mazh-ubil-s-lovdzhiyski-nozh-brat-si.html", "text": "Прокуратурата в Габрово внесе в съда обвинителен акт срещу мъж, убил с нож брат си, съобщават от държавното обвинение.Инцидентът е станал в село Скалско.Обвинението срещу И. А. е за това, че на 1 юни 2018 г. умишлено убил брат си с ловджийски нож, като го пробол два пъти в гръдния кош и един път в гърба.В деня на убийството, обвиняемият е употребил алкохол. Вечерта двамата седнали на масата в кухнята и пиели ракия. Двамата се скарали и обвиняемият намушкал брат си с нож.Мъжът е обвинен и за това, че по същото време и място, се заканил на майка си А. А. да я наръга с ножа.Обвиняемият е безработен и живеел в дома на родителите си в селото. Извършвал касапски услуги в селото, злоупотребявал с алкохол, бил конфликтен, агресивен и към всички отправял закани, малтретирал физически и психически 80-годишната си майка.През април 2018 г., след като останал без работа, брат му М. А. се преместил да живее при близките си в село Скалско.Двамата братя често влизали в конфликт.По искане на прокуратурата обвиняемият е задържан за постоянно в ареста.", "date": "2019.01.24", "title": "Предадоха на съд мъж, убил с ловджийски нож брат си"}
{"url": "https://news.bg/int-politics/ne-e-vreme-za-teorii-mariya-gabriel-se-bori-s-dezinformatsiyata.html", "text": "\"В периоди на съмнение, повече от всякога има смисъл да си спомняме кои сме и да бъдем горди с европейската си идентичност. Европейците идваме от различни страни, с различни традиции, с уникално богатство от общи ценности, и всичко това е нашата европейска ДНК\", обясни комисарят по цифровата икономика и общество Мария Габриел в конференция на високо равнище в Берлин.Тя коментира, че \"имаме обаче един общ принцип - нашите отворени, демократични общества се основават на публични дебати, подкрепени от надеждна информация, която е изключително условие гражданите да изразяват волята си чрез свободни и справедливи политически процеси.\"\"И днес, около 120 дни преди европейските избори, ние трябва да действаме, за да гарантираме свободни и честни избори\", допълни българският еврокомисар.Представители на научните среди, медийни експерти, политически фигури (сред които и известният бивш президент на Франция Валери Жискар Д'Естен) разискваха най-належащите въпроси за въздействието на цифровата трансформация и новите явления в областта на разпространението на информация върху демокрацията в Европа и извън нея.Габриел представи конкретните действия, които Европейската комисия предприема за гарантирането на демократичното протичане на изборните процеси и за борба с разпространението на дезинформация онлайн, и отбелязва, че в днешния цифров свят, рискът от намеса и манипулация никога не е бил по-висок.\"Дезинформацията може да изкриви общественото мнение, да подбуди недоверие в институциите и в крайна сметка да подкопае нашата демокрация\", обясни тя. \"Ето защо е от първостепенно значение да действаме заедно срещу това явление, като не прекрачваме линията за ненарушаване на свободата на изразяване и свободата на медиите\", добави Габриел.Тя коментира постигнатия напредък през последната една година, откроявайки най-важните моменти: приетия през април 2018 г. списък с мерки срещу дезинформацията онлайн, първия по рода си Кодекс за добри практики от септември 2018 г. и План за действие срещу дезинформацията, приет през миналия декември.\"Не е време за политическа теория, а за конкретни резултати. Решена съм да следя отблизо резултатите от прилагането на Кодекса за добри практики от страна на онлайн платформите с ежемесечния мониторинг, който въведохме\", обяви еврокомисар Габриел.\"Тъй като проверителите на факти добавят стойност в днешната информационна екосистема и са в основата на нашите усилия, предвиждаме независима европейска мрежа на проверителите на факти\", добави тя.\"Тясното сътрудничество между тях, онлайн платформите и рекламната индустрия не само ще предостави на гражданите по-лесен достъп до достоверна информация, но и ще допринесе за идентифицирането на тези, които възпрепятстват провеждането на надежден и прозрачен публичен дебат чрез дезинформация\", обясни Габриел.Еврокомисарят изтъква и необходимостта да се разширят знанията за механизмите, по които се създава и разпространява дезинформация. За тази цел Европейската комисия подкрепя качествената журналистика, защото човешкият фактор е решаващ за адаптирането на демократичния модел за цифровата ера.\"Непрекъснатото развитие на цифрови умения и компетентности, медийният плурализъм и свобода, уменията на гражданите да слушат и четат критично са изключително важни за запазването на демокрацията\", добави тя.Въпросът за дезинформацията онлайн ще бъде обект на общоевропейска конференция в Брюксел по инициатива на Мария Габриел на 29 януари, а през април ще се проведе първата Европейска седмица за медийна грамотност, коментира комисарят по цифровата икономика и общество Мария Габриел.", "date": "2019.01.24", "title": "\"Не е време за теории\", Мария Габриел се бори с дезинформацията"}
{"url": "https://news.bg/health/nad-8-000-dushi-umirat-godishno-v-balgariya-ot-mrasniya-vazduh.html", "text": "8 634 души умират годишно в България заради замърсяването на въздуха от фини прахови частици. Тези данни обяви омбудсманът Мая Манолова по време на обществена дискусия, посветена на проблемите с наднорменото замърсяване на въздуха.Хората от столичния квартал \"Красна поляна\" настояват да се предприемат спешни действия и да има резултати за преодоляване на замърсяването с фини прахови частици и за подобряване качеството на атмосферния въздух, обясни националният защитник.Според Европейската агенция за околна среда от всички държавни членки на ЕС в България са налице най-високите на нива на замърсяване.\"3 милиона души годишно преждевременно умират заради замърсяването на въздуха, а в Европа - 479 000 души\", посочи Манолова.По данни на Европейската сметна палата близо 15 000 души годишно в България умират вследствие замърсяването на въздуха. В резултат от фините прахови частици българинът живее две години и половина по-малко в добро здраве, допълни омбудсманът.Манолова посочи, че в проблема със справянето с фините прахови частици са ангажирани различни институции.Манолова коментира и осъдителното решение на съда на Европейския съюз от 2017 г. и започването на наказателна процедура срещу България за неизпълнение на европейското законодателство.Тя заяви, че до 8 януари от МОСВ е трябвало да представят списък от мерки и предприети действия - Манолова обаче още не го получила. Тя призова МОСВ да запознае хората с документа.След осъдителното решение в резултат от неизпълнение на препоръките и указанията в борбата срещу замърсяването на въздуха, се очаква да последват имуществени санкции в България. Някой могат да са в хиляди евра на ден и на месец, предупреди Манолова.Националният защитник очаква от всички институции да споделят техните усилия за решаването на проблема и конкретните мерки, които са предприели.\"Сред многобройните програми и мерки, преобладават усилията, а по-малко са резултатите\", отчете Манолова и настоя за повече измервателни уреди по невралгичните точки.Десислава Малинова от столичния квартал \"Красна поляна\" припомни, че хората от квартала водят многогодишна борба и то най-вече с институциите, които би трябвало да им помагат. \"Красна поляна\" е първенец по замърсяване - \"дишаме цялата Менделеева таблица\" и превишенията са в пъти над допустимото.Десислава Малинова заяви, че \"това, в което живеем ние и децата ни е абсолютен геноцид\", който се повтаря всеки ден.Общинското гето и горенето на битов отпадък са сред най-сериозните основни замърсители на въздуха. Жителите на \"Красна поляна\" настояват за конкретен анализ затова какво се случва и какво дишат, както и настояват за криминализиране на горенето на битовия отпадък.\"Проблемът ни е огромен и ние там умираме. Имаме нужда от МОСВ и МТСП\", заяви тя, като припомни, че Столична община и МОСВ преди година са поставили една мобилна станция, но какво от това.", "date": "2019.01.24", "title": "Над 8 000 души умират годишно в България от мръсния въздух"}
{"url": "https://news.bg/world/sasht-i-talibanite-pregovaryat-chetvarti-den.html", "text": "Преговорите между талибаните и САЩ в Катар навлязоха в четвъртия си ден, съобщава АФП, позовавайки се на екстремисткото движение.Двете страни се опитват да се договорят за прекратяване на 17-годишната война в Афганистан.Говорител на талибаните потвърди пред осведомителната агенция, че \"дискусиите все още продължават\".\"Ние ще съобщим подробности по-късно, когато постигнем споразумение\", отбеляза представителят.Мирното споразумение може да открие пътя за участие на талибаните в следващото правителство на Афганистан.\"Двете страни обсъждат различните аспекти за изтеглянето на американските войници\", подчерта високопоставен талибански командир, който се укрива в Пакистан. Той добави, че в края на деня или в петък има вероятност да бъде публикувана декларация от разговорите.Министерството на външните работи на Пакистан също потвърди, че преговорите между двете страни продължават. Няма коментар от американското посолство или НАТО в Кабул.Във вторник САЩ съобщиха, че са възобновили преговорите с талибаните в Катар, където специалният посланик на Вашингтон Залмай Халилзад преговаря с представители на талибаните.Според експерти продължаването на разговорите представлява \"безпрецедентен\" напредък.Преговорите предимно са с фокус три важни точки: изтеглянето на американските войски от страната, обещание Афганистан да не се превръща в база за бъдещи нападения срещу други държави и потенциално прекратяване на огъня.Вашингтон настоява талибаните да започнат да преговарят с афганистанското правителство, което обаче се отхвърля, тъй като екстремистите разглеждат Кабул като марионетка на американците.САЩ не са единствените, които преговарят с талибаните. През последните месеци Русия и Иран проведоха срещи с екстремистите, а Китай отправи покана. Саудитска Арабия, ОАЕ и Пакистан също участват в кампанията на САЩ.", "date": "2019.01.24", "title": "САЩ и талибаните преговарят четвърти ден"}
{"url": "https://news.bg/society/damtn-zapochva-proverki-na-yazovirnite-steni-v-tsyalata-strana.html", "text": "Държавната агенция за метрологичен и технически надзор започва извънредни проверки на язовирните стени и съоръженията към тях на територията на цялата страна.По разпореждане на министъра на икономиката Емил Караниколов, ДАМТН засилва екипите осъществяващи контрол.Мерките се налагат превантивно предвид очакваните обилни валежи от дъжд и сняг в някои региони на страната, които са предпоставка за рязко покачване на водните обеми.Оперативен щаб работи в централата до нормализиране на ситуацията.Инспекторите са в постоянен контакт с представителите на местната власт и собствениците на язовири. ДАМТН апелира собствениците на язовири да следят с повишено внимание състоянието на водоемите и при проблем да сигнализират на агенцията.Припомняме, че по-рано днес след съвещание в МВР във връзка с стана ясно, че се ", "date": "2019.01.24", "title": "ДАМТН започва проверки на язовирните стени в цялата страна"}
{"url": "https://news.bg/int-politics/kitay-blokira-internet-tarsachkata-na-microsoft.html", "text": "Интернет търсачката Bing на американския технологичен гигант Microsoft е недостъпна в Китай след заповед на правителството, съобщава в. \"Файненшъл таймс\", позовавайки се на източник.Държавната телекомуникационна компания China Unicom потвърди, че правителството е наредило блокирането на търсачката. Microsoft все още не са коментирали темата, но според информациите разследват въпроса.Ако търсачката действително е блокирана в Китай, тя ще се превърне във втората голяма търсачка, която ще спре да работи в страната. Google спря търсачката си и други сайтове през 2010 г., за да избегне цензурата и да не прави какъвто и да е компромис с ангажимента си към свободен и отворен интернет.Facebook, Twitter и Yahoo са сред хилядите сайтове със западен произход, които са блокирани от т. нар. \"Велика защитна стена на Китай\".", "date": "2019.01.24", "title": "Китай блокира интернет търсачката на Microsoft"}
{"url": "https://news.bg/regions/padna-chast-ot-tavana-na-metrostrantsiya-zapaden-park.html", "text": "Част от тавана на метростанция \"Западен парк\" падна на перона, съобщи bTV. Няма пострадали хора.Пред телевизията изпълнителният директор на \"Метрополитен\" Стоян Братоев заявил, че падналите парчета са с размери 60/60. Парчетата от двете паднали пана веднага са били почистени. Очаква се екип на \"Метрополитен\" да възстанови нарушената конструкция.Свидетели на случката споделили снимки в социалните мрежи.Най-вероятната причина за случилото се са вибрациите от преминаващите мотриси.", "date": "2019.01.24", "title": "Падна част от тавана на метространция \"Западен парк\""}
{"url": "https://news.bg/world/istoriyata-e-na-nasha-strana-obyavi-skopie-predi-klyuchoviya-vot-v-gartsiya.html", "text": "Министърът на външните работи на Македония заяви, че тези, които подкрепят споразумението с Гърция за разрешаване на 27-годишния спор, са на \"правилната страна на историята\", пише \"Катимерини\".Пред АФП Никола Димитров коментира, че дори тези, които днес протестират срещу , в крайна сметка ще променят мнението си.\"Чувствам, че определено съм на правилната страна на историята по този въпрос и мисля, че след няколко години...дори тези, които сега гневно протестират, ще кажат: \"Изглежда, че те са били прави\", убеден е Димитров.В същото време той предупреди, че ако ЕС не изпълни обещанията си за откриване на преговорния процес по присъединяване с Македония, ще има загуба на доверие към целия предприсъединителен процес.Признавайки, че Македония трябва да прокара сериозни реформи преди да се присъедини към ЕС, външният министър добави: \"Искаме да започне пътешествието\".Македония ратифицира Днес гръцкият парламент ще продължи дебата, а късно тази вечер се очаква да гласува сделката с Македония за ратификация. Гръцкото правителство очаква да събере необходимото мнозинство. В същото време в балканската държава се организират протестни демонстрации срещу Преспанското споразумение.", "date": "2019.01.24", "title": "Историята е на наша страна, обяви Скопие преди ключовия вот в Гърция"}
{"url": "https://news.bg/int-politics/ek-zasilva-sadebniyat-natisk-sreshtu-ungariya-zaradi-migrantite.html", "text": "Европейската комисия засилва съдебната си процедура срещу Унгария във връзка с криминализирането на подкрепата на мигранти от страна на Будапеща, като случаят се доближава до евентуално решение на Европейския съд, съобщава \"Ройтерс\".\"Днес Европейската комисия реши да изпрати на Унгария мотивирано становище относно законодателството, което криминализира дейности, които подкрепят молбите за убежище и пребиваване, и допълнително ограничава правото да се иска убежище\", се казва в изявление на изпълнителната власт на ЕС.Както обяснява Европейската комисия, сред нарушенията, които Будапеща не е премахнала, са \"ограничаването на индивидуалните свободи\" на мигрантите, както и \"незаконното ограничаване на правото на убежище\".\"Унгарските власти имат 2 месеца, за да отговорят на Европейската комисия. В противен случай Европейската комисия може да даде Унгария на Европейския съд\", обяснява ЕК.Европейската комисия реши през 2018 г. да започне процедура за санкции срещу Унгария поради приетите от Будапеща закони за миграцията. След това ЕК изпрати официално уведомление.Унгарският външен министър Петер \" и правителството е готово да се бори със санкционната процедура на ЕК. Унгария може в бъдеще да бъде лишена от правото да гласува в Съвета на ЕС, ако не удовлетвори исканията на комисията.", "date": "2019.01.24", "title": "ЕК засилва съдебният натиск срещу Унгария заради мигрантите"}
{"url": "https://news.bg/euronews/ek-ni-zaplashva-s-evrosad-za-zakonodatelstvoto-za-geografskite-oznacheniya.html", "text": "Европейската комисия предприема по-нататъшни действия по наказателната процедура срещу България по повод Закона за марките и географските означения, информира БТА.През месец януари 2018 година ЕК започна производството срещу страната ни, след като беше установено, че регулациите за национална закрила на географските означения не е съвместима с правото на ЕС за схемите за качество на селскостопанските продукти и храни.С днешното писмо на Комисията България ще има два месеца да отговори на констатираните доводи за несъответствие. Ако това не се случи, ЕК може да отнесе въпроса до Съда на ЕС.Правната уредба на ЕС предвижда единна и изчерпателна система на закрила на географските означения. България е трябвало да сложи край на националната система за регистрация към датата на присъединяването си към ЕС през 2007 година.", "date": "2019.01.24", "title": "EK ни заплашва с евросъд за законодателството за географските означения"}
{"url": "https://news.bg/regions/svlachishte-otnese-kurierski-bus-v-rayona-na-madan.html", "text": "Свлачище отнесе бус в района на Мадан, съобщи Нова телевизия.Микробусът е на куриерска фирма. Бил е паркиран на площадка за скрап.Няма пострадали хора при инцидента. Река Чая е покачила нивото си с 50 см.", "date": "2019.01.24", "title": "Свлачище отнесе куриерски бус в района на Мадан "}
{"url": "https://news.bg/regions/s-vnimanie-nablyudavat-yazovirite-v-yuzhna-balgariya.html", "text": "Работна група от МВР проверява обстановката в страната заради очакваните лоши метеорологични условия. Това стана ясно след съвещание в МВР във връзка с в страната идните дни.Бившият директор на Националния институт по хидрология и метеорология проф. Христомир Брънзов информира, че от днес до края на месеца времето ще е динамично. В части от страната ще има валежи над нормалното за месеца.Валежите от дъжд ще са основно в Югозападната част на страната. В Северозападна България се очаква в събота те да преминат в мокър сняг.Директорът на Главна дирекция \"Пожарна безопасност и защита на населението\" към МВР главен комисар Николай Николов обясни, че към момента ситуацията в страната е спокойна. Първите регистрирани инциденти са в Кюстендил, Кърджалийско Благоевград и Смолян. Става въпрос за отводняване на обекти. Случаите не са тежки, успокои комисарят.Един от мостовете в района на язовир \"Кърджали\" е бил залят вследствие на високото ниво на водата във водоема.МВР е изпратило указания до структурите и до кметовете на общини и до областните управи. Министерството е готово за реакция при усложняване на обстановката.Министърът на енергетиката Теменужка Петкова увери, че са предприети всички необходими действия. НЕК стопанисва 19 от най-големите язовири страната и те се поддържат.Язовирите до ТЕЦ \"Марица Изток 2\" също са над обемите. Опасност обаче не съществува.Зам.-министър Нанков обясни, че сол и калциев хлорид са налични в необходимите количества, за да се предприемат своевременно действия срещу обилни снеговалежи.", "date": "2019.01.24", "title": "С внимание наблюдават язовирите в Южна България"}
{"url": "https://news.bg/world/antivaksarite-atakuvat-roditeli-na-novorodeni-v-sotsialnite-mrezhi.html", "text": "Антиваксърите атакуват родители на новородени в социалните мрежи, пише \"Гардиън\".Половината от всички родители на малки деца са изложени на дезинформация за ваксините в социалните мрежи, показва нов доклад. В доклада се отбелязва, че основната причина да се избягват ваксини е страхът от странични ефекти.\"Трябва да противодействаме на дезинформацията в здравната сфера онлайн и в социалните мрежи\", заяви Шърли Креймър, директор на Кралското общество по обществено здраве, изготвило доклада.Представителят на организацията призова социалните мрежи и платформи да предприемат мерки, защото са благоприятна среда за разпространение на подвеждаща информация и негативни послания.Могат да настъпят някои негативни и опасни последствия. Те трябва да поемат отговорност, подчерта Креймър.Антиваксърите атакуват родителите на новородени в социалните мрежи чрез публикуване на истории, в които твърдят, че има починали бебета от ваксини или с трайни увреждания вследствие на странични ефекти. Американската група \"Спрете задължителната ваксинация\", ръководена от Лари Кук, е цензурирана от британски орган през ноември заради съобщение във \"Фейсбук\" след оплакване на майка на бебе на Острова.В доклада се отбелязва, че родителите като цяло подкрепят ваксинирането, но при изследването е установена тревожна статистика. Всеки двама на петима родители на деца под 18-годишна възраст заявяват, че са били обект на негативни съобщения за ваксините в социалните мрежи или форуми \"често или понякога\".Само един на десетима родители вярва на това, което е видял в социалната мрежа.В проучването са участвали повече от 2 600 родители, както и други 2000 възрастни. Установено е, че хората имат малки познания за ваксините.", "date": "2019.01.24", "title": "Антиваксърите атакуват родители на новородени в социалните мрежи"}
{"url": "https://news.bg/int-politics/rusiya-smyata-maduro-za-legitimen-prezident-na-venetsuela.html", "text": "Русия смята за неуместен въпроса за възможно предоставяне на политическо убежище на президента на Венецуела Николас Мадуро, тъй като го смята за легитимен държавен глава. Това заяви Дмитрий Песков, говорителят на руския президент Владимир Путин.\"Господин Мадуро е легитимен държавен глава на Венецуела, затова смятаме този въпрос за неуместен\", коментира Песков пред журналисти, отговаряйки на въпрос за възможността за предоставяне на политическо убежище на Мадуро в Русия, ако е необходимо.Според Кремъл външните опити за узурпиране на властта в латиноамериканската страна нарушават международното право.По думите на Песков, външната намеса в страната е \"неприемлива\" и че изявленията на американски официални лица, намекващи за възможността за военна намеса там, са много опасни.Председателят на парламента на Венецуела Хуан Гуайдо вчера се  в периода на действие на временното правителство. САЩ и редица други държави признаха Гуайдо като държавен глава и поискаха от венецуелския президент Николас Мадуро, избирането на когото те не смятат за законно, да не допуска насилствени действия срещу опозицията. Мадуро се обяви за конституционен президент и нарече ръководителя на опозиционния парламент \"марионетка на САЩ\".На свой ред президентът на САЩ Доналд Тръмп обяви, че признава Хуан Гуайдо за президент на Венецуела. Вчера Тръмп заяви, че не изключва никакви действия във връзка със ситуацията във Венецуела, където политическата криза набира скорост.", "date": "2019.01.24", "title": "Русия смята Мадуро за легитимен президент на Венецуела"}
{"url": "https://news.bg/int-politics/fermeri-ot-gartsiya-gotvyat-blokada-na-gkpp-kulata.html", "text": "Фермери в Гърция се готвят да блокират граничен пункт \"Кулата\" след 14 часа.Причината за протеста на фермерите е  за новото име Северна Македония.Към 12.30 часа движението на граничния пункт е спокойно, информира БНТ. И леките, и товарните автомобили преминават без затруднения и в двете посоки.По пътищата в Гърция също няма затруднения. Не се забелязва да има струпани хора, нито колони от автомобили и земеделска техника около главния път към граничния пункт.Ако гръцките фермери се организират, се очаква около 14 часа те да започнат да се струпват, като сборният им пункт е град Сидерокастро. От там те ще поемат към границата с България.Очакванията са блокада с жива верига, понеже в граничната зона е забранено разполагането на земеделска техника.Няма данни за подобни блокади на граничния пункт \"Илинден\".Припомняме, . То ще бъде гласувано по-късно днес.На 11 януари този месец  и предложенията в него за конституционни промени, включително и промяна на името на страната на Република Северна Македония.", "date": "2019.01.24", "title": "Фермери от Гърция готвят блокада на ГКПП \"Кулата\""}
{"url": "https://news.bg/comments/sprete-kontseptsiyata-za-grabezh-na-spyashtite-aktsii.html", "text": "С решение, взето на извънредно заседание на Управителния си съвет Асоциацията на индустриалния капитал в България (АИКБ) поиска незабавното оттегляне на \"Концепцията за личните сметки на физически и юридически лица, водени от Централен Депозитар\". Зад това засукано заглавие се крие нещо, което в момента журналистите наричат нежно \"Концепция за събуждане на спящите акции от масовата приватизация\".Лично аз предпочитам названието \"Концепция за грабеж на така наречените спящи акции\". Названието заимствам от мой добър приятел, който е юрист с репутация и знае какво приказва. Бихме могли да започнем с популярното обяснение за разликата между кражба и грабеж. В първия случай примерно някой джебчия с бързи пръсти, фино Ви измъква портфейла. Във втория случай, двама души Ви държат, а трети ви взима портфейла, като на изпроводяк Ви рита в слабините. \"Концепцията за личните сметки на физически и юридически лица, водени от Централен Депозитар\", поне според мен попада във втората хипотеза.Човек би попитал, защо трябва да се използват толкова силни изрази. Според мен, тепърва в този текст ще се използват и още по-силни изрази, още повече, че в официалния текст на АИКБ, съдържанието на \"Концепцията\" и незнайните й автори са пожалени в голяма степен. Езикът на искането за оттегляне на \"Концепцията\" е даже прекалено сдържан и възпитан. Това напомня на вица за разликата между германците и англичаните. Едните били прекалено искрени и непосредствени, за да бъдат учтиви, а другите били прекалено учтиви за да бъдат искрени и непосредствени ...Ако не дай си боже, \"Концепцията\" успее да стане реалност, последиците ще засегнат и реално ще ощетят близо 3 милиона българи - собственици на акции, придобити по време на приватизацията. Това съждение съвсем не е индивидуално прозрение на автора на тези редове. То е оценка на АИКБ, а тя е точно работодателската организация, която е основен изразител на интересите на емитентите, тоест на публичните дружества, чиито акции се листват и търгуват на Фондовата борса. Иначе казано, става дума за деяние с особено обществено опасен характер, за което и обществото, и правителството са вече предупредени, така че когато във въздуха се разнесат първите писъци на ограбени, никой няма да има правото да каже - \"ама ние не знаехме, ама ние не съобразихме.\"Във въпросната \"Концепция за грабеж\" се предвижда въвеждане на ЗАДЪЛЖИТЕЛНО прехвърляне на акциите от така наречения \"Регистър А\" на Централния депозитар в \"Регистър Б\" към инвестиционни посредници. Всеки собственик на акции от масовата приватизация ще бъде принуден в период от 1 година да ги прехвърли на инвестиционни посредници. Ако през тази една година собственикът на акциите не ги прехвърли доброволно, те ще се прехвърлят БЕЗ собственикът им да бъде питан и БЕЗ той дори да бъде изрично уведомяван, изцяло против неговата воля, по насилствен начин в някакъв напълно имагинерен, специално създаден за случая инвестиционен фонд. Срещу акциите от масовата приватизация (в подавляващата част от случаите, това са си старославните \"бонови книжки\"), съответният гражданин на Република България ще се сдобие с дялове от инвестиционния фонд.Излишно е да казваме, че за новоизмисления инвестиционен фонд, Илф и Петров биха използвали определението \"фиолетовый\". Той е роден изпод някое индиго, останало от национализацията от 1947 година. Но разпореждането с чуждо имущество не спира до тук. От тук нататък започва истинският грабеж. След изтичане на нов срок (от пет години, ако се не лъжа) и при липса на действие от страна на притежателите на дялове, дяловете им ще бъдат отнети и внесени в Сребърния фонд.Може отговорно да се каже, че тези акции от масовата приватизация и дялове от приватизационни фондове, респективно от наследилите ги холдингови дружества, дори не могат да бъдат наречени \"национализирани\", защото при национализация, поне от кумова срама, на собствениците, чието имущество е национализирано се дава компенсация. Става дума за експроприация, а не за национализация - собствеността върху въпросните \"спящи акции\" ще бъде принудително отнета, без право на обжалване.Тук всеки с елементарна обща култура ще попита, дали въпросната \"Концепция\", която в момента грее като тиква на плет, предложена и изложена за обществено обсъждане връз тарабата на българската законност, не е в противоречие с Конституцията на Република България, която защитава неприкосновеността на частната собственост. Отговорът е: да, Вие познахте - \"Концепцията\" е във флагрантно противоречие с Конституцията на Република България и гази като свиня - бостан, гарантираната от същата тази Конституция неприкосновеност на правото на собственост.За тези, които отдавна са претръпнали и знаят, че Конституцията е основен закон, а щом е закон, значи е \"врата у поле\", ще поясним, че \"Концепцията\" е също така и в тежка колизия с Договора за функциониране на Европейския съюз. Знаем, че определени влиятелни среди у нас се боят само от Брюксел, затова поставям особено ударение на последните две изречения.Човек би попитал, поради каква необходимост на някого му е притрябвало да \"събужда\" \"спящите акции\"? Има достатъчно примери на инвеститорски стратегии, при които определена сума се влага в акции и след това с тях не се извършват никакви операции, освен разбира се получаването на дивидент, ако има такъв. Чака се продължителен период, с презумпцията че през този период въпросните акции ще поскъпнат. Не всичко са спекуланти на борсата, има и достатъчно на брой дългосрочни инвеститори.Тук не може да не се цитира един старчески дом във Финландия, който по подобен начин забравил за подарения му в края на 19-ти - началото на 20-и век пакет акции от една фабрика за гумени цървули, калцуни и галоши. Когато се сетили за този пакет след доста десетилетия, старческият дом разбрал, че финансовите му проблеми са решени, защото фирмата за галоши се казвала \"NOKIA\". Какво ли щеше да стане, ако някой беше накарал администрацията на дома да \"събуди\" тези акции през 1929 или през 1946 година ?Тук е мястото да се отбележи, че сега притежателите на акции (спящи, будни или сънуващи) не заплащат такси на Централния депозитар. Предприятията, на които са акциите, търгуващи се на Фондовата борса, иначе казано - емитентите, плащат на Централния депозитар, за да поддържа Регистър А. Когато собствениците на акции бъдат принудени по най-неделикатен начин да ги прехвърлят към инвестиционен посредник, тези плащания ще са за сметка на акционерите.Колко мило - акционерите ще бъдат принудени сами да прехвърлят акциите си от безплатния за тях \"Регистър А\" на Централния депозитар към някой инвестиционен посредник, на когото от тук нататък те ще трябва да заплащат всички дължими такси. Последното може да се окаже твърде нерентабилно. С тази доброволна маневра от \"Регистър А\" в чудния свят на \"Регистър Б\", дребните акционери ще имат възможността да изберат между това да загубят акциите си по този начин в дългосрочен план, плащайки всякакви такси, сравними със стойността на акциите им, или да не предприемат нищо и да загубят акциите си в краткосрочен план, оставяйки ги да изтекат в Сребърния фонд след пребиваване в \"индиговия\" Инвестиционен фонд.Тук трябва да се кажат две думи и за особено наглата заблуда, която се тиражира в последно време, свързана в твърдението, че българският проекто грабеж вече е осъществен в Румъния и там хората са изключително доволни от станалото. Твърди се, че в Румъния имало такъв инвестиционен фонд за \"спящи акции\" като нашия и всичко си било много добре. Дали?От известно време у нас стана страшно модерно да се гледа към северната ни съседка и да се въздиша със завист - ах, каква борба с корупцията се води там, ах, колко обществено ангажирани са румънците. Сигурно е така, но едва ли трябва да им вменяваме грехове като изобретяването на нашия имагинерен, трансцедентален и почти окултен инвестиционен фонд, където трябва да се трупат \"спящите акции\" от масовата приватизация.В Румъния, реституцията е извършена чрез овъзмездяване на собствениците на индустриални предприятия и техните наследници с дялове в инвестиционен фонд, който управлява определени румънски предприятия. Никой ничии акции не е експроприирал поради \"заспалост\" в наше време. Просто става дума за начин, по който се осъществява реституцията, а не за експроприация \"а ла бюлгар\".Не е лошо да се замислим и за някои други важни ефекти от голямото \"пробуждане\", което са ни подготвили от Централния депозитар, под благия поглед на чиновниците от Министерството на финансите. Ако намеренията на \"будителите\" се изпълнят, то ако не акциите, поне част от собствениците им без друго ще се събудят. Когато осъзнаят какъв \"дървен Господ\" им е подготвен, те ще запретнат ръкави да си оправят нещата. И тогава мнозина от акционерите направо ще преминат към продажба на акциите си, особено в случаите, когато те струват някакви по-прилични пари.Добре е да се знае, че има 17 приватизационни фонда, трансформирали се в холдингови компании, които са публични дружества, акциите им се листват на фондовата борса и са поскъпнали в рамките на целия исторически период от издаването им до днес. Ако изходната цена на една бонова книжка е 25 днешни нови български лева, то цената на една бонова книжка в тези фондове варира от 26 лева и 32 стотинки до 1905 лева. Всъщност при два фонда, цената на боновата книжка в момента е 1000 лева и нагоре; при шест фонда цената на боновата книжка е между 100 и 452 лева; при осем фонда цената е между 46 лева и 50 стотинки и 88 лева и 50 стотинки и само при един фонд цената е 26 лева и 32 стотинки. Можем да сме сигурни, че ако не друг, то собствениците на бонови книжки поне в тези 17 фонда, без значение дали са наблюдавали внимателно движението на цената на собствеността си или са били \"събудени\" от героичния напън на Централния депозитар, ще вземат незабавни мерки, за да не допуснат да бъдат обрани по такъв пладнешки начин. Най-близкото до ума действие е продажбата на тези акции.И точно тук е един от напълно пренебрегнатите рискове, за които никой не обелва дума. Масовото предлагане на акции за продажба, може да доведе единствено до падане на цената на акциите на фондовия пазар като цяло. Това събитие няма алтернатива. Колкото повече акции бъдат хвърлени залпово за продан, толкова повече ще паднат борсовите индекси. И тогава ще се сетим, че някой е претърпял тежък удар и че този някой не са \"едрите капиталисти експлоататори\". Големият губещ ще бъдат пенсионните фондове от втория и третия стълб на пенсионно осигурителната система. Иначе казано, крайният получател на удара ще бъдат пак осигурените лица във втория и третия стълб. Цената на акциите ще падне, доходността на пенсионните фондове също ще ги последва надолу и големият губещ ще бъде отново средностатистическият българин.И тук възниква въпросът, кой би могъл да има някакъв мотив, за да забърка тази каша. В позицията на АИКБ се припомня, че представената \"Концепция\" не се разглежда за пръв път. Цитирам дословно: \"Предходна такава вече е била отхвърлена от предшественика на Съвета за развитие на капиталовите пазари, а работната група, създадена от Министерство на финансите, не стигна до резултат след категоричните възражения от Министерство на правосъдието, Асоциация на индустриалния капитал в България, Асоциацията на директорите за връзки с инвеститорите и др.\".С една дума - по въпроса се \"копае\" не от вчера, но здравият разум и в държавната администрация и в обществото като цяло оказва упорита съпротива. Кой по дяволите има толкова голям интерес да инициира толкова мащабен грабеж, който на всичкото отгоре ще има и вторичен токсичен ефект върху пенсионната система?Обичайните заподозрени са инвестиционните посредници. Човек би си помислил, че и те по подобие на одиторите са решили да си създадат бизнес по нормативен път. Не е невъзможно, но във въздуха остава да виси въпросът, дава ли си някой сметка, че в областите с административен център Видин, Кърджали и Сливен няма нито един офис (централен или клонов) на нито един инвестиционен посредник. В тези области не живеят ли хора, получили на времето си бонови книжки? Живеят и още как. Излиза, че хората с акции от масовата приватизация от тези три области ще бъдат подложени на особено извратено издевателство. Ще им се обясни, че трябва да си прехвърлят акциите при инвестиционен посредник, ама по техните географски ширини ... няма на кого.Когато Господ иска да накаже някого - взима му ума. Явно някой от архитектите на \"Концепцията\" сериозно е разгневил Всевишния.Ако във Видинско, Кърджалийско и Сливенско няма счупен инвестиционен посредник, то в други области има толкова \"много\", че там ще трябва да се извият опашки като за ръчен хляб в тоталитарно време, за да изпълнят хората предначертанията на \"Концепцията за грабеж\". Всъщност, добре ще е самите инвестиционни посредници да се огледат и да отговорят обективно, смятат ли, че ще могат да обслужат цялата \"инвестиционна истерия\", която ще последва, след като премине информационната кампания, предвидена в \"Концепцията\".Паниката ще е достойна за някое библейско бедствие, като се има предвид, че телефоните в АИКБ, в Асоциацията на директорите за връзка с инвеститорите (АДВИБ) и в самите публични дружества вече загряха от обаждания. Вопълът \"кажете какво да правим\" вече се носи във въздуха. Не ми се мисли какво ще стане, когато започне информационна кампания под правителствена егида.Затова, призовавам изпълнителната власт незабавно да свъси вежди и с гръм и трясък да оттегли \"Концепцията за грабеж\", да я анулира и да обяви, че повече няма да се занимава с подобни сеизмично опасни дейности. Ако трябва, за целите на пи ар-а, би могло и екземпляр от \"Концепцията\" да бъде публично унищожен в машина за нарязване на документи. Актът би могъл да бъде извършен от г-жа Цецка Цачева - честта й се пада до някъде, защото за чест на Министерството на правосъдието, то отново възропта силно срещу полета на мисълта на неизвестните автори.Бих казал, че политиците и политическите кабинети са извън подозрение за авторството на въпросното безобразие. Не че са ваксинирани срещу глупост или срещу посягане към чуждото, но просто политиците никога не правят такива неща в година на избори. А 2019 година е година на две изборни кампании. Не, не, не - политиците не са инициатори на това нещо, това е ясно. Но точно те трябва и да \"забършат с парцала\" калта, която навлякоха в публичното пространство с предлагането за обществено обсъждане на \"Концепцията за грабеж\". Може би дори г-жа Цачева трябва да отстъпи правото си на екзекуция на зловредното парче хартия на министър-председателя, за да са наясно всички, че работата е сериозна.А работата наистина е сериозна. Безотговорни политици и попаднали по недоразумение в Народното събрание депутати винаги ще има. Но държавни служители, които работят в толкова ключови институции, които са представили СV-та по-дълги от Манасиевата хроника, придружени с дипломи големи, колкото вратата, за да постъпят на работа, нямат право на такива експерименти.Такива тестове за бдителността на обществото са заплаха за националната сигурност. Последното не е хипербола, не е преувеличение. Подобен полет на фантазията наистина може да предизвика дестабилизация в обществото. Представете си, синергичното действие на гнева на близо 3 милиона ограбени. С такива неща не бива никой да си прави шега, най-малко пък високо образованите чиновници от Централния депозитар и елитът на администрацията, събран в Министерството на финансите.Г-жа Цачева си е свършила работата, сега трябва и г-н Горанов, а най-вероятно и г-н Борисов да ликвидират последствията от разюзданото въображение на членовете на някаква неосъзната диверсионна група, която се готви да подпали чергата на царщината, пардон на републиката. Трябва да го направят най-малкото заради собствения си егоистичен политически интерес. Ето един чудесен пример, който показва, че следването на политическите интереси на партиите може да бъде и в пълен синхрон с обществения интерес.За нашата славна парламентарна опозиция тук няма да отваряме дума. Няма да ми стигнат изразните средства, за да изразя недоумението си от мълчанието, което идва от редовете на опозицията. Ясно е, че дори хора като г-н Таско Ерменков не биха могли да се съгласят с подобна лудост, като \"Концепцията за грабеж\", особено след като тя идва някъде от коридорите на държавните институции. Но вместо да надигне вой до небесата, опозицията мълчи. Поради съгласие със ставащото? Не, в никой случай. Поради толерантност към политическите опоненти, които са \"накиснати\" от някакви свръх инициативни чиновници - още по-голям абсурд. Кьорав карти не играе, така че най-малко опозицията ще съчувства на управляващите, че са проспали експеримента на \"Централен депозитар и приятели\". Остава единственото обяснение, че опозицията просто не е разбрала, какво става. Тя е заета с редене на предизборните си листи и с вътрешно партийни интриги.Да завършим с още един много хубав цитат от иначе умереното, възпитано и направо деликатно становище на АИКБ: \"ефектът от предлаганото по същество конфискационно решение, обосновано с незаинтересоваността на собствениците на \"спящи\" акции, не се различава от конфискация на банков влог, по който няма движение, или на автомобил който не се управлява, или на недвижим имот, който не се използва\". Няма какво да добавя точно към тази констатация - осигурявайте си движение по сметките и си карайте колите, за да не ги видите след пет години в Сребърния фонд.И за да се сложи край на тази откровена глупост, нека просто \"Концепцията за грабеж\" бъде оттеглена и да се сложи край на надигащата се паника.", "date": "2019.01.24", "title": "Спрете \"Концепцията за грабеж\" на \"спящите акции\""}
{"url": "https://news.bg/regions/s-protest-v-tarnak-iskat-po-barzo-razsledvane-za-smartta-na-11-godishno-dete.html", "text": "Нов протест организираха жителите на белослатинското село Търнак заради забавеното разследване на смъртта на 11-годишното момиче, което загина в катастрофа, съобщи bTV. Местните искаха да затворят за три часа пътя Бяла Слатина - Червен бряг, но не получили разрешение.На 3 октомври 2018 г. кола, управлявана от пиян шофьор, блъсна 11-годишната Сара. Момиченцето беше .След като се разбра, че причинителят на катастрофата е бизнесмен от селото и той е освободен след по-малко от денонощие в ареста, въпреки че дрегерът е отчел 1,48 промила алкохол, хората излязоха на протест.Дни наред селото беше под засилено полицейско присъствие.Междувременно по разпореждане на главния прокурор Сотир Цацаров разследването беше . Оттогава са минали четири месеца.Все още няма повдигнато обвинение, каза бащата на детето Борис Пешев.Законите се прилагат само за ромите, за българите не се прилагат, твърди участник в протеста днес.", "date": "2019.01.24", "title": "С протест в Търнак искат по-бързо разследване за смъртта на 11-годишно дете"}
{"url": "https://news.bg/politics/patriotite-se-sabraha-na-skrita-koalitsionna-sreshta.html", "text": "Патриотичната коалиция се събира в парламента, както стана ясно по-рано през деня. Напълно успешно обаче, както явно се очертава и като традиция, патриотите финтираха медиите и успяха да скрият срещата си от журналистите.Партньорите от ВМРО, НФСБ и \"Атака\" ще разговарят след известно време на напрежение между тях. Ябълката на раздора се оказаха .Вчера Валери Симеонов обясни, че за него евролистата не е важна. Всички партии в Обединени патриоти обаче признаха за съществуващото напрежение.НФСБ се оплакаха от липса на комуникация и че не се провеждат срещи в състав партиите от Обединените патриоти.Припомняме, че вчера Националният изпълнителен комитет на НФСБ обяви, че  за Европейски парламент, като изисква от ръководството на ВМРО адекватно обяснение за медийни изяви.Напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП. От , че такова заседание е провалено не заради тях, а заради отсъствието на депутатите от НФСБ. Съответно от .", "date": "2019.01.24", "title": "Патриотите се събраха на скрита коалиционна среща"}
{"url": "https://news.bg/regions/simeon-slavchev-iska-barzo-reshenie-za-tsentralnata-banya.html", "text": "Спасете Централната баня в София, преди да е рухнала. За това призоваха кмета на София Йорданка Фандъкова от партия МИР.Те припомнят, че през 2008 г. Cтoличният oбщинcĸи cъвeт е решил да предостави нa ĸoнцecия \"Цeнтpaлнa минepaлнa бaня - вoдoлeчeбeн и ЅРА цeнтъp\" - Coфия, но след многократни промени в процедурата нито един потенциален инвеститор не е кандидатствал за обекта. Според МИР причината е, че поисканата сума е била твърде неизгодна за кандидатите.От партията посочват, че Столичната община е предложила и останалата част от Централната баня в София да стане музей именно заради липсата на инвеститори, които да превърнат сградата във вoдoлeчeбeн цeнтъp. Твърдението е, че Банята няма необходимия дебит.За нас е странно как между 2008 г. и 2018 г. година дебитът на Банята се оказва различен като възможности, недоумяват от МИР.Експертите на партията предлагат работна група от всички политически сили в СОС и представители на неправителствения сектор да проучат вариантите за спасението на Централната минерална баня, включително да разгледат икономическите параметри за бъдеща концесия съгласно пазара.От партията посочват, че дебитът на Банята е 12 литра в секунда или 43 200 литра на час, което е напълно достатъчно за функционирането на водолечебен център през деня.След като комисията излезе с доклад, е важно Столичната община да вземе бързо решение, преди един от символите на София да бъде разрушен окончателно, категорични са те и допълват, че модерните европейски градове предлагат архитектурни решения, които съчетават традицията с нови арт пространства за концерти, моноспектакли, изложби и др.Партия МИР смята, че ще се спестят средства, ако решението е бързо, и ще бъде срамно и много скъпо, ако се наложи скоро да търсим средства за изцяло рухнала сграда, заключи председателят Симеон Славчев.", "date": "2019.01.24", "title": "Симеон Славчев иска бързо решение за Централната баня"}
{"url": "https://news.bg/int-politics/kitay-trenira-i-testva-mezhdukontinentalnite-si-yadreni-raketi.html", "text": "Китайските военни успешно са тествали изстрелване на ядрено-въоръжена междуконтинентална балистична ракета, съобщава \"Глобал таймс\", цитирани от \"Нешънъл интерест\". Военни експерти подчертават, че Китай никога няма да бъде първата страна, която ще започне ядрена атака.\"Ракетните сили на Народна освободителна армия проведоха симулирана мисия с междуконтинентална балистична ракета от подземен бункер срещу въображаем враг\", се казва в съобщението. Не се посочва времето или мястото на изстрелването или вида на ракетата.Учението подчертава подходът на Пекин към ядреното възпиране, ракетите се поставят на мобилни пускови установки и се скриват под земята. \"Стратегическите ракети на Китай обикновено се поставят в дълбоки защитни бункери\".Войниците трябва да издържат под земята в стресови условия. \"Дългосрочното обучение за оцеляване в затворена среда е рутинно за войниците, за да се осигури възможност за контраатака в случай на избухване на война\", обяснява китайската медия.Ракетните сили на народно-освободителната армия получават нови и по-добри ракети с по-добри бойни глави, многофункционални, няколко на брой и независими, според доклад от януари 2019 г. на американското разузнавателно управление.\"Китайската армия продължава да укрепва ядреното си възпиране, поддържане на междуконтинентални балистични ракети - МБР и добавя по-жизнеспособни мобилни системи\", обяснява разузнаването.\"В момента Китай разполага със 75 до 100 МБР, включително силозни CSS-4 Mod2/DF-5A и оборудвани с MIRV CSS-4 Mod3/DF-5B; /DF-31 и CSS-10 Mod2/DF-31A и по-малък обхват CSS-3/DF-4. CSS-10 Mod 2/DF-31A има обхват от повече от 11 200 км и може да достигне до повечето места в континенталната част на САЩ, а Китай разработва и нови многофункционални, съвместими и мобилни ракети\".Новите DF-41 се очаква да се появят пред публика за първи път по време на тържествата през октомври 2019 г., отбелязващи 70-годишнината от основаването на Китайската народна република.Освен ракети на сушата, Китай разполага и с ядрени бойни глави на поне четири подводници тип 094. Китайските военновъздушни сили разработват и стратегически стелт-бомбардировач.Ядреният арсенал на Китай е малък в сравнение с арсеналите на Америка и Русия. Пекин поддържа 280 ядрени бойни глави на МБР, ракети със среден обсег и ракети на подводници. Съединените щати притежават 3800 ядрени оръжия и са разположили 1750 от тях. Русия има 4350 бойни глави и са разположили 1600 от тях.САЩ и Русия рискуват ядрена надпревара. Между оттеглянето от различни договори и разработването на нови, изглеждащи по-ползотворни по-малки ядрени оръжия и възпиращи ПВО, Вашингтон и Москва изглеждат решени да направят света по-малко безопасен.Прегледът на ядрените оръжия от Доналд Тръмп през 2018 г. разшири атомните правила на Америка. По-рано американската политика бе, че само ядрена атака или друга екзистенциална заплаха биха оправдали ответна ядрена атака от страна на Съединените щати.От друга страна, прегледът на Тръмп предупреждава, че едно голямо хакерско събитие или онлайн нападение срещу финансовата инфраструктура на САЩ може да оправдае ядрена контраатака, коментира \"Нешънъл интерест\".В съчетание с по-свободна политика и безразсъдността на Тръмп, това до известна степен увеличава вероятността от ядрена война. \"Рискът е, че той ще иска да е по-бърз и да нареди използването им в конфронтация с Русия, Китай, Северна Корея или Иран и че конфликтът може да ескалира до пълна ядрена война\", коментира Брус Блеър, ядрен експерт в Принстънския университет, за американското издание.Пекин всъщност  призова за сдържаност и потвърди ангажимента си към неизползване на първи удар. \"Тъй като Китай обещава никога да не използва ядрено оръжие или да го използва само при контраатака, китайските стратегически съоръжения за съхранение на ракети трябва да могат да оцелеят при първата вълна на враждебен ядрен удар\", обяснява \"Глобал таймс\".\"Без първи удар срещу Китай, Китай никога няма да използва оръжията. Междуконтиненталните балистични ракети заредени с ядрени бойни глави, най-вероятно никога няма да бъдат използвани, тъй като биха предизвикали пълна ядрена война. Основната цел на оръжието е възпиране и улесняване на политическите и дипломатическите дискусии\", допълват анализатори.", "date": "2019.01.24", "title": "Китай тренира и тества междуконтиненталните си ядрени ракети"}
{"url": "https://news.bg/health/ministerstvo-na-zdraveopazvaneto-finansira-spetsializanti-po-meditsina.html", "text": "Министерство на здравеопазването финансира обучението на специализанти по медицински специалности чрез заплащане на таксите за теоретично и практическо обучение.На специализанти без доходи чрез проекта се предоставят стипендии в размер на две минимални работни заплати на месец.Средствата се отпускат по проект \"Специализация в здравеопазването\" по Оперативна програма \"Развитие на човешките ресурси\" 2014-2020 г.Министерството е обявило процедура за подбор на лекари-специализанти и лекари по дентална медицина-специализанти, които се обучават за придобиване на специалност в системата на здравеопазването и такива, които са продължили обучението си.Процедурата е отворена и всеки заинтересован може да кандидатства до 30 септември 2020 г. онлайн чрез регистрация в интернет страницата на проекта .На сайта са публикувни критериите за подбор, условията, начинът за кандидатстване и необходимите документи. .", "date": "2019.01.24", "title": "Министерство на здравеопазването финансира специализанти по медицина"}
{"url": "https://news.bg/world/sasht-da-stoyat-nastrana-ot-krizata-vav-venetsuela-prizova-kitay.html", "text": "Китай призова САЩ да стоят настрана от политическата криза във Венецуела и подчерта, че се обявява срещу всякаква външна намеса в делата на латиноамериканската държава, информира АП.Говорител на Министерството на външните работи поясни, че всички страни в конфликта трябва да действат разумно и да търсят политическо решение на венецуелския проблем чрез мирен диалог в съответствие с конституцията на страната.Китай се противопоставя на външна интервенция във Венецуела. Надяваме се, че международната общност съвместно ще създаде благоприятни условия за това, отбелязва представителят.Пекин също изразява надежда Вашингтон и Каракас да оправят отношенията си на базата на избягване на намеса във вътрешните работи на всяка от държавите.През последното десетилетие азиатската държава отпусна 65 милиарда долара заеми на Венецуела. Венецуела дължи повече от 20 милиарда долара.САЩ признаха опозиционния лидер Хуан Гуайдо за  на латиноамериканската държава. Това решение принуди Мадуро да прекрати отношенията със САЩ и да нареди експулсиране на американските дипломати до 72 часа.", "date": "2019.01.24", "title": "САЩ да стоят настрана от кризата във Венецуела, призова Китай"}
{"url": "https://news.bg/crime/otnovo-ostaviha-v-aresta-obvineniya-za-ubiystvoto-v-banishora.html", "text": "Магистратите от Апелативния съд в София оставиха зад решетките Васил Василев, който обвинен в убийството на приятелката си Калина в столичния квартал \"Банишора\", информира БНТ.След като на 19 януари този месец  на обвиняемия в по-лека, днес това решение беше потвърдено от по-горната инстанция.Мярката беше гледана при закрити врата. Причината - заради интимния подробности от живота на извършителя на престъплението и неговата приятелка.Най-вероятната причина за тежкото престъпление е ревност. Според съдебните медици младата жена е убита по особено жесток начин - има данни за насилване и душене.Припомняме,  в апартамент с множество следи от насилие на 16 януари. ", "date": "2019.01.24", "title": "Отново оставиха в ареста обвинения за убийството в \"Банишора\""}
{"url": "https://news.bg/int-politics/irlandskata-politsiya-otreche-planove-za-politsai-na-granitsata.html", "text": "Началникът на ирландската полиция коментира, че \"напълно неправилен\" вестник \"Айриш индипендънт\" съобщава, че 600 ирландски полицаи могат да бъдат изпратени да охраняват границата с управляваната от Великобритания Северна Ирландия, ако Великобритания напусне Европейския съюз без споразумение, съобщава \"Ройтерс\".\"Съобщенията за преместване на границата са напълно неправилни. Не съм обсъждал този въпрос, нито съм разглеждал това предложение\", обяснява комисар Дрю Харис в изявление.\"Нарастващото разгръщане на полиция в полицейските райони, включително в северния регион, е съизмеримо с нарастващата организация. Продължаваме да се подготвяме за Брекзит в съответствие с правителствената политика\", допълва той.", "date": "2019.01.24", "title": "Ирландската полиция отрече планове за полицаи на границата"}
{"url": "https://news.bg/politics/varna-prekratyava-likvidatsiyata-na-tsum-koyto-stopanisva-i-t-nar-dupka.html", "text": "Варненски общински съветници единодушно решиха да прекратят ликвидацията на \"Централен универсален магазин\". Това е акционерното дружество, което след решение на Общинския съвет и след получаване на финансиране от държавния бюджет стана собственост на общината. В активите на дружеството е и т. нар. Дупка. Информацията е на община Варна.Припомняме, правителството даде  да закупи имота, който бе собственост на синовете на политика Георги Гергов. Тази сделка предизвика бурни реакции , така и в Следващата възможна стъпка е имотът с отреждане за \"търговски дом\" да  на публична общинска собственост. Това ще бъде възможно след изваждане на имота от активите на \"ЦУМ - Варна\", където съставлява част от вписаната непарична вноска, и включването му в активите на община Варна, се казва в съобщение от общината.От община Варна искат да стопанисват водоизточниците с минерална вода, които са на тяхна територия.С одобрение на съветниците от ПК \"Собственост и стопанство\" се очаква до 31 януари кметът да внесе заявление до екоминистерството за управление и ползване на участъци от находища на минерални води.В 14-дневен срок екоминистърът трябва да излезе с решение. Местната власт ще може да управлява изворите за 25 години.До лятото на 2018 г. общините от Северното Черноморие нямаха възможност да стопанисват минералните си извори, тъй като находищата попадат на територията на няколко общини. Това бе причината управлението и ползването на минералните води да се възложи на една община.С поправки в Закона за водите находищата бяха разделени на участъци, чиито граници съвпадат с административните граници на общините.Съгласно законовите промени общините вече ще могат да стопанисват участъци от находищата. Налице е възможност община Варна да получи правото да управлява и ползва минералните води от двата новосформирани участъка от находища: №100 - район \"Североизточна България\", и №101 - район \"Варненски басейн\". Мотивът на съветниците е, че придобиването на минералните води ще е от голямо значение за развитието на туризма и ще утвърди Варна като дестинация за четири сезона.", "date": "2019.01.24", "title": "Варна прекратява ликвидацията на ЦУМ, който стопанисва и т.нар. Дупка"}
{"url": "https://news.bg/economics/prognozirat-zamrazvane-na-tsenite-na-imotite-v-sofiya-prez-2019-g.html", "text": "С около 9,5% са поскъпнали жилищата в София през 2018 г., сочат данни на \"Имотека\". По-високите цени са предимно за квартали като \"Лозенец\", \"Изток\", \"Изгрев\", \"Яворов\" и в центъра, и то за наистина качествени имоти, коментира изпълнителният директор на компанията Люба Атанасова.Ръстът в цените наближава своя край, \"но това не означава, че ще последва срив в нивата или дори спад\", посочват от \"Имотека\".\"Оттук нататък ще станем свидетели по-скоро на устойчивост. Вероятно е още през 2019 г. или началото на 2020 г. да настъпи период на \"замръзване\" на ценовите нива\". Атанасова посочи още, че дори и да има понижаване на цените, то ще бъде слабо и само за отделни райони и имоти.През 2018 г. по данни на Агенцията по вписванията ръстът на сделките е 0,09% спрямо предходната година. С около 7% са се увеличили споразуменията между купувачи и продавачи. От \"Имотека\" обаче подчертават, че за в бъдеще \"има противоречиви сигнали\".Един от признаците е увеличеният период, в който купувачите оглеждат имоти и стигат до сделка. През 2017 г. 40% от купувачите са намирали имота до 15 дни, а през 2018 г. този процент е спаднал до 35. Ръст се отчита при периодите до 1 месеца и до 3 месеца.Забавянето на цените и по-малкото сделки се дължат и на новото строителство, според \"Имотека\".\"Новите проекти се развиват активно и започват да задоволяват натрупалия се през последните години глад за по-качествени жилища. Това обуславя постепенното балансиране на пазара и удължаването на периода за сключване на сделка\", казва Атанасова. \"Това, ведно с очакванията за по-високи лихви от средата на 2019 г., забавянето на икономката в Европа и големите обеми ново строителство скоро, вероятно още в първото полугодие, ще доведе до задържане на активността, а може би дори и лек спад\", посочва още изпълнителният директор на \"Имотека\".Очаква се и спад на сделките с инвестиционни цели. През 2018 г. те формират 40% от общите за компанията. Друга тенденция е все по-голямата разлика в цените на апартаменти с една и съща площ в една и съща сграда в зависимост от други фактори, като разположение, обзавеждане и други.От компанията посочват още, че през 2018 г. 35% от сделките им са били за над €100 000. Най-големият дял обаче все още е за имоти между €70 000 и €100 000. \"Ако преди две години покупките на жилища бяха предимно в границите €50 000 - €70 000 и имотите за над €100 000 бяха изключения, то през 2018 г. те се превърнаха в масовите сделки на пазара в столицата\", посочи още Атанасова. От 25% през 2017 г. сделките за диапазона €50 000 - €70 000 вече са около 18%.От компанията отчетоха и най-голямата и най-малката си сделка за 2018 г. - тристаен апартамент в \"Лозенец\" за €350 000 и едностайно жилища в \"Люлин\" за €30 000.С колко поскъпнаха жилищата в отделните райони?Финансиране и отстъпкиИпотечното кредитиране нарасна значително и през 2018 г. Плащанията в брой намаляват от 53% през 2017 г. на 44%. В същото време финансирането между 81% и 90% расте.\"Въпреки сигналите за ръст на лихвите по ипотеките, сделките с външен заем в нашата статистика към момента не намаляват, дори напротив\", казва Атанасова. ", "date": "2019.01.24", "title": "Прогнозират \"замръзване\" на цените на имотите в София през 2019 г."}
{"url": "https://news.bg/society/prirodozashtitnitsi-poiskaha-proverka-na-starite-ni-gori.html", "text": "Започнаха проверки за състоянието на старите гори във всичките шест държавни предприятия, отговорни за управлението на държавните горски територии в България.Те са инициирани със заповед на Министерството на земеделието, храните и горите след сигнал, подаден от природозащитната организация WWF. Документалните и теренни проверки ще продължат до края на януари.Сигналът на WWF е в резултат от анализ, направен чрез публично достъпна GIS платформа за горите.Добромир Добринов, експерт по природозащитно законодателство на WWF, обяснява, че в платформата има информация за площта, средната възраст на гората, основния дървесен вид, позволителното за сеч, ако има такова, и т.н. за всеки един горски подотдел.Той отбеляза, че е установено, че в някои от обявените за опазване стари гори са проведени сечи. Проверката на WWF е установила, че нарушения са извършвани на териториите на всичките държавни предприятия. Според природозащитниците е недопустимо да се провеждат различни видове сечи, след като има издадена заповед от министъра на земеделието през ноември 2016 г., че такава дейност е забранена.Те посочват и друг разпространен тип нарушения свързан с промяната на номерацията на съответните отдели и подотдели.  Според тях така се избягва забранителния режим и се затруднява контрола.От WWF настояват да се санкционират строго подобни нарушения и в другите горски територии.Старите гори са последните кътчета дива природа, които са слабо повлияни от човека. Те пазят уникални примери за естествените процеси в природата и все още съхраняват генетичното и биологично разнообразие, характерно за девствените гори, съществували някога в цяла България.Стари гори у нас има предимно в строго защитени територии и в стопански участъци, където достъпът все още е ограничен.Основна заплаха за тях е извършването на сечи за дърводобив, които променят драстично характеристиките им и водят до загуба на местообитания за техните обитатели.", "date": "2019.01.24", "title": "Природозащитници поискаха проверка на старите ни гори"}
{"url": "https://news.bg/world/kim-chen-un-vyarva-na-tramp.html", "text": "Лидерът на Северна Корея Ким Чен-ун нареди да започнат приготовленията за втората среща на върха с президента на САЩ Доналд Тръмп, информира АП.Ким Чен-ун обяви, че ще \"чака търпеливо и добросъвестно\" за постигане на общата цел, отбелязва държавната агенция KCNA.Въпреки желанието на Ким за нова среща с Тръмп, двамата все още не могат да разрешат фундаментални въпроси. Експерти коментират, че основният неразрешен въпрос е какви стъпки Ким трябва да предприеме за ядрено разоръжаване на Корейския полуостров и в замяна Тръмп какво трябва да обещае на лидера на КНДР.Севернокорейската медия съобщи, че Ким е получил писмо от Тръмп. Писмото е доставено от севернокорейски дипломат, който се срещна с американския лидер във Вашингтон през миналата седмица.Белият дом обяви, че срещата ще се . Мястото все още не е известно, но се спекулира, че разговорите ще Ким е изразил  и похвали Тръмп за \"необичайната му решимост и воля за уреждане на въпроса с голям интерес на втората среща на върха\".\"Ние ще чакаме търпеливо и добросъвестно, заедно със САЩ ще се придвижим стъпка по стъпка към целта\", изтъкнал Ким.Ким заявил още, цитиран от \"Ройтерс\", че се доверява на подхода на Тръмп.\"Ким Чен-ун обяви, че ще повярва на позитивния начин на мислене на президента Тръмп\", отбелязва севернокорейската агенция.", "date": "2019.01.24", "title": "Ким Чен-ун вярва на Тръмп"}
{"url": "https://news.bg/regions/prezastroyavaneto-vdigna-na-protest-zhiteli-na-stolichniya-rayon-izgrev.html", "text": "Жители от столичния район \"Изгрев\" излизат на протест срещу презастрояването, предаде БНР. Днес те възнамеряват да се съберат пред местната община, за да изразят недоволството си срещу плановете за високо строителство в района, както и срещу строеж в непосредствена близост до двора на детска градина.През пролетта на миналата година хората от квартала възроптаха срещу планираното застрояване на парцел до детската градина, който тогава все още е бил частна общинска собственост. Според тях след замени парцелът вече е частен.Архитект Захари Димитров е един от протестиращите. Той обясни, че основното притеснение на хората е, че новите сгради ще се издигат точно над площадките, на които играят децата от детска градина \"Радост\".Димитров посочи, че презастрояването е повсеместно.Всички индустриални зони в момента се превръщат в жилищни квартали и то с доста високо застрояване, заяви той и допълни, че ако цялото ново строителство се насели с граждани, които също имат деца, недостигът на детски градини ще стане осезаем. Димитров изрази надежда, че поне имоти, които са частна общинска собственост, могат да бъдат запазени за други цели.От своя страна кметът на район \"Изгрев\" инж. Цветомир Жеков обясни, че въпросният имот е предвиден за застрояване още от застрояването на квартал \"Дианабад\". Той увери, че заради съмнения в законността на сделката, е поискал проверка от прокуратурата, която е показала, че Столичният общински съвет е спазил законовите изисквания.Относно притесненията, че сградата ще бъде твърде близо до детските площадки, кметът обясни, че нужните отстояния са спазени.Протестиращите обаче упрекнаха инж. Жеков, че целият квартал е разоран и се предвижда само жилищно строителство без никаква социална инфраструктура.\"Вероятно е законно, вероятно всичко сте си изпипали, нашата организация не разполага с вашия размах и консултанти, но обективно погледнато от нас, които сме тук задълго, а не от другаде и за малко, обективно погледнато кварталът прилича на една кочина.\", заяви представител на недоволните жители.Във връзка с тези обвинения кметът на \"Изгрев\" подчерта, че е помислено и за социалната инфраструктура и още тази година започва реконструкция на една детска градина, а в двора на друга ще бъде построен нов корпус за 60 деца.Той увери, че ще предостави на протестиращите пълната информация за състоянието на района.", "date": "2019.01.24", "title": "Презастрояването вдигна на протест жители на столичния район \"Изгрев\""}
{"url": "https://news.bg/politics/s-volya-balgarskite-rodolyubtsi-mareshki-tragva-za-dvama-evrodeputati.html", "text": "Партия \"Воля\" тръгва към евроизборите с широка коалиция родолюбци. Новината съобщи в парламента лидерът на партията Веселин Марешки.В новата коалиция, наречена \"Воля - българските родолюбци\" влизат освен партията на Марешки, също така Народна партия \" Свобода и достойнство\", Обединена Социалдемокрация, Земеделски съюз \"Александър Стамболийски\" на Спас Панчев, който напусна редици на ПГ на червените като коалиционен партньор.Лично Веселин Марешки ще оглави листата за евродепутати на коалицията.Основните послания на партиите в коалицията са образование, здравеопазване, сигурност и европейски доходи, ликвидиране на монополите и картелите и битовата престъпност и др. Партиите са се справили да се консолидират в името на успешното развитие на България. Сега се дава стартът на цял изборен цикъл, завършващ със следващите избори за президент.Защо отнехте Европа на гражданите, попита Марешки кандидата на ЕНП за следващ ръководител на ЕК Манфред Вебер. Всичко, което се решава в Брюксел, има пряко отношение към живота у нас, според мнението на лидера на \"Воля\". Той настоява за  какви интереси ще защитават в Брюксел.Марешки иска там да не изпращаме безгръбначни политици. Така повече не може да продължава, категоричен е той.ЕП позволи да се занимават с дребнотемия, смята той. Досега патриотизмът бил приватизиран от хора със съмнителни качества, подчерта Марешки.Спас Панчев иска по-добър живот за българските граждани и земеделските производители. Той е убеден в успеха на евровота.Коалицията е категорична, че вече има един сигурен евродепутат. От утре започва работата за втори.Орхан Исмаилов от партия \"Свобода и достойнство\" е впечатлен от медийния интерес. Припомняме, че партията му бе част от Реформаторския блок. Трябва да има действие, а не бездействие, отсече той.Ние сме родолюбие, обичаме нашата родина, защитаваме националния интерес, заяви Исмаилов. Патриотизмът не е да буташ баби на границата или , категоричен бе той. Тези избори са важни, коментира още Орхан Исмаилов.", "date": "2019.01.24", "title": "С „Воля – българските родолюбци“ Марешки тръгва за двама евродепутати"}
{"url": "https://news.bg/society/preduprezhdavat-za-opit-za-izmama-sas-saobshteniya-ot-bnb.html", "text": "От Българската народна банка предупредиха за установени опити за фишинг атака, която се състои в получаване на електронни съобщения от името на банката.Оттам уточняват, че не поддържат сметки на физически лица и онлайн банкиране за тях.БНБ е уведомила компетентните органи за предприемане на съответните действия срещу опита за измама.", "date": "2019.01.24", "title": "Предупреждават за опит за измама със съобщения от БНБ"}
{"url": "https://news.bg/int-politics/prestrelka-na-granitsata-izrael-siriya.html", "text": "Израелските военни съобщиха за престрелка на границата със Сирия.Израел разположи и системата за противоракетна отбрана \"Железен купол\" в района на Тел Авив, тъй като напрежението се увеличава както на границата с Газа на юг, така и на границата със Сирия на север, съобщава \"Ааарец\".\"През нощта, израелски войници, действащи в анклава близо до сирийската гранична ограда, забелязаха изстрели по тях. В отговор войниците откриха огън. Няма съобщения за жертви от израелската страна\", съобщава израелската армия.В четвъртък Израел одобри и прехвърлянето на , което е отложено за повече от две седмици след ескалация по границата с Газа.Израел вярва, че \"Хамас\" няма да изложи на риск трансфера на средствата и следователно ще действа решително, за да предотврати насилието по време на демонстрации в тази част на страната.Напрежението остава високо на северния фронт, след седмица, в която  и след като ракета бе прихваната над Голанските възвишения.", "date": "2019.01.24", "title": "Престрелка на границата Израел-Сирия"}
{"url": "https://news.bg/education/veche-1015-uchilishta-sa-v-gripna-vakantsiya.html", "text": "В 1015 училища днес, 24 януари 2019 г., не се провеждат учебни занятия, съобщиха от Министерството на образованието и науката.От днес в грипна ваканция са учениците от 72 училища в област Кърджали и от 32 училища в област Видин. По-рано през деня регионалните здравни инспекторати обявиха грипна епидемия и в тези области.Продължават да не учат децата от 71 училища в Сливенска област и от 80 училища в област Хасково.В 194 училища в област Пловдив, в 122 училища в област Варна, и в 69 училища в област Добрич не се провежда учебен процес, както и в 97 училища в София-област.Удължена е грипната ваканция за учениците от 122 училища в област Пазарджик до 25 януари и в 43 училища в област Ямбол до 28 януари, включително.В 60 училища в област Смолян и в 40 училища в област Перник грипната ваканция продължава и днес.Три училища в област Кюстендил също не провеждат занятия по предписание на РИОКОЗ. Това са СУ \"Кл. Охридски\", Професионалната гимназия по облекло и стопанско управление и ОУ \"Хр. Павлович\" в гр. Дупница.В област Бургас в 5 училища продължава да не се провежда учебен процес, а в област Враца няма занятия в ОУ \"Христо Ботев\" в село Крушовица по предписание на РИОКОЗ.В Силистра в Професионалната гимназия по селско стопанство в гр. Ситово, и в три училища в област Разград няма учебни занимания заради високата заболеваемост на децата. Училищата в Разградско са - ОУ \"Христо Ботев\" в с. Острово, ОУ \"Христо Ботев\" в с. Веслец и в ОУ \" Васил Левски\" в с. Сушево, община Завет.", "date": "2019.01.24", "title": "Вeче 1015 училища са в грипна ваканция"}
{"url": "https://news.bg/int-politics/rusiya-predupredi-sasht-da-ne-se-namesvat-voenno-vav-venetsuela.html", "text": "Русия предупреди САЩ да не се намесват военно във Венецуела, изтъквайки, че подобен ход ще предизвика катастрофален сценарий, съобщават руските медии, цитирайки заместник-министъра на външните работи Сергей Рябков.Венецуелският опозиционен лидер Хуан Гуайдо се самопровъзгласи за временен президент вчера, спечелвайки подкрепата на Вашингтон и много страни от Латинска Америка, което накара социалиста Николас Мадуро, който е начело на богатата на петрол страна от 2013 г. насам, да прекъсне дипломатическите отношения със САЩ.Рябков подчерта, че Москва ще подкрепи Венецуела, за да защити своя суверенитет и принципа за ненамеса във вътрешните работи.Рябков също така коментирал, че Русия е очаквала САЩ и други страни да засилят натиска върху Каракас.", "date": "2019.01.24", "title": "Русия предупреди САЩ да не се намесват военно във Венецуела"}
{"url": "https://news.bg/politics/stroitelite-i-minno-geolozhkata-kamara-se-saglasiha-sas-zakona-za-gorivata.html", "text": "Минно-геоложката камара и Камарата на строителите в България стигнаха до компромис по текстовете на Закона за горивата. Това стана ясно на брифинг в Министерски съвет след среща при премиера Бойко Борисов на организациите, министър Караниколов и Българската петролна и газова асоциация.Предстои да бъде направена и среща с асоциацията на малките търговци на горива, за да се разбере дали те са удовлетворени от текстовете, които са внесени в Народното събрание. Ако се получи и тяхната положителна оценка, Министерство на икономиката ще подкрепи предложенията и ще придвижи закона.Припомняме, след  от страна на редица организации  с гласуване в Народното събрание.Караниколов и днес обясни, че отмяната на закона или влизането му в сила, ще стане с решение на НС. Така той не отговори пряко на въпроса кога текстовете ще влязат в сила.Караниколов благодари, че вече е започнал диалог между страните. Той припомни, че от вчера вече имало няколко предложения по закона, които покриват исканията на асоциацията на малките търговци.\"Когато бизнесът иска едно нещо, на държавата, правителството и законодателната власт й е по-лесно да вземе решение\", подчерта министърът.На въпрос по кои текстове в Закона за горивата са постигнали съгласие, Караниколов отбеляза, че към настоящия момент компромис е постигнат между Българската петролна и газова асоциация, Минно-геоложката и Камара на строителите в България.\"Няма какво да отстъпим, а се търси баланс в бизнеса\", посочи Караниколов и допълни, че всички са направили компромис. \"Правителството не прави компромис, а имаше спорове между представители на бизнеса, независимо малко или големи\", даде да се разбере икономическият министър.Никой не трябва да бяга от възможността да се регистрира, според Караниколов. \"Законът за горивата е необходим, важен и ще го има\", завърши той.На свой ред Светослав Бенчев от Българската петролна и газова асоциация заяви, че това, което е договорено с двете камари е възможността да зареждат гориво на строежите.Радко Стаменов, управилтел на \"Синергом Петролиум\" посочи, че нямат противоречия, а само общи интереси. Интересът на правителството и обществото е всеки да си плаща данъците, акциза и ДДС, а нашият интерес е да работим, за да доставим добавена стойсност на обществото, правителството и населението, подчерта Стаменов.\"От тази гледна точка ние сме едно\", коментира той и допълни, че законът трябва да се спазва.\"Противопоставянето между малки и големи в бизнеса е напълно излишно и манипулативно\", допълни Стаменов, според когото отлагането на закона за горивата не води до нищо добро за правителството и обществото. Ако има някакви разминавания, то те ще бъдат отстранени в срок, сигурен е той.", "date": "2019.01.24", "title": "Строителите и минно-геоложката камара се съгласиха със Закона за горивата"}
{"url": "https://news.bg/world/arestuvaha-bivshiya-parvi-ministar-na-shotlandiya-aleks-salmand.html", "text": "Алекс Салмънд, бившият първи министър на Шотландия, е арестуван от полицията. Той ще се яви пред съда днес следобед, съобщават британски медии.Салмънд е разследван от шотландската полиция след проверка на правителството на обвинения от две жени, че са били подложени на сексуален тормоз от бившия първи министър преди няколко години.Шотландското правителство изпрати окончателния си доклад на полицията през август 2018 г.Говорител на полицията заяви: \"Ние можем да потвърдим, че 64-годишен мъж е арестуван\".Салмънд е бивш лидер на Шотландската национална партия. Той подаде оставка през миналата година.", "date": "2019.01.24", "title": "Арестуваха бившия първи министър на Шотландия Алекс Салмънд"}
{"url": "https://news.bg/health/bchk-kazaha-ne-na-nasilieto-nad-meditsi.html", "text": "Българският червен кръст осъжда посегателствата и агресията срещу медицинското съсловие.От организацията се обръщат към всички граждани с апел \"Не на насилието\" над медици.Те призовават да се защити достойнството им, тъй като спасяват човешки животи.В знак на съпричастност към проблема, от БЧК приветстват в инициативите да се включат и правораздавателните институции в страната.Те обявиха, че срещу физическото и вербално насилие над лекарското съсловие, което по думите им трябва да се прекрати.От организацията се надяват призивът им да бъде подкрепен от широката общественост и други организации и институции, за да се спре грубото отношение към медицинските лица.Припомняме, на 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители днес министърът на здравеопазването и настоя разследванията да бъдат проведени по реда на бързото производство.", "date": "2019.01.24", "title": "БЧК казаха \"Не на насилието\" над медици"}
{"url": "https://news.bg/regions/mazh-zagina-pri-trudova-zlopoluka-v-lyaskovets.html", "text": "Мъж загина при трудова злополука в Лясковец, съобщиха от Областната дирекция на МВР във Велико Търново.47-годишният мъж от с. Драганово е загинал около 14.30 часа вчера.Инцидентът е станал в пункт за изкупуване на вторични суровини в града.По случая е образувано следствено дело.", "date": "2019.01.24", "title": "Мъж загина при трудова злополука в Лясковец"}
{"url": "https://news.bg/int-politics/irlandiya-razpolaga-politsiya-po-granitsata-pri-brekzit-bez-sdelka.html", "text": "Стотици ирландски полицаи могат да бъдат изпратени да охраняват границата с управляваната от Великобритания Северна Ирландия, ако Великобритания напусне Европейския съюз без сделка, съобщава \"Ройтерс\".Бъдещето на границата между Ирландия и Северна Ирландия, която ще бъде единствената британска сухопътна граница с блока, показва една голяма пречка при ратифицирането на споразумението за Брекзит в Лондон.Позовавайки се на среща на полицейския комисар Дрю Харис с висши служители, вестник \"Айриш индипендънт\" съобщава, че плановете за извънредни ситуации се изготвят като част от дискусиите за \"най-лошия сценарий\".Около 600 служители биха могли да бъдат изпратени да следят приблизително 300-те \"гранични пункта\" по протежение на граница от 500 километра, посочва вестникът.Очаква се да бъде издадено известие следващата седмица за търсене на доброволци, които да бъдат командировани от шест до дванадесет месеца.\"Ройтерс\" не получи отговор от говорителя на полицията, за коментар. Всички страни твърдят, че искат границата да остане отворена.\"Застрахователната политика\", насочена към постигането на тази цел чрез обвързване на Великобритания с правила на ЕС, до момента на постигане на решение, е цитирана от много британски депутати като причина за цялостното отхвърляне на сделката миналата седмица.Ирландското правителство също настоява, че няма да одобри планове за непредвидени обстоятелства за връщането на твърда граница на острова, заедно с митнически проверки, ако Великобритания си тръгне на 29 март без сделка.Полицията от двете страни на границата предупреди, че митническите пунктове могат да бъдат цел за малък брой войнстващи групи, все още активни в Северна Ирландия, след като с мирно споразумение от 1998 г., приключиха три десетилетия на насилие.", "date": "2019.01.24", "title": "Ирландия разполага полиция по границата при Брекзит без сделка"}
{"url": "https://news.bg/regions/izsichat-borova-gora-kray-arapya.html", "text": "Борова гора се изсича край къмпинг \"Арапя\" за строителството на 6 двуетажни вили, информира БНР.Според становище на Държавното горско стопанство в Царево, имотът, който е на първа линия до морето, не попада в горска територия.От Регионалната екоинспекция в Бургас и Община Царево заявяват, че строителството е законно.По думите на кмета на Царево Георги Лапчев това е урегулиран поземлен имот предвиден за строителство още в устройствен план от 1997 г.Той подчертава, че имотът има издадено разрешение за строеж.Тонка Атанасова, директор на екоинспекцията в Бургас отбелязва, че за имота са проведени всички процедури по екологичното законодателство.Тя посочва, че РИОС Бургас има становище от ДГС \"Царево\", в което се казва, че имотът не е горска територия.Собственик на имота и възложител на строителството е софийската фирма \"България пропъртис\". В района вече са изсечени десетки дървета. ", "date": "2019.01.24", "title": "Изсичат борова гора край \"Арапя\""}
{"url": "https://news.bg/world/ep-nyama-da-odobri-sdelkata-za-brekzit-bez-predpaznata-myarka-za-irlandiya.html", "text": "Европейският парламент (ЕП) няма да одобри споразумението с Великобритания, ако не съдържа предпазната мярка за Ирландия, съобщават от законодателния орган.Работната група на ЕП по преговорите за оттеглянето на Великобритания от ЕС обсъди Брекзит и гласуването в Групата призовава Лондон да изясни позицията си през следващите дни.Председателят на групата Ги Верхофстат приветства , които подават документи за уседнал статут. Парламентът настояваше Лондон да отмени таксата. Законодателният орган призовава страните членки на ЕС да последват примера по отношение на всички британски граждани.Работната група подчертава, че сега британското правителство трябва да работи с всички партии в Камарата на общините, за да преодолеят безизходицата. Евродепутатите припомнят, че споразумението за Брекзит е справедливо и не може да бъде предоговаряно. Това се отнася особено за предпазния механизъм за Ирландия, тъй като гарантира, че при никакви обстоятелства няма да има \"твърда\" граница с Ирландия, докато в същото време защитава целостта на единния пазар. Групата предупреждава, че без този механизъм Европейският парламент няма да ратифицира сделката за Брекзит.Европейският парламент също повтаря позицията си, че е открит за по-амбициозни бъдещи отношения, което може да помогне за избягване използването на предпазния механизъм.Парламентът ще дебатира Брекзит на 30-31 януари.", "date": "2019.01.24", "title": "ЕП няма да одобри сделката за Брекзит без предпазната мярка за Ирландия"}
{"url": "https://news.bg/regions/pensioner-hvarli-kuche-ot-osmiya-etazh.html", "text": "Пенсионер уби куче, хвърляйки го от осмия етаж, съобщиха от Областната дирекция на МВР в Силистра.69-годишният мъж е извършил деянието вчера около 18.40 часа в града.По първоначална информация става въпрос за бездомно куче, което съседи често приютявали в общите части на входа. Предполага се, че мъжът го е изхвърлил от стълбищната тераса между седмия и осмия етаж.След подаден сигнал на мястото пристигнал полицейски екип, който извършил оглед.По случая е образувано досъдебно производство.", "date": "2019.01.24", "title": "Пенсионер хвърли куче от осмия етаж"}
{"url": "https://news.bg/health/i-vidin-e-v-gripna-epidemiya-udalzhavat-vakantsiyata-v-smolyan.html", "text": "Във Видин обявиха грипна епидемия, съобщиха от Министерството на здравеопазването. Заповедта е на Регионалната здравна инспекция. Учебните занятия в училищата се преустановяват за периода от 24 до 28 януари 2019 г. включително.До второ нареждане се преустановяват детските и женските консултации. Временно се преустановяват и свижданията в болниците, плановите операции и провеждането на профилактични имунизации..В Смолян удължават грипната ваканция в училищата до 25 януари 2019 г. включително.Повече от половин България вече е в грипна епидемия. Общо 16 области на страната са обявили извънредни мерки заради грипа, припомни Нова телевизия.Към сутринта на 24 януари 902 училища са затворени.Очаква се епидемия да бъде обявена и в София град.Трима души, сред които и бременна жена са в тежко състояние от грипа във великотърновската болница.", "date": "2019.01.24", "title": "И Видин е в грипна епидемия, удължават ваканцията в Смолян"}
{"url": "https://news.bg/int-politics/koen-iska-otlagane-na-izslushvaneto-pred-kongresa-zaradi-zaplahi-ot-tramp.html", "text": "Бившият адвокат на Доналд Тръмп - Майкъл Коен, е помолил да бъде отложено изслушването му пред Конгреса, което насрочено за 7 февруари, съобщи CNN.Коен е пояснил, че молбата му за отлагане е предизвикана от заплахи, отправяни срещу него и семейството му от страна на президента Доналд Тръмп и сегашния му адвокат Рудолф Джулиани.За Коен сигурността на семейството му е приоритет, коментира неговият адвокат Лени Дейвис. По думите му, неговият доверител смята да говори пред Конгреса, но ще го направи в подходящо време.Припомняме, срещу Коен в началото на 2018 г. бяха образувани няколко дела. През август той сключи сделка с прокуратурата и се призна за виновен. През декември той беше осъден на три години затвор за участието си в извършване на незаконни плащания на жени, за да не разкажат за сексуални отношения или посегателства от страна на Тръмп.По-рано  заради признанията му. ", "date": "2019.01.24", "title": "Коен иска отлагане на изслушването пред Конгреса заради заплахи от Тръмп"}
{"url": "https://news.bg/world/rusiya-vdigna-su-27-zaradi-priblizhavasht-razuznavatelen-samolet.html", "text": "\"Руските служби за контрол на въздушното пространство прихванаха над неутралните води на Балтийско море приближаваща се въздушна цел към държавната граница на Русия. За прихващането на целта е вдигнат изтребител Су-27 от дежурните по ПВО\". Това съобщи ТАСС, позовавайки се на руското военно министерство.По информация на ведомството изтребителят Су-27 се приближил на безопасно разстояние към въздушния обект, идентифицирал го като разузнавателен самолет \"Гълфстрийм\" на шведските ВВС. Шведският самолет летял без включен транспондер и след това шведският самолет се отдалечил от границата на Русия, а Су-27 се върнал на летището.За нарушението на руското въздушно пространство няма информация от други страни.Междувременно в руските медии се появи видео от прихващането на разузнавателния самолет на ВВС на Швеция.През ноември руските военни бяха прихванали американски разузнавателен самолет над Черно море. САЩ критикуваха съпровождането на своя самолет от руски Су-27.", "date": "2019.01.24", "title": "Русия вдигна Су-27 заради приближаващ разузнавателен самолет"}
{"url": "https://news.bg/health/bezplatni-konsultatsii-za-grip-predlagat-vav-vma.html", "text": "Безплатна консултация за грип и остри респираторни заболявания предлагат специалисти от ВМА, съобщиха от Военномедицинска болница.Прегледите ще се проведат на 29 и 30 януари 2019 г. (вторник и сряда), от 09:00 до 14:00 ч., в кабинет 108 на Катедра \"Инфекциозни болести\". Не се изисква направление от личния лекар.Консултациите са за хора над 12-годишна възраст.Желаещите за консултация трябва да се запишат предварително на тел.: 02 / 92 25 989 и 02 / 92 26 125.Грипът е остро инфекциозно заболяване, което се проявява с токсикоинфекциозен синдром и остър трахеит, уточняват медиците.", "date": "2019.01.24", "title": "Безплатни консултации за грип предлагат във ВМА"}
{"url": "https://news.bg/economics/kristalina-georgieva-prizova-balgarite-da-razgarnat-adaptivnostta-si.html", "text": "Българите сме адаптивни към промените, но трябва да го приложим \"този талант\", защото много ще ни е необходим в бързо променящия се свят.Това обяви в интервю за Нова телевизия временно изпълняващият длъжността президент на Световната банка Кристалина Георгиева.Тя обясни, че настоящата година няма да е толкова добра, за разлика от 2018 г. Нашите прогнози за растежа са, че той продължава да бъде стабилен от 2.9%, но е по-нисък от нивото, от което са прогнозирали от Световната банка преди 6 месеца.По думите на Георгиева търговското напрежение между Китай САЩ дава своето отражение върху настоението на инвеститори и потребители и има затягане на коланите. \"Това не е добре за растежа\", констатира тя.Има повече финансов стрес, лихвите се качват нагоре, дълговете са много големи и това създава страх от сриване на пазари особено сред бедните страни, поясни Георгиева.\"Когато големите икономики кихнат, малките хващат пневмония\", отсече тя.България за момента е добре имунизирана от времето на финансовата криза.По думите й нашият дълг е нисък, а бюджетен дефицит на практика няма.Според Кристалина Георгива България е страна с добър буфер от гледна точка на бюджета и в тези условия това ни позиционира добре.Тя призова, че трябва да се мисли за бъдещето, защото светът става все по-конкурентен.Георгиева обясни, че вече имало много центрове, които определят посоките на развитие и всички трябва да вдигнат малко мярката - повече внимание на инвестиционния климат.\"Нашата страна застава на едно място и не се кача нагоре\", предупреди тя.Шефът на Световната банка коментра и темата за Брекзит. Кристалина Георгиева е убедена, че здравият разум от страна на Англия и Европейския съюз ще надделее.", "date": "2019.01.24", "title": "Кристалина Георгиева призова българите да разгърнат адаптивността си"}
{"url": "https://news.bg/politics/tsatsarov-poseti-parlamenta-za-razgovor-s-tsveta-karayancheva.html", "text": "Главният прокурор Сотир Цацаров направи сутрешна визита в парламента. Преди началото на днешното заседание той разговаря с председателя на 44-то народно събрание Цвета Караянчева.Самият той заяви пред медиите, че посещението му било елемент от работната програма. Идването му в законодателния орган нямала общо със свалените депутатски имунитети. Свързана е със съгласуване с международни ангажименти - нищо, което да е свързано с имунитети или нещо друго, каза още обвинител номер едно.", "date": "2019.01.24", "title": "Цацаров посети парламента за разговор с Цвета Караянчева"}
{"url": "https://news.bg/politics/anton-kutev-borisov-lazhe-vav-vsyako-svoe-izkazvane.html", "text": "\"Борисов не веднъж е бил лековат в изказа си. На него му се случва във всяко публично изявление да лъже поне два пъти.\" Това заяви пред bTV зам. -председателят на БСП Антон Кутев.По думите му премиерът казвал неща, които знае, че не са истина, но го правел за да ви вдигне имиджа.\"Мога да докажа безброй лъжи, който е изрекъл. Ако иска може да ме съди\", подчерта Кутев.По отношение на изказването на премиера към неговите съпартийци за светването на синята лампичка, Кутев запита дали синята лампа минава през прокуратурата, визирайки случая с Елена Йончева.Според него най-вероятно това е бил и морален подход към тях, за да ги предупреди да внимават и да не крадат, но според него трябвало да го направи преди 10 години.\"Ако сега се е сетил да светва лампичка е малко късно\", изтъкна Кутев.По повод на избора на самолети и конфронтацията между Борисов и Радев, той обясни, че от ГЕРБ не могат да преживеят, че има някой с по-висок рейтинг от тях.\"Това е голямата мъка на Борисов, защото той е нарцис и е свикнал всички да му се радват\", категоричен е Кутев.По думите му президентът работел много смислено и имал най-високия рейтинг в държавата от политиците.Антон Кутев коментира и предстоящия конгрес на БСП като заяви, че подкрепата към партията е голяма, дори е повече от тази към ГЕРБ.По думите му вътре в БСП ситуацията не е драматична. Според него Корнелия Нинова няма алтернатива и цялата вътрешна партийна опозиция го знае.Зам.-председателят на БСП не пропусна да разясни въпроса с Кутев е категоричен, че те са политически удар и целта им е Йончева да не стане водач на листата на БСП за евроизборите.\"Ако оттук нататък започнат да я разхождат по следствия, ще ѝ бъде много трудно тя да води листата\", отбеляза той.Кутев заяви, че най-близкият човек до Цветан Василев по време на КТБ е бил Делян Пеевски и подчерта, че за това време той е узаконил стотици милиони.\"Той не е перач на пари, а Елена Йончева е, така ли?\", запита зам. -председателят.Той коментира и твърденията на прокуратурата, че Елена Йончева е знаела за произхода на парите, като отбеляза, че според него прокурор вече е станала мръсна дума.Той изрази възмущението си защо прокуратурата не се разследва Делян Пеевски и Николай Бареков.Зам. - председателят на БСП е категоричен, че обвинението срещу Елена Йончева е \"синята лампичка\" на Борисов.\"Ако всеки, който ползва офшорка пере пари, то тогава половината световен политически и бизнес елит трябва да влезе зад решетките\", отбеляза Кутев.Според него основният въпрос е как така политическо въздействие може да мине през прокуратурата.Кутев допълни още, че една от най-големите грешки, които БСП е правила е, че е подкрепила Делян Пеевски за шеф на ДАНС.", "date": "2019.01.24", "title": "Антон Кутев: Борисов лъже във всяко свое изказване"}
{"url": "https://news.bg/politics/mihail-mirchev-prokuraturata-napravi-podarak-na-bsp-predi-izborite.html", "text": "\"Прокуратурата прави най-хубавия подарък на БСП преди евроизборите\". Това обяви социологът проф. Михал Мирчев в ефира на Нова телевизия.Ако се приеме версията, че Елена Йончева е начало на евролистата на социалистите, с настоящия скандал около нея, от БСП няма нужда дори кампания да правят, обясни социологът.\"Самата Елена Йончева и скандала срещу нея е тяхната кампания. БСП ще имат плюс едно или две евродепутатски места само заради тази услуга\", прогнозира специалистът.Според проф. Мирчев, ако е нямало такива скандали и от БСП са си замълчали, тогава от сегашните четирима депутати, са щели да паднат на трима.Той посочи, че Елена Йончева е най-активният опозиционер в парламента. Социологът описа социалистката като изключително упорита да се рови около мръсните дела на оградата ни по границата с Турция.Проф. Мичев посочи, че следствието за КТБ е пета година в съда и все още нищо не е доказано. Според него първият проблем е дали КТБ е оперирала с такива огромни фалшиви пари.Социологът също не знае дали има обвинение срещу нея, защото няма документ.В студиото бе и журналистът Стефан Ташев, който недоумява защо Елена Йончева е сключила договор с офшорка - има собствена фирма, а прави друга такава. Той се пита и защо Йончева не си е взела парите от КТБ с рекламен договор.\"Това не е престъпление, а е законно\", подчерта той.По думите му било странно да се прави фирма с някого и да се дават още дялове.Ташев обясни, че има повдигнато обвинение, но дело все още няма, защото няма внесен обвинителен акт. \"Елена Йончева е невинна до доказването на противното в съда\", уточни журналистът. Ташев допълни, че когато обвиняваш някого, трябва да докажеш обвиненията в съда.Припомняме, вчера стана ясно, че Елена Йончева е обвинена за пране на пари по разследването за финансови операции със средства, присвоени от КТБ.Главният прокурор Сотир Цацаров поиска през ноември 2018 година имунитета на шестима депутати, сред които бяха Елена Йончева и Веселин Марешки.След публикуването на информацията депутатът от БСП Георги Михайлов заяви в кулоарите на парламента, че се отказва от имунитета си. Последва го и Елена Йончева, която пък определи действията на прокуратурата като политическо преследване.", "date": "2019.01.24", "title": "Михаил Мирчев: Прокуратурата направи подарък на БСП преди изборите"}
{"url": "https://news.bg/regions/vlak-blasna-13-godishno-momichentse-kray-sofiya.html", "text": "Влак блъсна 13-годишно момиченце край гара Кумарица, съобщи Нова телевизия.Все още не се знае каква точно е причината за случилото се.Момичето е настанено в \"Пирогов\" без опасност за живота. По информация на МВР детето е контактно. По информация на БНР инцидентът е станал около 6,20 часа, а движението между Илиянци и Курило е било спряно за около два часа. ", "date": "2019.01.24", "title": "Влак блъсна 13-годишно момиченце край София"}
{"url": "https://news.bg/world/sasht-prenebregvat-maduro-nyama-da-izteglyat-diplomatite-ot-venetsuela.html", "text": "Държавният секретар на САЩ Майк Помпео обяви, че Вашингтон няма да изтегли дипломатите си от Венецуела след , информира АП.Помпео обяви решението в сряда вечерта, часове след като САЩ признаха опозиционния лидер Хуан Гуайдо за  на латиноамериканската държава. Това решение принуди Мадуро да прекрати отношенията със САЩ и да нареди експулсиране на американските дипломати до 72 часа.Но Помпео подчерта, че САЩ ще вземат под внимание директива на временния президент, според която държавите могат да запазят дипломатическите си мисии във Венецуела. Държавният секретар отбеляза, че Вашингтон не признава властта на Мадуро и че той няма власт, за да прекъсне дипломатическите отношения със САЩ.Канада, Бразилия, Аржентина и други държави признаха Гуайдо за президент.", "date": "2019.01.24", "title": "САЩ пренебрегват Мадуро, няма да изтеглят дипломатите от Венецуела"}
{"url": "https://news.bg/politics/ot-aezh-iskat-prezidentat-da-nalozhi-veto-varhu-zakona-za-lichnite-danni.html", "text": "Президентът Румен Радев да наложи вето на Закона за защита на личните данни, поискаха от Асоциацията на европейските журналисти - България в открито писмо.От репортерската организация са притеснени от решението на депутатите да приемат в този вид промените в Закона за защита на личните данни, с който се цели хармонизирането на вътрешната уредба с Общия регламент за защита на личните данни 2019/679 (GDPR). Според неправителствената организация с приемането на промените в Закона се постига точно обратното.Още по време на обществените консултации при внасянето на законопроекта от правителството, АЕЖ заявиха, че вместо да гарантира правото на изразяване, както изисква европейският регламент за защитата на данните, законопроектът ограничава това право. Промените в закона не предвиждат достатъчно гаранции за защитата на основните права, които биха могли да бъдат в колизия със защитата на личните данни и, най-вече, правото на изразяване.В този смисъл, така приетият законопроект противоречи на основни принципи и права, предвидени в Конституцията.\"Той не отговаря на духа и принципа на Регламента на ЕС, според който обработването на лични данни следва да е предназначено да служи на човечеството. Правото на защита на личните данни не е абсолютно право, а трябва да бъде в равновесие с другите основни права съгласно принципа на пропорционалност.Въпреки възраженията, в приетия законов текст присъстват 10-те кумулативни изисквания, с които журналистите трябва да се съобразят преди да обработват лични данни:естеството на данните;влиянието, което разкриването на личните данни или тяхното обществено оповестяване би оказало върху неприкосновеността на личния живот на субекта на данни и на неговото добро име;обстоятелствата, при които личните данни са станали известни на администратора;характера и естеството на изявлението;значението на разкриването на лични данни или общественото им оповестяване за изясняването на въпрос от обществен интерес;отчитане дали субектът на данни е лице, което заема длъжност по чл. 6 от Закона за противодействие на корупцията и за отнемане на незаконно придобито имущество, или е лице, което поради естеството на своята дейност или ролята му в обществения живот е с по-занижена защита на личната си неприкосновеност, или чиито действия имат влияние върху обществото;отчитане дали субектът на данни с действията си е допринесъл за разкриване на свои лични данни и/или информация за личния си и семеен живот;целта, съдържанието, формата и последиците от изявлението;съответствието на изявлението с основните права на гражданите;други обстоятелства, относими към конкретния случай.Вменяване на подобни отговорности и ограничения в ползването на лични данни в журналистически материали и за целите на художественото, научно и творческо изразяване застрашават и ограничават неправомерно свободата на словото. Ограничават правото на изразяване на мнение, свободата на печата и на другите средства за масова информация и правото на търсене, получаване и разпространяване на информация, пише в позицията на АЕЖ-България.Целта на регламента е да внесе баланс и да гарантира личните данни. Чл. 85 предстовя на националните законодатели в отделните държави членки да гарантират в достатъчна степен изключения и дерогации от правилата за защита на данните в полза на свободата на словото. Очаква се националният законодател да предвиди в най-голяма степен изключенията и необходимите гаранции на свободата на словото, за да не бъде тя неправомерно репресирана.Законопроектът, приет на първо четене в 44-то народно събрание предвижда точно обратното - въвеждане на толкова широки и неясни ограничения на правото на ползване на лични данни за художествени, научни и журналистически цели, че реално се налага цензура.Законопроектът дава възможност за  от страна на изпълнителната власт в директно противоречие с чл. 40 от Конституцията на Република България, мотивират се от АЕЖ.От АЕЖ смятат, че регламентът се тълкува повратно. Не е ясна дефиницията на професионална тайна, като се запазват и непосилния таван на санкциите - до 20 млн. евро или 4 % от оборота на фирмата (медията).", "date": "2019.01.24", "title": "От АЕЖ искат президентът да наложи вето върху Закона за личните данни"}
{"url": "https://news.bg/world/moskva-obvini-sasht-za-chudovishtniya-prevrat-vav-venetsuela.html", "text": "Депутати в Русия, които поддържат тесни отношения с Венецуела, остро разкритикуваха решението на президента на САЩ Доналд Тръмп да признае политик от опозицията за легитимен президент на латиноамериканската държава, информира АП.\"Мисля, че при това развитие на ситуацията САЩ се опитват да проведат операция за организиране на следващата \"цветна революция\" във Венецуела\", коментира заместник-председателят на Комисията по външни работи към горната камара на руския парламент Андрей Климов, цитиран от РИА Новости.\"Цветната революция\" е руско определение за масови антиправителствени протести, които доведоха до свалянето на лидерите в Грузия, Украйна и Киргизстан.\"Не мисля, че можем да признаем това - това всъщност е преврат\", смята Владимир Джабраилов, друг руски депутат, цитиран от Интерфакс.Алексей Пушков, председател на Комисията за информация към Федералния съвет, определи случващото се във Венецуела като \"опит за преврат\", подкрепян от САЩ.\"Невъзможно е да се представи, че това е спонтанно\", коментира той пред Россия 24.\"Това са планирани действия и определено са координирани със САЩ\", добави Пушков. Той предупреди, че това \"може да доведе до граждански конфликт, дори гражданска война\".Константин Косачев, председател на Комисията по външни работи към горната камара, написа във \"Фейсбук\", че САЩ \"подклаждат протести\".Депутатът от Комунистическата партия Дмитрий Новиков отбеляза, че \"трудно може да се представи по-чудовищен пример за намеса във вътрешни дела\".Русия е голям политически съюзник на Венецуела. Руската петролна компания Роснефт е инвестирала огромни средства в петролните находища на латиноамериканската държава.САЩ признаха опозиционния лидер Хуан Гуайдо за  на латиноамериканската държава.По-рано държавният секретар на САЩ Майк Помпео обяви, че Вашингтон няма да изтегли дипломатите си от Венецуела след ", "date": "2019.01.24", "title": "Москва обвини САЩ за \"чудовищния преврат” във Венецуела"}
{"url": "https://news.bg/politics/parva-stapka-za-prehvarlyane-na-bolnitsa-lozenets-kam-su.html", "text": "Депутатите прехвърлиха болница \"Лозенец\" на Софийски университет с първо четене на промените в Закона за лечебните заведения. Досега тя бе собственост на Министерския съвет (МС).Държавата е инвестирала стотици милиони в болница \"Лозенец\", обясни здравният министър Кирил Ананиев в пленарна зала.Държавата е инвестирала средства за техника, апаратура, материална база и ремонти на болницата. Всичко това трябва да бъде използвано от целия български народ, категоричен е Ананиев.Между първо и второ четене ще бъдат предложени текстове, с които технически болницата ще се превърне в търговско дружество.Поемам ангажимента условията, правилата и принципите, при които действа това лечебно заведение да бъдат същите като на другите такива лечебни заведения, изтъкна Ананиев.Председателят на здравната комисия Даниела Дариткова също защити прехвърлянето на лечебното заведение към Алма матер. Много е важно да има възможност МС да се отдели от ангажимента да управлява болница Лозенец, смята тя. Според нея болницата не се управлява добре и затова трупа задължения.", "date": "2019.01.24", "title": "Първа стъпка за прехвърляне на болница Лозенец към СУ"}
{"url": "https://news.bg/society/tri-partii-sas-sigurno-predstavitelstvo-v-ep-sochi-trend.html", "text": "Три партии ще имат сигурно представителство в новия Европейски парламент. Това сочат данни от проучване на \"Тренд\" за предстоящите евроизбори.Според него 39% от гражданите заявяват, че твърдо са решили за коя партия/коалиция ще гласуват на евроизборите, докато 30% все още не са решили кого да подкрепят. Данните показват, че в оставащите пет месеца до евровота има потенциал за динамика в електоралните нагласи. В разбивките по партийни предпочитания привържениците на ГЕРБ и БСП изгледат сходно мобилизирани.Разликата между първите две партии остава минимална (1,2%) в полза на ГЕРБ. За сметка на това се увеличава дистанцията между ДПС и Обединени патриоти, която през януари вече е почти двойна в полза на движението.Уточнено е, че в анкетата е заложено общо явяване на Обединени патриоти (ВМРО, \"Атака\", НФСБ). При евентуална друга конфигурация, това ще окаже влияние върху изборния им потенциал.Демократична България и \"Воля\" запазват относително сходни нива, както през последните няколко месеца.Основната разлика в данни при евроизборите и парламентарните е готовността да се гласува. На този етап тя достига 45%, което е с близо 10% повече от готовността да се гласува на парламентарни избори.Трябва обаче да се има предвид, че декларираната активност е по-висока от реалното гласоподаване в деня на вота.", "date": "2019.01.24", "title": "Три партии със сигурно представителство в ЕП, сочи \"Тренд\""}
{"url": "https://news.bg/regions/dve-koli-se-udariha-na-okolovrastnoto-v-sofiya.html", "text": "Два автомобила се удариха на Околовръстното в София, съобщи Нова телевизия. Инцидентът е станал на булевард \"България\" в посока ж.к. \"Младост\".Движението е района е затруднено. Няма информация за пострадали.  ", "date": "2019.01.24", "title": "Две коли се удариха на Околовръстното в София "}
{"url": "https://news.bg/world/tramp-se-ogana-pred-pelosi-otlaga-traditsionnata-rech-pred-kongresa.html", "text": "Президентът на САЩ Доналд Тръмп се огъна пред председателя на Камарата на представителите Нанси Пелоси. Той обяви, че ще изнесе традиционната реч за Състоянието на съюза, \"когато приключи шътдаунът (спиране на работата на правителството заради липса на финансиране - Бел.ред.)\", съобщават световни агенции.Повече от 30 дни американската администрация е без финансиране заради спора между Тръмп и демократите за отпускането на близо 6 милиарда долара за изграждането на стена по границата с Мексико. Американският лидер заявява, че ще наложи вето на всеки законопроект за отпускане на финансиране за правителството, ако не включва парите за стената. Демократите отказват.Пелоси  пред Конгреса в края на януари, докато не разрешат казуса. Първоначално президентът заяви, че ще търси други начини и ще изнесе речта, но Пелоси отвърна, че долната камара няма да приеме резолюция, която позволява на президента на САЩ да изнесе речта пред Конгреса. В крайна сметка държавният глава отстъпи.\"Докато шътдаунът продължава, Нанси Пелоси ме помоли да изнеса речта за Състоянието на съюза. Съгласих се. Тя след това си промени мнението заради шътдауна, като предложи по-късна дата. Това е нейно право - аз ще изнеса речта, когато приключи шътдаунът\", написа Тръмп в \"Туитър\".", "date": "2019.01.24", "title": "Тръмп се огъна пред Пелоси, отлага традиционната реч пред Конгреса"}
{"url": "https://news.bg/int-politics/pelosi-tramp-nyama-da-govori-pred-kongresa-dokato-pravitelstvoto-ne-zaraboti.html", "text": "Председателката на Камарата на представителите Нанси Пелоси заяви, че няма да позволи на президента Доналд Тръмп да произнесе традиционното обръщение пред американския Конгрес за състоянието на страната, докато правителството не възобнови работата си, предаде CNN.По-рано тя предложи компромисни варианти - Тръмп да отложи речта си или да я разпространи в писмен вид, но той отхвърли тези варианти, като настоя да говори пред конгресмените на 29 януари, както е било планирано.Пелоси обаче заяви, че това е невъзможно, като поясни, че няма да допусне до гласуване резолюцията, даваща на президента право да произнесе годишната си реч, докато правителството е в шътдаун.Президентът определи отмяната на обръщението му като позор и заяви, че ще произнесе \"наистина важна реч\" на друго място, след като това не може да стане в Конгреса.Той отказа да уточни кое би могло да е това място.\"Ще видим\", заяви Тръмп.", "date": "2019.01.24", "title": "Пелоси: Тръмп няма да говори пред Конгреса, докато правителството не заработи"}
{"url": "https://news.bg/weather/dazhd-i-snyag-v-22-oblasti-ima-preduprezhdenie-za-obilni-valezhi.html", "text": "Днес над страната се очакват обилни валежи, в 5 области е обявен оранжев код, в 17 - жълт. Времето остава меко за сезона.По високите полета в западната част на страната и в цяла Северозападна България ще вали мокър сняг, а на останалите честа дъжд.Оранжев код е обявен за областите Пловдив, Пазарджик, Благоевград, Смолян и Кърджали. Жълт код в сила за областите София, София-град, Кюстендил, Перник, Монтана, Видин, Враца, Плевен, Ловеч, Габрово, Велико Търново, Силистра, Русе, Сливен, Стара Загора, Ямбол, Хасково.Вятърът ще бъде умерен, през първата половина на деня от изток и югоизток. В следобедните часове той ще се ориентира от североизток и над североизточните райони ще проникне по-студен въздух, с което дъждът ще премине в сняг. Ще се създадат условия за поледици.Максималните температури ще бъдат в широк диапазон. В северните и западните райони те ще бъдат предимно между 1 и 6 градуса. По Черноморието и в южните райони - до 9-10 градуса.Минималните температури над по-голямата част от страната ще са в интервала 0-5 градуса, по Черноморието и в югоизточните райони - 6-7 градуса.", "date": "2019.01.24", "title": "Дъжд и сняг, в 22 области има предупреждение за обилни валежи"}
{"url": "https://news.bg/press/ek-se-zae-s-pasportniya-skandal-promenite-v-zakona-za-lichnite-danni-zastrashavat-svobodata-na-slovoto-publikuvaha-dogovora-za-hemus.html", "text": "Проблемите с даването на българско гражданство отново са сред водещите теми на всекидневниците.\"Въпреки че министърът на икономиката Емил Караниколов обеща пред журналисти да даде информация кои са инвеститорите, получили български паспорт по бързата процедура, в крайна сметка не го направи. От Министерството на икономиката прехвърлиха топката към правосъдното министерство, което се оправда със защитата на лични данни. През лятото разследване на \"Сега\" установи, че никой не контролира новите \"инвестиции\". Общо 50 чужденци са получили паспорти у нас по ускорена процедура от 2014 г. насам срещу обещание за инвестиции от 1 до 2 млн. лв. Не става въпрос обаче за реални инвестиции, а за хора, купили държавни ценни книжа, акции от български дружества или имоти, съобщи министърът след заседание на кабинета...\" - в. \"Сега\".\"За пръв път Европейската комисия представи подробен доклад за схемите за гражданство и право на пребиваване срещу инвестиции, прилагани от някои държави - членки на ЕС, предаде пресслужбата на институцията. В доклада се очертават съществуващите практики и се посочват някои рискове за ЕС, свързани с тези схеми, по-специално за сигурността, изпирането на пари, данъчните измами и корупцията. В доклада се констатира, че липсата на прозрачност в начина, по който функционират схемите, както и липсата на сътрудничество между държавите членки допълнително засилват тези рискове. В три държави - членки на ЕС (България, Кипър и Малта), се прилагат схеми за предоставяне на гражданство на инвеститори при условия, които не са толкова строги, колкото обикновените режими за натурализация. В тези три страни няма нито задължение за физическо пребиваване на лицето, нито изискване за други действителни връзки с държавата, преди да бъде получено гражданство, се казва в доклада. Тези схеми представляват общ интерес за ЕС, тъй като всяко лице, което придобие гражданство на държава членка, придобива едновременно с това гражданство на съюза. Решението на една държава членка да предостави гражданство в замяна на инвестиции дава автоматично права спрямо другите държави членки, и по-специално правата на свободно движение и достъп до вътрешния пазар на ЕС, за да се упражнява икономическа дейност, както и правото да гласуваш и да бъдеш избиран в европейски и местни избори. На практика тези схеми често се рекламират като способ за придобиване на гражданство на съюза заедно с всички права и привилегии, произтичащи от него. В доклада се посочва, че в тези три държави членки кандидатите получават разрешително за престой в началото на процедурата по кандидатстване за гражданство, така че притежанието на такова разрешително за даден период от време е достатъчно за допустимост по схемата. Реалното местоживеене обаче, тоест физическото присъствие за определен период на територията на въпросната държава членка, не се изисква. Това означава, че кандидатите могат да получат българско, кипърско или малтийско гражданство и следователно гражданство на ЕС, без да са живели на практика в тези страни. За България се отбелязва, че кандидатът трябва да разполага с разрешително за постоянен престой за пет години (обикновена процедура) или за една година (бърза процедура), за да може да кандидатства за българско гражданство. Присъствието на кандидата се изисква за подаването на молбата за гражданство. Той трябва да премине през интервю, но не е задължително да знае български език или да покаже познания за българския обществен живот. Кипърските власти смятат, че инвестициите в страната са достатъчна връзка между кандидата и Кипър, а в Малта на крайния етап на процеса по натурализация кандидатите са разпитвани за връзките им със страната, например трябва да представят бордни карти, показващи, че са пътували до там, доказателства за дарения, членство в местни клубове и други. В Малта съществува регулатор за схемата за гражданство срещу инвестиции, който публикува годишни доклади, предавани за проверка на парламента. Миналата година Кипър обяви създаването на Комисия за надзор и контрол и въведе кодекс за поведение за схемата. В България не съществува нито регулатор, нито кодекс за поведение. В нито една от трите схеми няма цялостна информация за самоличността на хората, които са получили гражданство заради инвестиции и за техните страни по произход. Докладите на малтийския регулатор съдържат информация за броя на получените кандидатури и за броя на одобрените и отхвърлените, както и за приходите, генерирани от схемата. Изисква се ежегодно публикуване на имената на всички, които през изминалите 12 календарни месеца са получили малтийско гражданство чрез регистрация или натурализация, включително (макар и без изрично да бъдат идентифицирани) и по инвестиционната схема. В България и Кипър няма такава информация...\" - в. \"Дневник\".\"Временната комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани\" ще иска среща с главния прокурор Сотир Цацаров и ДАНС. На заседанието на комисията беше решено председателят ѝ Йордан Цонев (ДПС) и заместникът му Тома Биков (ГЕРБ) да поискат среща с Цацаров. Комисията ще напише писмо до ДАНС с искане на информация за разработките по схемата за придобиване на българско гражданство. От Министерството на правосъдието ще се изиска конкретика за броя на издадените български гражданства, от МВР справка за чуждестранни граждани, получили българско гражданство, които са криминално проявени. Комисията беше създадена по искане на ДПС след публикации в български и чужди медии за корупционна схема за купуване на гражданство с участието на ВМРО. През есента председателят на агенцията за българите в чужбина Петър Харалампиев бе обвинен като ръководител на престъпна група за корупционна схема при даването на български паспорти за чужденци...\" - в. \"Дневник\".Сред тематичните акценти на вестниците в четвъртък са и промените в закона за личните данни, за които адвокат Александър Кашъмов предупреждава, че могат да доведат до посегателство върху свободата на словото.\"Без дебати, без гласове против и при рехаво присъствие в пленарната зала депутатите одобриха окончателно законови промени, които отварят врата за проверки на медийни публикации, журналисти, за академични проучвания, документални материали и др., както и за откази за достъп до информация. С 83 гласа \"за\" и 10 \"въздържал се\" парламентът прие поправките в Закона за защита на личните данни, регламентиращи, че обработването и оповестяването на лични данни за журналистически цели, както и за академично, литературно или художествено изразяване ще е законно, ако се зачита неприкосновеността на личния живот. Предвиждат се и десет критерия, на базата на които ще се преценява дали има баланс между свободата на изразяване и правото на защита на личните данни. \"Намерението да се трасира по този начин пътят за проверки в медиите се потвърждава от великодушното изключение, записано със закона, според което проверката \"не може да води до разкриване на тайната на източника на информация\", коментираха преди дни от \"Програма достъп до информация\". Още при обсъждането на текстовете в парламентарната вътрешна комисия експертите на организацията възразиха, че има сериозни опасения за защита на свободата на словото и на информация. Пред \"Дневник\" адвокат Александър Кашъмов и днес каза, че описаните критерии, на базата на които ще се преценява балансът между медийната свобода и защитата на данните, са много обтекаеми и субективни. Допълни, че няма информация в друга страна да има подобна законова регламентация. В страните от Западна Европа има такъв баланс, но той е маркиран в практиката на Европейския съд по правата на човека, тук се вкарва в закон, а това не е удачно, смята той. Единственият, изказал се в пленарната зала днес, беше Милко Недялков от левицата, който изрази притеснения от разпоредбите и критериите, които залагат субективизъм. Никой не му отговори, а след това този текст и няколко други бяха гласувани и одобрени анблок. Според приетите текстове ще се преценява дали журналистите законово имат достъп до данните, дали имат право да ги обработват и да ги изнасят, без да нарушават баланса със защитата на личните данни, в зависимост от естеството на личните данни и обстоятелствата, при които те са станали известни. В същото време се казва, че когато комисията за защита на личните данни упражнява правомощията си, не може да стига до разкриване на тайната на източника на информация. Как ще се спази този принцип, след като ще се дава информация за естеството на личните данни и как те са придобити, не се разбира. Сред другите критерии за отчитането на баланса е влиянието, които разкриването на данните ще окаже върху неприкосновеността на личния живот на засегнатите хора и тяхното добро име. Ще се преценява и общественият интерес. Както и дали данните са за хора, обхванати от закона за конфликт на интереси - тоест политици, магистрати и др. Ще се взима предвид и дали става дума за информация за хора, които \"поради естеството на своята дейност\" имат \"по-занижена защита на личната си неприкосновеност или чиито действия имат влияние върху обществото\", без да се дава ясна дефиниция кой попада в този кръг, както и няколко други критерия. По искане на \"Програма достъп до информация\" беше записано, че няма да се налага да се доказва наличието на всички критерии, а само на съотносимите към конкретното проучване. Но все пак въпреки възраженията остана възможността за проверки и откази за достъп до данни. Депутатите продължават да гласуват без дискусии и изказвания на второ четене промените в Закона за защита на личните данни, които основно целят да въведат в българското законодателство европейските правила за защита на личните данни, след влизането в сила на регламента GDPR.\" - в. \"Дневник\".Насилието над медици също е сред актуалните теми.\"Районната прокуратура в Г. Opяxовица повдигна обвинение за пpичинената телеcна повpеда на медицинcки cпециалиcт от ЦСМП в гpада, cъобщи дъpжавното обвинение. Пpокуратурата наблюдава бъpзо пpоизводcтво, обpазyвано на 21.01.2019 г. за това, че на cъщата дата около 01.00 чаcа в гp. Г. Opяxовица, в cгpадата на cпешния центъp, е пpичинена леĸa телеcна повpеда на Наталия Аpмянова - медицинcки cпециалиcт пpи ЦСМП-Г. Opяxовица по повод изпълнение на cлyжбата й... Предвиденото наказание е лишаване от свобода до 3 години...\" - в. \"24 часа\".\"Българският лекарски съюз изразява безпрекословната си подкрепа, както към д-р Сибила Маринова, нейния екип и всички медици, работещи в МОБАЛ \"Д-р Стефан Черкезов\" - Велико Търнова, така и към Наталия Армянова - фелдшер в Спешна помощ - Горна Оряховица. Това се казва в позиция на БЛС. Съсловната организация осъжда всяка форма на физическа и вербална агресия над медицински лица. Случилото се с фелдшер Армянова, с д-р Маринова и нейния екип е поредната проява на осъдително и неприемливо отношение към представители на лекарското съсловие. Недопустимо е медиците да стават заложници на собственото си призвание и докато се борят да спасят поредния човешки живот, да бъдат принуждавани да защитават своя собствен. \"Важно е да бъде създаден работещ механизъм, който да защити лекарите на работното им място, за да може спокойно да изпълняват задълженията си. Необходими са цялостни действия към превенция на агресията в лечебните заведения, защото там не е мястото за саморазправа и насилие. Българският лекарски съюз е готов да предприеме всички възможни действия в тази посока и ще направи всичко по силите си, за да се увери, че законовият интрументариум ще сложи край на това грубо и неоправдано отношение към всички медицински лица. \"Всеки от нас трябва да осъзнае жертвогoтовността на представителите на медицинското съсловие и да уважава ежедневните грижи, които те полагат за пациентите, трудейки се неуморно и изпълнявайки задълженията си професионално, дори и в трудните условия на работа, в които са поставени. БЛС апелира към всички да бъдем по-човечни един към друг и да оценяваме труда на ближния.\" - в. \"Труд\".Всекидневниците съобщават също, че договорът за строежа на автомагистрала \"Хемус\" вече е публичен.\"АПИ показа договора за строежа на АМ Хемус На интернет страницата на Агенция \"Пътна инфраструктура\" в \"Профил на купувача\" е публикуван договорът за изграждането на 134 км от автомагистрала \"Хемус\" в участъка от пътен възел \"Боаза\" до пресичането с път I-5 Русе - Велико Търново. Това съобщиха от пътната агенция. АПИ предоставя договора, въпреки че изпълнението на строително-монтажните работи на инфраструктурния проект, възложени по чл. 14, ал. 1, т. 6 от Закона за обществените поръчки, не изисква неговото публикуване, уточняват от агенцията. Договорът с \"Автомагистрали\" ЕАД е изпратен и на народните представители от Парламентарната група \"БСП за България\" в 44 Народно събрание, съобщават от АПИ...\" - съобщават \"Стандарт\" и \"24 часа\" в идентични публикации.", "date": "2019.01.24", "title": "ЕК се зае с паспортния скандал, промените в закона за личните данни застрашават свободата на словото, публикуваха договора за „Хемус“…  "}
{"url": "https://news.bg/int-politics/es-podkrepi-guaydo-kato-lider-na-venetsuela.html", "text": "Върховният представител на ЕС по въпросите на външната политика Федерика Могерини призова във Венецуела да се проведат нови избори, предаде Дойче веле. Тя допълни, че ЕС изразява подкрепата си за парламента на страната, чийто председател Хуан Гуайдо обяви, че  в страната на фона на многохилядните протести срещу Николас Мадуро.Припомняме, ЕС не признава за легитимно преизбирането на Мадуро на президентския пост и го призова да не встъпва във втори мандат.По думите на Могерини, венецуелският народ иска демокрация и възможности свободно да взима решения за собствената си съдба.На свой ред председателят на Европейския съвет Доналд Туск обяви, че мандатът на Николас Мадуро е нелегитимен.\"Надявам се, че цяла Европа ще се обедини в подкрепа на демократичните сили във Венецуела. За разлика от Мадуро, парламентарната асамблея и Хуан Гуайдо имат демократичен мандат от гражданите на Венцеула\" - коментира Туск.Председателят на Европейския парламент Антонио Таяни също изрази подкрепа за Гуайдо.\"Внимателно следя събитията във Венецуела. Гуайдо има демократична легитимност, за разлика от Мадуро. Трябва да се уважават протестите и правото на свободно изразяване на народа, който не може повече да търпи глада и произвола на Мадуро\" - пише председателят на ЕП в Туитър.Федерика Могерини увери, че ЕС е готов да съдейства за \"възстановяването на демокрацията и правовия ред във Венецуела с помощта на политически процес, съответстващ на конституцията\".Хуан Гуайдо призова чуждите дипломати да не реагират на исканията на Николас Мадуро те да напуснат страната.По-рано Мадуро заяви, че къса дипломатическите отношения със САЩ заради подкрепата им за Гуайдо и че дава 48 часа на американските дипломати да напуснат страната.\"Информирам всички ръководители на дипломатически мисии и акредитираните във Венецуела чужди представители, че държавата желае тяхното дипломатическо присъствие в страната ни да продължи\" - се казва в официално изявление на временно изпълняващия президентските функции.Конституцията на Венецуела дава възможност на председателя на парламента легитимно да поеме президентските функции.", "date": "2019.01.24", "title": "ЕС подкрепи Гуайдо като лидер на Венецуела"}
{"url": "https://news.bg/int-politics/stoltenberg-ne-priemame-rusiya-da-vzima-resheniya-vmesto-sasedite-si.html", "text": "НАТО никога няма да приеме подялба на света на сфери на влияние, в които големите държави да решават съдбата на по-малките. Това заяви генералният секретар на НАТО Йенс Столтенберг при - Саломе Зурабишвили, която беше негов гост в централата на Алианса.\"Това е фундаментален принцип и ние никога няма да приемем, че може големите държави да опитват да установяват свои сфери на влияние, както прави Русия - сфери в които да имат право да решават какво могат съседите им да правят и какво не.\" - увери Столтенсберг.Той допълни, че продължава съвместната подготовка за членството на Грузия в Алианса и че партньорството с Тбилиси се задълбочава.\"Грузия има право да се присъедини към НАТО. И правото за решението кога да стане това, принадлежи на Грузия и на 29-те партньори. Никой друг няма каквото и да е право да се опитва да влияе или да възпре този процес, защото Грузия е в правото си да избере своя път\" - каза още генералният секретар на НАТО.Столтенберг приветства напредъка на страната при реформирането и модернизацията в сектора на отбраната, включително поетия ангажимент разходите в тази сфера за достигнат 2% от брутния продукт на Грузия.Той подчерта, че НАТО изцяло подкрепя териториалната цялост на Грузия в международно признатите й граници - с Абхазия и Южна Осетия, и призова Русия да изведе своите войски от тези региони.", "date": "2019.01.24", "title": "Столтенберг: Не приемаме Русия да взима решения вместо съседите си"}
{"url": "https://news.bg/int-politics/hayko-maas-ne-e-dostatachno-rusiya-da-pokazhe-raketata-nuzhna-e-poveche-prozrachnost.html", "text": "Германският външен министър Хайко Маас призова Русия към повече прозрачност по отношение на крилатата ракета 9М729, показана в сряда от руското министерство на отбраната, предаде Дойче веле.\"Само да се види ракетата няма да е достатъчно\", заяви Маас при срещата си с американския държавен секретар Майк Помпео във Вашингтон.По-рано руските военни организираха показване на ракетата 9М729 пред чужди дипломати - именно тя стана причина за ликвидиране на ракетите със среден и малък обсег.Демонстрацията на руското военно министерство премина без участие на представител на САЩ, ЕС и НАТО.Маас напомни, че съществуват ясни изисквания за това какво означава прозрачността в тази сфера.\"До този момент Русия не показа готовност да осигури пълна прозрачност. Очакванията остават и Русия е на ход.\" - посочи германският външен министър.", "date": "2019.01.24", "title": "Хайко Маас: Не е достатъчно Русия да покаже ракетата, нужна е повече прозрачност"}
{"url": "https://news.bg/int-politics/16-dushi-sa-ubiti-na-protestite-sreshtu-maduro-vav-venetsuela.html", "text": "Във Венецуела продължават многохилядните протести срещу Николас Мадуро - стигна се до сблъсъци, при които загинаха 16 души, около 150 са задържани, предадоха информационните агенции.Припомняме, председателят на парламента  на фона на нарастващото напрежение и призивите на международната общност към Николас Мадуро да се откаже от намерението да управлява втори мандат като президент. Конституцията на страната дава възможност да председателя на парламента да предприеме такава мярка.Националната гвардия е влязла с бронирана техника столичната община Чакао, в която Гуйдо обяви, че поема функциите на държавен глава.В местните медии се появиха съобщения, че служители на военната и милитаризираната полиция в столицата Каракас масово преминават на страната на демонстрантите.До момента Хуан Гуайдо е признат за временен лидер на страните от Европейския съюз, САЩ, Канада, Бразилия, Парагвай, Колумбия, Перу, Чили. Подкрепа за Мадуро обявиха Русия и Куба.Мексико зае изчаквателна позиция.Министърът на отбраната на Венецуела Владимир Падрино Лопес заяви, че армията не признава Гуайдо за президент на страната, съобщи изданието \"El Nacional\".\"Отчаяние и нетърпимост застрашават мира на нацията. Войниците на родината не приемат президент, поставен в сянката на неясни интереси или самопровъзгласил се извън закона\" - заяви Лопес.Мадуро, който отказва да предаде властта, обяви, че къса дипломатическите отношения със САЩ и даде срок от 72 часа на американските дипломати да напуснат страната.Малко по-късно беше разпространена информация, че Гуйдо е призовал чуждите дипломати да не се подчиняват на исканията на Мадуро.Представителите на САЩ отказаха да напуснат Венецуела.\"САЩ не признават режима на Мадуро\", заяви държавният секретар Майк Помпео.", "date": "2019.01.24", "title": "16 души са убити на протестите срещу Мадуро във Венецуела"}
{"url": "https://news.bg/regions/turski-tir-se-vryaza-v-kashta-v-selo-samovodene.html", "text": "Турски тир се вряза в къща в търновското село Самоводене, съобщи bTV. Разрушена е пристройка, която е била работилница.Шофьорът е откаран за преглед в болницата. Инцидентът е станал около 23:30 часа.Машината се забила в необитаемата част на дома, но цялата къщата се е разтресла.Движението по главния път Свиленград - Русе е спряно. Колони от тежкотоварни камиони са отбити край пътя в очакване платното да бъде освободено.Причините за инцидента се изясняват.", "date": "2019.01.24", "title": "Турски тир се вряза в къща в село Самоводене"}
{"url": "https://news.bg/regions/trima-postradaha-pri-katastrofa-kray-gorna-oryahovitsa.html", "text": "Катастрофа между два леки автомобила затруднява движението по пътя между Горна Оряховица и Лясковец, съобщи Нова телевизия. Пострадали са водачът и пътник от едната кола и пътничката от втората. На мястото има екипи на полицията.Временно е ограничено движението в района на инцидента. Причините са в процес на изясняване.Сигнал за произшествието е получен около 08, 00 ч. тази сутрин.", "date": "2019.01.24", "title": "Трима пострадаха при катастрофа край Горна Оряховица "}
{"url": "https://news.bg/world/erdogan-bratko-maduro-drazh-se-nie-sme-s-teb.html", "text": "Президентът на Турция Реджеп Ердоган телефонира на венецуелския лидер Николас Мадуро, за да изрази подкрепата си, след като опозиционен политик обяви, че временно ще изпълнява длъжността държавен глава на Венецуела, информира АП, позовавайки се на високопоставен представител.Говорителят на президента на Турция Ибрахим Калън написа в \"Туитър\", че Ердоган е заявил пред Мадуро: \"Братко Мадуро! Дръж се, ние сме с теб\".Калън добави, че при Ердоган Турция ще продължи да поддържа принципната си позиция да се обявява срещу опити за преврат.Турция установи тесни икономически и политически отношения с Мадуро. По време на визита във Венецуела през декември 2018 г. Ердоган разкритикува санкциите на САЩ срещу латиноамериканската държава.САЩ признаха опозиционния лидер Хуан Гуайдо за  на латиноамериканската държава. Това решение принуди Мадуро да прекрати отношенията със САЩ и да нареди експулсиране на американските дипломати до 72 часа.", "date": "2019.01.24", "title": "Ердоган: Братко Мадуро! Дръж се, ние сме с теб"}
{"url": "https://news.bg/world/malayziya-izbra-nov-kral-sled-bezpretsedentnata-abdikatsiya.html", "text": "Султан Абдула е избран за нов крал на Малайзия след безпрецедентната абдикация, съобщава АП.Абдула е султанът на щата Паханг. Той е избран, след като в началото на месеца Мохамед V абдикира неочаквано. 49-годишният монарх (петнадесетият) се оттегли след само две години на престола и три години преди изтичането на мандата му. Не се съобщава причина за първата абдикация в историята на страната, но идва след сватбата на Мохамед V с 25-годишна рускиня през ноември 2018 г.Султан Абдула е ключова фигура в няколко международни спортни организации. Той ще положи клетва на 31 януари.След получаване на независимост от Великобритания през 1957 г., Малайзия продължава да поддържа уникална система, при която наследственият монарх се възкачва на трона за период от 5 г.", "date": "2019.01.24", "title": "Малайзия избра нов крал след безпрецедентната абдикация"}
{"url": "https://news.bg/int-politics/sad-v-ukrayna-osadi-yanukovich-na-13-godini-za-darzhavna-izmyana.html", "text": "Съд в Киев осъди на 13 години затвор бившия президент на Украйна Виктор Янукович, признавайки го за виновен по дело за държавна измяна и съучастничество на Русия в провеждането на агресивна война, съобщават украинските медии.Украинската прокуратура повдигна обвинения на Янукович за държавна измяна, за съдействие на представители на руските власти в умишлени действия, предприети с цел промяна на държавните граници на Украйна в нарушение на Конституцията. Днес съдът започна да чете присъдата, като тя се чете задочно, тъй като бившият президент от 2014 г. се намира извън страната (в Русия).Съдът започна разглеждането на делото за държавна измяна в края на юни 2017 г. Това е едно от редицата наказателни дела, които новите украински власти заведоха срещу бившия държавен глава след свалянето му от власт през 2014 г.Прокуратурата първоначално имаше намерение да поиска доживотна присъда за Янукович, но по-късно обвинението поиска 15 години лишаване от свобода за бившия държавен глава. Самият Янукович категорично отрича вина.", "date": "2019.01.24", "title": "Съд в Украйна осъди Янукович на 13 години за държавна измяна"}
{"url": "https://news.bg/crime/dogovorat-na-api-za-tol-sistemata-e-promenen-no-ne-i-tsenata-mu.html", "text": "С промени в договора за тол-система и електронна винетка отпадат редица съществени дейности от проекта на обща стойност от близо 180 млн. лева, но това не поевтинява сделката. С измененията отпада изграждането на оптични връзки до най-натоварените гранични пунктове, намалява четирикратно броя на глобяващите офиси.За това предупредиха от Антикорупционния фонд Агенцията за държавна финансова инспекция (АДФИ).В сигнала си включиха и други факти, свързани с ключовата обществена поръчка, . Те поискаха да бъде проверена цялата налична документация по случая.Първите съмнения за нередности са свързани със сключването на допълнително споразумение от 28 септември 2018 г., с което са въведени редица изменения на договора от 16 януари 2018 г., пишат от АКФ.Анексът предпоставя отпадането на съществени дейности като:- изграждане на оптични връзки до най-натоварените гранични контролно-пропускателни пунктове- изграждане на 7 вместо първоначално предвидените 30 мобилни глобяващи офиси- дооборудване на 195 броя портални рамки вместо първоначално предвидените 320.Следва да се отбележи, че според медийни публикации, изброените по-горе отпадащи дейности са сред скъпите за изпълнителя − австрийският консорциум \"Капш трафик солюшънс\". Въпреки тяхното отпадане стойността на договора остава непроменена, а именно близо 180 милиона лева.За отпадане на оптичните връзки до граничните пунктове от Пътната агенция се оправдават с писмо от Държавна агенция \"Електронно управление\". В него се твърдяло, че съществуващата вече комуникационна инфраструктура е напълно достатъчна и няма необходимост от изграждане на оптична мрежа.При запитване от АКФ, от електронната агенцията отговарят, че подобни твърдения не се съдържат в кореспонденцията с АПИ.Липсата на промяна в цената, АПИ обосновава и с доклади на независими оценители. Тези доклади не са публикувани на интернет страницата на агенцията.В името на прозрачността и ефективното разходване на публични средства, документи по ключови обществени поръчки като въпросните доклади и писмо, следва да са публично достъпни, твърди екипът на АКФ, които очакват достъп както до тези документи, така и до приложените по анекса.Към настоящия момент те не са публикувани на интернет страницата на АПИ.От Антикорупционния фонд изразяват съмнение дали договорът за милиони е променен законно. Анексът към договора е сключен на основание чл. 116, ал. 1, т.3 от Закона за обществените поръчки, което става с две условия:1) измененията се дължат на обстоятелства, които са били непредвидими от възложителя при полагане на дължимата грижа2) измененията не водят до промяна на предмета на договора.Това е другият въпрос, който е отправен към АДФИ.\"Като причини за изменението на договора АПИ посочва необходимостта от превенция от различни неблагоприятни метеорологични влияния и защита срещу вандализъм. В анекса се говори и за дейности, които ще осигурят по-качествена електронна система: \"разширена софтуерна функционалност\"; \"осигуряване на достъпност на потребителите до услугите на електронната система\"; сензори, \"осигуряващи по-висока технологичност, надеждност и качество\". Няма обаче никакви аргументи в подкрепа на твърдението, че описаните изменения на договора са резултат от обстоятелства, които не са могли да бъдат предвидени от възложителя на поръчката - АПИ\", гласи сигналът на Антикорупционния фонд.Припомняме,  в Пътната агенция. На 9 януари 2019 г. премиерът Бойко Борисов  \"Пътна инфраструктура\" Светослав Глосов.На 5 януари рано сутринта премиерът  Антон Антонов - директор на Националното тол управление в АПИ, Радослав Николов - съветник в МРРБ на Аврамова, както и на члена на управителния съвет на АПИ Веселин Давидов. Тримата активно участваха в обясненията защо гражданите не могат да си купят винетки, като обясняваха, че  и е нормално при нова система да има грешки в началото.", "date": "2019.01.24", "title": "Договорът на АПИ за тол-системата е променен, но не и цената му"}
{"url": "https://news.bg/health/pokazaha-badeshti-sistemi-na-maykite-ot-sistemata-ni-ubiva-vsichki.html", "text": "Има откртити , призна здравният министър Кирил Ананиев след проведената среща на майките от инициативата \"Системата ни убива всички\" с премиера Бойко Борисов в Министерски съвет.Ананиев поясни, че срокът, в който трябва да бъде направен анализ на изпълнението на Наредбата за медицинската експертиза е 4 февруари, на която са поканени и майките на деца с увреждания.Тогава ще се обсъди обсъди анализът и мерките, които трябва да бъдат направени по отношение на ТЕЛК-системата, включително и ако се налага и изменение на наредбата.\"\", настоя здравният минитър.Ананиев обясни, че по време на срещата с премиера са наблегнали на проблемите, които стоят пред майките на деца с увреждания.Той е запознал и майките с Националната здравна информацинна система и след нейното внедряване и изпълнение, ще има редица контролни механизми, които ще спрат използването на порочни практики в областта на телк.Според социалния министър Бисер Петков допълни, че следващите стъпки в реформата на системата на медицинската експертиза ще ограничат възможносите за злоупотреби в сектора. Той е запознал майките на деца с увреждания с тестовата система за надграждането на информационната система на агенцията на хората с уврежданията.С нея хората с увреждания могат да получат достъп до информацията и до данните, които се съдържат за тях в регистрите на отделните институции.От началото на следвашия месец системата ще заработи в пълния си функционалност, увери социалният министър.Вера Иванова посочи, че това, за което настояват майките на деца с увреждания, са електронна здравна карта, електронна рецепта и национална електронна система, която да ограничи по някакъв начин фалшивите телкове. \"Всички неща ще се случат\", изказа увереност Иванова.Припомняме, вчера в отворено писмо инициативата \"Системата ни убива всички\" обявявиха протестна готовност заради правилата, по които работят ТЕЛК-овете от август месец миналата година. Те посочват, са поискали детайлни данни от регистрите на ТЕЛК, за да направят свои анализи, но са получили отказ. Инициативата поиска отмяна на , заради което ще ощетяват много деца и възрастни с увреждания.*По-късно през деня в редакцията на , че майките от \"Системата ни убива всички\" са били представени на срещата при премиера.", "date": "2019.01.24", "title": "Показаха бъдещи системи на майките от \"Системата ни убива всички\"*"}
{"url": "https://news.bg/disasters/masova-smart-na-divi-kone-v-zhegata-v-avstraliya.html", "text": "Екстремната гореща вълна в Австралия е довела до смъртта на над 90 диви коне в пустошта, обявиха местните власти, цитирани от британските медии.Лесничеи са намерили през миналата седмица мъртви и умиращи животни в пресъхнало езерце край Алис Спрингс, в северната част на страната.Около 40 от животните вече са били починали от дехидратация и глад. Оцелели коне по-късно са били заклани.Австралия преживя две седмици на екстремна жега, която счупи десетки рекорди в цялата страна.Днес в град Аделаида беше отчетена рекордно висока температура - 46,2 градуса по Целзий, подобрявайки рекорда, регистриран през 1939 година.Лесничеи се натъкнали на конете, след като отсъствието им е било забелязано от затънтена общност.Местният жител Ралф Търнър също е посетил мястото и публикува снимки онлайн, описвайки сцената като \"касапница\".\"Бях опустошен. Никога не съм виждал нещо подобно - всичките трупове\", заяви той за БиБиСи, допълвайки: \"Не можех да повярвам, че нещо подобно се е случило.\"Друг местен жител Рохан Смит коментира, че там е било нормално да има вода и че конете \"просто няма къде да отидат\".Местните власти посочиха, че са организирали клане на останалите коне, защото те са били открити почти мъртви.Те също така са планирали да унищожат още 120 диви коне, магарета и камили, които \"умират от жажда\" в съседна общност.Температурите в Алис Спрингс са надвишавали 42 градуса в продължение на почти две седмици - повече от 6 градуса над типичната средна температура за януари, уточниха от Бюрото по метеорология на Австралия, където месец януари е разгара на лятото. Екстремните метеорологични условия следват рекордна гореща вълна, която произведе пет от 10-те най-топли дни в Австралия в историята, откакто се води надеждна статистика.Властите издадоха предупреждения, свързани със здравето на хората, като ги призоваха да останат на закрито и минимизират физическата активност, с повишена загриженост за възрастните, хронично болните и децата.Няколко други видове диви животни също са пострадали, включително има съобщения за масов мор на местни прилепи в щата Нов Южен Уелс.До милион риби също са открити мъртви по бреговете на реките в засегнатия от суша щат.", "date": "2019.01.24", "title": "Масова смърт на диви коне в жегата в Австралия"}
{"url": "https://news.bg/society/nad-50-ot-balgarite-zakusvat.html", "text": "Малко над половината българи закусват. Най-често причина да пропускаме най-важното хранене за деня е липса на време.Това показва изследване на хранителните навици на българите, проведено от социологическата агенция \"Алфа Рисърч\". Проучването обхваща хора на възраст между 18 и 45 години от цялата страна.Българите продължават да смятат като най-важно хранене за деня вечерята. На закуската отдават значение едва 25%. 57% са тези, които закусват ежедневно.Геновева Петрова, изпълнителен директор на Агенция Алфа Рисърч, представи още данни - 19% са т.нар семейни традиционни закуски през уикенда. Само с 12% се открояват семейните жени в по-млада възрастова група с малки деца, които закусват по-здравословно, защото плодовете присъстват в тяхната закуска.Младежи, които закусват нередовно или \"на крак\", формират 24% от анкетираните. Почти толкова са и тези, които не са семейни, но закусват традиционно. Предимно семейни с непълнолетни деца в домакинствата са незакусващите.Закуската е източник на енергия, задоволяване на глада, а в по-малка степен се изтъкват здравословните ползи. Най-често хората закусват между 8 и 10 часа. Огромната част закусват вкъщи, сами или с членове на семейството, сочат данните.Най-често закуската им включва традиционни продукти - сирене, кашкавал, тестени изделия, месо и колбаси. При малко на масата присъстват прясно мляко, сладко, шоколад, мед, зърнени храни. Също малка част - едва 14% - консумират натурален сок.Диетологът д-р Мария Николова обясни, че закуската има изключителни ползи за човешкото здраве. По думите й хората, които закусват, са се увеличили, защото преди години този процент е бил около 25%. Има значителен ръст на хората, които са започнали да закусват, макар и общият процент да не е толкова висок. Солената закуска обичайно е сред предпочитаните у нас. Потвърждава се проблемът, че в България не се консумират достатъчно плодове и зеленчуци, включително и на закуска, подчерта Николова.\"Децата не правят това, което им казваме, а имитират това, което правим\", предупреди Николова.Според експерта е важно да въвлечем в закуската и нашите деца, като го правим семейно. Така, по думите на Николова, ще се изгради у децата навик, за който организмът ще се отблагодари. За сметка на това, че не закусват, децата компенсират с по-късно и по-обилно хранене с неподходящи храни с високо съдържание на мазнини и прости захари. По-ранна вечеря или закуска само с плод или зеленчук би улеснило хората да променят навика си на хранене сутрин.Д-р Николова съветва да отделяме повече време за пълноценно хранене.Организмът има нужда да стартира от енергия и най-често имаме нужда от вид захар като глюкоза и фруктоза, затова д-р Николова съветва да приемаме повече пресни плодове не само на закуска, но и на обяд. Те са и важен източник на фибри. Плодовете или плодовият сок могат да допълнят солената закуска, обясни още диетологът.", "date": "2019.01.24", "title": "Над 50% от българите закусват"}
{"url": "https://news.bg/world/iran-i-siriya-zakleymiha-sasht-i-prevrata-vav-venetsuela.html", "text": "Иран осъди събитията във Венецуела, информира АП.Според Техеран твърденията на опозицията, че са поели президентската институция граничат с \"преврат\" и опит да се вземе властта незаконно.Говорителят на Министерството на външните работи на Ислямската република Бахрам Гасеми заяви пред журналисти, че \"Ислямска република Иран подкрепя правителството и народа на Венецуела срещу всякаква чужда интервенция и срещу всякакви нелегитимни и незаконни действия като опит да се направи преврат\".Той също така осъди откритата и незаконна намеса на САЩ във Венецуела. Гасеми изрази надежда, че венецуелският народ ще преодолее проблемите чрез мирни и законни средства.Техеран е дългогодишен съюзник на венецуелския президент Николас Мадуро.В същото време сирийското външно министерство осъди \"безочливата намеса\" на САЩ във Венецуела. Ведомството обвинява САЩ в нарушаване на международните норми и закони, а също така в атака срещу суверенитета на Венецуела. Министерството застава зад венецуелското правителство и президента Николас Мадуро, съобщават арабски медии.САЩ признаха опозиционния лидер Хуан Гуайдо за  на латиноамериканската държава. Това решение принуди Мадуро да прекрати отношенията със САЩ и да нареди експулсиране на американските дипломати до 72 часа.", "date": "2019.01.24", "title": "Иран и Сирия заклеймиха САЩ и „преврата” във Венецуела"}
{"url": "https://news.bg/int-politics/novata-merkel-kritikuva-podhoda-na-tramp-kam-diplomatsiyat.html", "text": "Лидерът на управляващите германски християндемократи, Анегрет Крамп-Каренбауер, критикува администрацията на американския президент Доналд Тръмп, заради това, че създава все по-големи трудности \"да работим заедно в света\", съобщава \"Ройтерс\".Запитана за заплахите на САЩ за санкции срещу германски компании, участващи в ръководения от Русия газопровод \"Северен поток 2\", Крамп-Каренбауер коментира, \"че начинът, по който американската администрация провежда политиката си - с много санкции, с излизането от редица международни споразумения - това не е добър начин за работа с другите.\"Крамп-Каренбауер, която наследи Ангела Меркел като лидер на Християндемократическия съюз през декември и наричана понякога \"новата Меркел или протеже на Меркел\", похвали канцлера за стабилната защита на мултулатерализма на Световния икономически форум в Давос.Кръмп-Каренбауер, която се присъедини към Меркел в Давос с водещи жени от политиката и бизнеса, заяви, че преговорите, компромисите и международните правила, които са спазвани, са позволили на световните сили да постигнат много в миналото.\"Много е трудно, ако някой от партньорите казва, че тези правила вече не се прилагат и си тръгват от споразумения. Това създава все по-големи трудности  да работим заедно в света\", допълва тя.", "date": "2019.01.24", "title": "\"Новата Меркел\" критикува подхода на Тръмп към дипломацият"}
{"url": "https://news.bg/int-politics/makron-podkrepi-opozitsiyata-vav-venetsuela-pred-nelegitimniya-maduro.html", "text": "Президентът на Франция Еманюел Макрон изрази подкрепа за опозицията във Венецуела и приветства смелостта на венецуелците, които се стремят към свобода, като изтъкна, че Европа подкрепя \"възстановяването на демокрацията\" в страната след \"нелегитимния\" избор на президента Николас Мадуро през май миналата година, съобщава \"Франс прес\".Подкрепата за Хуан Гуайдо, който се  вчера в опит да свали от власт Мадуро, поставя Макрон в конфликт с Русия, която разкритикува остро опита за \"узурпация\" на властта.\"След незаконното избиране на Николас Мадуро през 2018 г., Европа подкрепя възстановяването на демокрацията. Поздравявам смелостта на стотиците хиляди венецуелци, шестващи за свободата си\", изтъкна Макрон в \"Туитър\".Гуайдо беше подкрепен от Вашингтон веднага след самопровъзгласяването си за президент и някои страни от Латинска Америка, което накара социалиста Мадуро да скъса отношенията със САЩ.Франция ще признае за президент на Венецуела всеки, който спечели демократичния вот, коментира служител на кабинета на Макрон.\"Нашето намерение е да насърчим демократичния процес във Венецуела. Франция би признала всеки, който е избран в края на такъв процес\", изтъкна представител на кабинета на Макрон, запитан какво трябва да стане, за да може Франция да признае Гуайдо.", "date": "2019.01.24", "title": "Макрон подкрепи опозицията във Венецуела пред \"нелегитимния\" Мадуро"}
{"url": "https://news.bg/int-politics/2018-ta-e-s-nay-malko-zaginali-ot-terorizam-za-poslednite-10-godini.html", "text": "Тежките загуби за джихадистки, ислямистки и други военни групи в Сирия и Ирак са една от причините за 33-процентен спад в световните терористични атаки през 2018 г., като смъртните случаи спаднаха до 10-годишен минимум, съобщава АФП.Според годишният глобален индекс за нападения \"Джейн\" (JTIC), \"през 2018 г. индексът регистрира общо 15 321 атаки от въоръжени групировки, което води до общо 13 483 жертви, които не са военни\", коментира Матю Хенман, ръководител на \"Джейн\".Нивото на цивилните жертви от терористични атаки е най-ниското, откакто JTIC започна да събира \"изчерпателни данни за събития\" през 2009 г. Нападенията на ДАЕШ (Ислямска държава) са намалели с почти три четвърти, въпреки че групата все още е най-смъртоносната в света.\"Териториалните загуби на ДАЕШ са основна причина за намаляване на атаките в Сирия. Друг ключов елемент в спада в насилието в Сирия бе увеличаването на държавния контрол върху територията\", обяснява Хенман.Загубите в Ирак също \"значително намалиха капацитета на групата да действа териториално, вместо да преминат към по-ниски интензивни бунтовнически операции\". Афганистан измества Сирия като най-опасната страна, като атаките се увеличават с почти една трета.В същото време Украйна отбеляза ръст на атаките от 18,4% в подкрепяния от Русия сепаратистки изток. \"Това се дължи почти изцяло на увеличаването на оперативната дейност на двете про-руски сепаратистки групировки, действащи в региона на източната част на Донбас\", се казва в доклада на \"Джейн\".", "date": "2019.01.24", "title": "2018-та е с най-малко загинали от тероризъм за последните 10 години"}
{"url": "https://news.bg/world/v-sasht-obvinyavat-agentsiyata-po-lekarstvata-za-krizata-s-opiatite.html", "text": "Администрацията по храните и лекарствата (FDA) на САЩ жертва живота на американците като продължава да одобрява много силни болкоуспокояващи лекарства. Администрацията манипулира процеса в полза на големите фармацевтични компании.Това обвинение отправи председателят на консултативна комисия за опиатите към агенцията, пише \"Гардиън\".Доктор Рейфорд Браун коментира пред британската медия, че има \"война\" в администрацията, след като отговорните за политиката за опиатите се \"провалиха и не си научиха урока\" за епидемията, която уби стотици хиляди хора през последните 20 г. и продължава да убива по 150 души на ден.Браун обвини агенцията, че поставя интересите на фармацевтичните компании пред общественото здраве, като наскоро го е доказала с одобряване на \"ужасно лекарство\" - Dsuvia - по време на процес, който според доктора е манипулиран.Според него агенцията трябва да спре да одобрява нови опиати.Браун е анестезиолог, който председателства комисия от специалисти към FDA, която съветва агенцията дали да одобри нови обезболяващи.Той повече не приема многократните уверения на ръководството на администрацията, че разглежда епидемията на сериозно и че ще постави общественото здраве пред търговските интереси на производителите на лекарства.Коментарите на Браун са в подкрепа на остра критика на американски сенатори, които обвиниха агенцията, че е отговорна за епидемията.Агенцията отказва коментар на отправените от Браун критики.", "date": "2019.01.24", "title": "В САЩ обвиняват агенцията по лекарствата за кризата с опиатите"}
{"url": "https://news.bg/politics/dbg-podgotvya-se-razchistvane-na-mediyniya-pazar.html", "text": "Правителството готви разчистване на медийния пазар от \"неудобните\", алармираха от партия Движение \"България на гражданите\" (ДБГ).От ДБГ призовават за спешна отмяна на текста, който опрелят като: \"мракобесен\". Това може да стане с дерогация за медиите от правилата на Регламента за защита на личните данни, която част от европейските държави са предвидили, а други предстои да предвидят.Според тях приетите по-рано през деня промени в Закона за защита на личните данни са инструмент за разчистване на медийния пазар в България.\"С дадените й от депутатите правомощия, Комисията за защита на личните данни става първи в страната медиен цензур, който ще спира материали и ще налага глоби на медии по собствена преценка, се казва в позицията. Свалянето на неудобни лица и предавания от ефир няма да спре, а ще започне наново\", категорични са десните.С промените в закона Комисията за защита на личните данни може да глобява медии до 20 милиона евро, ако прецени, че те са нарушили правото на защита на личните данни по 10 критерия.Критериите са неясно формулирани и дават безгранична свобода на Комисията да преценява кого да удари и кого не, пишат десните.Те се питат как Комисията ще реши дали определени данни са от значение за изясняване на въпрос от обществен интерес или не.\"Съдът, а не контролирана от правителството комисия, е този, който трябва да решава дали един материал е обида, клевета или нарушаване на човешко право и това е основен принцип на правовата държава\", се казва в позицията им.Неясните критерии и непосилните глоби в закона, показват ясното желание на управляващите да си имат бухалка за разчистване на критичните към властта медии и поставяне под пълен контрол на останалите, обобщават целта на промените от ДБГ.Да се дава медиен образ на проблемите е ценност за всяко общество, а не проблем. Според партията е необходимо за журналистите да има специална защита, а не двоен държавен контрол. Нежеланието на ГЕРБ да има свободни медии в България, ни е докарало до 111 място в класацията на Репортери без граници и с подобни закони пропадането ще продължи.", "date": "2019.01.24", "title": "ДБГ: Подготвя се разчистване на медийния пазар"}
{"url": "https://news.bg/regions/burgaski-prevozvachi-zaplasheni-ot-falit.html", "text": "Държавата спешно трябва да реши дали ще субсидира транспорта в слабо населените райони в Бургаско. Това заяви регионалният представител на Националното сдружение на автобусните превозвачи в България Румен Христов, който е и управител на най-големия частен превозвач в област Бургас \"М-Бус\". Фирмата обслужва линии от общинските транспортни схеми на Карнобат и Малко Търново, по които обаче загубите стават все по-големи.Христов посочва, че е изправен пред дилемата дали да не прекрати обслужването на линиите от общинската транспортна схема на Карнобат.По направленията до част от селата за цял месец приходът е 350 лева, което е в пъти по-малко от необходимите средства за заплата на шофьора, гориво и други консумативи, обяснява той.Причината за малкото пътници е обезлюдяването. За да гарантират транспортната връзка, общините обявяват обществени поръчки, които комбинират една силна линия - като тази до Бургас, с няколко до слабо населени села. Това обаче води до големи загуби и ако превозите не се субсидират, скоро няма да има кой да ги извършва.Превозвачите настояват за компенсации, за да могат да покриват заплатите на служителите си, както и разходите за осъществяване на дейността.По закон в момента на субсидиране подлежат 730 връзки годишно, но средствата са крайно недостатъчни и реализираните загуби от транспортното обслужване остават за сметка на превозвачите.\"В Община Малко Търново в някои дни от седмицата покриваме вътрешните връзки, като изминаваме над 300 километра, а приходът е 20 лева. Затова държавата трябва да реши дали има ангажимент към населението в тези райони и дали ще подсигури транспорта. В момента ние успяваме да оцеляваме единствено благодарение на летния сезон\", обяснява Христов.Друг сериозен проблем за превозвача е и изплащането на компенсациите за издаването на абонаментни карти с намаления за ученици, пенсионери и т.н.\"Компенсацията за една издадена карта по междуселищни линии с дължина над 20 километра е 9,15 лв. Сумата не е променяна от 10 години, но по-сериозният проблем е, че някои общини я изплащат само наполовина\", посочва той.По тази причина Христов настоява за среща между държавните институции, кметовете на общините и представители на бранша, на която да се вземе ефективно решение както за превозвачите, така и за жителите на отдалечените райони.", "date": "2019.01.24", "title": "Бургаски превозвачи заплашени от фалит"}
{"url": "https://news.bg/regions/varnentsi-shte-se-vozyat-v-dva-novi-eko-avtobusa.html", "text": "Два еко автобуса тръгват по линиите на градския транспорт във Варна, съобщи БНТ.Те ще се движат експериментално в продължение на месец по Предоставени са от полската фирма, от която са купени и автобусите по Проекта за интегриран градски транспорт.Единият от автобусите се движи изцяло на ток, а другият е хибрид - задвижва се с дизелово гориво или електричество.Хибридът ползва само ток между спирките и превключва на дизел само, ако срещне затруднение на пътя. Електрическият автобус се самозарежда, докато се спуска по наклон.По думите на Борислав Танев, началник на автобусната дейност във Варна, старите технологии са изцяло заменени от модерни екрани и тъчскрийн.В \"Градски транспорт\" разполагат със зарядна станция за автобусите.", "date": "2019.01.24", "title": "Варненци ще се возят в два нови еко автобуса"}
{"url": "https://news.bg/crime/zatvorite-naznachavat-novi-134-nadzirateli-do-yuni.html", "text": "До юни трябва да бъдат назначени нови 134 надзиратели в затворите. Това заяви пред БНР заместник-министърът на правосъдието професор Николай Проданов по време на посещението си в Сливен, където откри първия по рода си Национален фолклорен фестивал на самодейни състави на служителите, работещи в системата на изпълнение на наказанията.Общо 200 са отпуснатите щатни бройки за Главна дирекция \"Изпълнение на наказанията\" и Главна дирекция \"Охрана\". Заместник-министър Проданов посочи, че в момента тече процес на разпределяне на щатните бройки по звена в дирекциите.Той съобщи, че конкурсите най-вероятно ще започнат от началото на февруари, така че до средата на годината да бъдат назначени новите 134 служители.Проданов коментира още, че в края на 2018 г. са закрити четири ареста и едно затворническо общежитие, а близо 80 надзиратели са били пренасочени към местата с недостиг на служители.Продължават ремонтите за  и местата за лишаване от свобода, увери той и допълни, че за целта има предвидени средства, които трябва да бъдат оползотворени в рамките на година.", "date": "2019.01.24", "title": "Затворите назначават нови 134 надзиратели до юни"}
{"url": "https://news.bg/world/avstriya-predlozhi-otlagane-na-brekzit.html", "text": "Канцлерът на Австрия Себастиан Курц заяви, че вариантът за отлагане на Брекзит все още е на масата, съобщават местни медии.Курц добави, че дори и Брюксел да се съгласи да се прибегне до такава мярка, за да се избегне \"твърд\" Брекзит, Лондон ще трябва да се съгласи, тъй като решението не може да бъде едностранно.На Световния икономически форум в Давос Курц поясни, че ако Брекзит не се осъществи на 29 март и бъде отложен, за предпочитане е да не е след изборите за Европейски парламент през май.Европейският съюз е склонен да се намери \"гъвкаво решение\" по казуса с Брекзит и евроизборите.По думите на Курц има прецедент в случая с Австрия, тъй като страната изпрати свои представители в Европейския парламент преди да се присъедини към Общността през 1995 г.", "date": "2019.01.24", "title": "Австрия предложи отлагане на Брекзит"}
{"url": "https://news.bg/regions/lukovit-obyavyava-gripna-epidemiya-pernik-ya-otmenya.html", "text": "От утре РЗИ-Ловеч обявява грипна епидемия на територията на община Луковит. Учебните занятия в училищата се преустановяват за периода от 25 до 30 януари включително.От днес заради намаляването на заболеваемостта от грип и ОРЗ в област Перник се отменя грипната епидемия. Противоепидемичните мерки остават в сила до второ нареждане.Припомняме, към момента грипна епидемия е обявена на територията на 15 области в страната: Бургас, Варна, Видин, Добрич, Кърджали, Пазарджик, Пловдив, Силистра, Сливен, Смолян, Софийска област, Стара Загора, Хасково, Шумен и Ямбол.", "date": "2019.01.24", "title": "Луковит обявява грипна епидемия, Перник я отменя"}
{"url": "https://news.bg/world/kuba-osadi-prevrata-v-karakas-za-nalagane-na-pravitelstvo-pod-kontrola-na-sasht.html", "text": "Най-близкият съюзник на Венецуела подкрепи социалистическия президент Николас Мадуро срещу \"преврата\" за налагане на \"сервилно правителство под контрола на САЩ\", информира АП.Министерството на външните работи отбеляза, че Куба \"изразява непоколебимата си солидарност с правителството на конституционния президент Николас Мадуро Морос\".Куба изпрати във Венецуела десетки хиляди работници, за да помагат на социалистическото правителство. В замяна Куба получава десетки хиляди барела петрол на ден от латиноамериканската държава.САЩ признаха опозиционния лидер Хуан Гуайдо за  на латиноамериканската държава. Това решение принуди Мадуро да прекрати отношенията със САЩ и да нареди експулсиране на американските дипломати до 72 часа.", "date": "2019.01.24", "title": "Куба осъди „преврата” в Каракaс за налагане на правителство под контрола на САЩ"}
{"url": "https://news.bg/regions/detskoto-otdelenie-vav-vidin-e-prepalneno.html", "text": "Детското отделение на видинската болница \"Св. Петка\" е препълнено, предаде БНР.В лечебното заведение постъпват най-вече деца със симптоми на грип или след стомашно-чревни и белодробни усложнения.Завеждащият д-р Пламен Филипов обясни, че в момента са настанени 40 деца, при положение че в отделението разполагат само с 35 легла.Той съветва по време на грипната ваканция контактите да бъдат ограничени.\"Това, че децата са в грипна епидемия и грипна ваканция, не значи, че трябва да ходят по улиците. Значи, че трябва да си бъдат вкъщи, да нямат контакти с хора, които имат вече симптоми на грип, дори и здрави, понякога, когато имат имунитет, носят вируса, но нямат клинична картина и те могат да го предадат на тези, които са с по-ниска имунна защита\", обясни специалистът.Според него е добре малките деца, които ходят на детска градина, да приемат имуностимулатори.", "date": "2019.01.24", "title": "Детското отделение във Видин е препълнено"}
{"url": "https://news.bg/politics/aikb-i-krib-ne-znayat-za-postignat-balans-po-zakona-za-gorivata.html", "text": " ще даде възможност на всички засегнати да се включат в преработката на иначе този куц закон.Това се казва в обща позиция на Конфедерацията на работодателите и индустриалците в България и Асоциацията на индустриалния капитал в България във връзка с  на Българската строителна камара, Минно-геложката камара и Българската петролна и газова асоциация. След срещата министър Емил Караниколов не даде ясен отговор точно кога законът ще влезе в сила, след като миналата седмица от АИКБ и КРБИ недвусмислено изказват позицията си в подкрепа на внесения законопроект за изменение на Закона за административното регулира на икономическите дейности, свързани с нефт и продукти от нефтен произход, внесен в Народното събрание от Министерския съвет на 10 януари 2019 г. Според двете организации отлагането на действието му ще се осигури време за задълбочено обществено обсъждане и за постигане на балансирани решения в интерес на всички икономически субекти.Към настоящия момент не е постигнато съгласие и такива решения не са налице. Припомняме, бе  именно заради несъгласието си с тази позиция.Според АИКБ и КРИБ законът има потенциал \"\", като този баланс би могъл да се постигне и по-бързо от предвиденото отлагане от 6 месеца.Двете работодателски организации защитават справедливите и обосновани искания на своите членовете, които съвпадат и с интересите на потребителите и декларират, че биха подкрепили и протестни действия от страна на Националното сдружение на търговците и превозвачите на горива, както и на всички други засегнати страни.От асоциациите посочват още, че докладът на Комисията за наблюдение на приходните агенции и борбата със сивата икономика и контрабанда към НС, който беше представен по време на пленарната сесия на 23 януари 2019 г,. е некоректен и не отразява случилото се по време на заседанието.Констатацията, че Българската минно-геоложка камара (БМГК) не подкрепя законопроекта на МС, е манипулативна. Основанието ни да твърдим, че е налице въвеждане в заблуждение от страна на Комисията, е депозираното в Народното събрание писмо-опровержение на БМГК. Въпреки че възражението на БМГК е предоставено на вниманието на председателя на Народното събрание, както и на председателя на водещата комисия, то не беше предоставено на народните представители по време на обсъждането на законопроекта в пленарната зала.", "date": "2019.01.24", "title": "АИКБ и КРИБ не знаят за постигнат баланс по закона за горивата"}
{"url": "https://news.bg/int-politics/kola-bomba-se-vzrivi-do-ruskoto-posolstvo-v-damask.html", "text": "Кола бомба се взриви до руското посолство в Дамаск, нападението в североизточния квартал на сирийската столица, трета подобна експлозия в зона, контролирана от правителството за по-малко от седмица, съобщава \"Таймс оф Израел\".Четирима души са ранени при атаката. \"Терористичен взрив в района на Адауи с взривно устройство, заложено в кола, което причини материални щети, но без жертви\", съобщава САНА.Сирийската обсерватория за правата на човека коментира, че взривът е близо до посолството на ключовия съюзник на правителството - Русия.Базираният във Великобритания военен наблюдател допълва, че четирима души са леко ранени.Първата експлозия в Дамаск за повече от година бе в неделя, Обсерваторията съобщи, че има убити и ранени. Държавни медии твърдят, че няма жертви.Във вторник, при взрив на кола бомба, загина един човек в крайбрежния град Латакия, според държавни медии.", "date": "2019.01.24", "title": "Кола бомба се взриви до руското посолство в Дамаск"}
{"url": "https://news.bg/world/novoto-anormalno-svetat-ostava-na-2-minuti-ot-yadrena-voyna.html", "text": "Светът остава на \"2 минути\" от ядрена война, става ясно от позицията на символичния \"Часовник на Страшния съд\" през 2019 г. разкрива, че позицията през 2019 г. е две минути преди полунощ -Учените предупреждават, че човечеството е изправено едновременно пред две екзистенциални заплахи: ядрените оръжия и климатичните промени. Те подчертават, че през последната година тези основни заплахи са се увеличили заради разрастването на информационната война, която подкопава демокрацията по света, увеличава риска от тези и други заплахи, поставя бъдещето на цивилизацията пред огромна заплаха.Според учените \"няма нищо нормално\" относно сложната и плашеща реалност.Припомня се, че САЩ и сега са на път да напуснат и  с Русия. Въпреки че САЩ и КНДР се отклоняват от войнствената риторика, въпросът за ядрената програма на Северна Корея остава неразрешен.Предупреждава се, че през 2017 г. и 2018 г. са се увеличили въглеродните емисии. Учените призовават държавите да намалят нетните въглеродни емисии в света до нула преди края на столетието.Ежегодният отчет има за цел да покаже колко близо е светът до унищожение - полунощ представлява краят на света, както знаем. През 2017 г. стрелката на часовника показваше \"2 минути и половина\" преди полунощ. През 2007 г. часовникът показва \"5 минути\" преди полунощ, когато КНДР провежда ядрено изпитание. 1968 г. Франция и Китай разработват ядрени оръжия - тогава часовникът е на \"7 минути\" преди полунощ.Хипотетичното отброяване е въведено през 1947 г. То прогнозира вероятността от глобална катастрофа, породена от действията на човека. Преди 2018 г. за последно часовникът достигна \"2 минути\" преди полунощ през 1953 г., когато САЩ и Съветският съюз изпитаха водородни бомби.В последно време се отразява и влиянието върху планетата от климатичните промени, както и ефектите от новите технологии и науката.През 1991 г. светът е бил най-безопасен - \"17 минути\" преди полунощ.", "date": "2019.01.24", "title": "Новото анормално: Светът остава на „2 минути” от ядрена война"}
