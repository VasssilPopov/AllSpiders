{"url": "https://news.bg/bulgaria/protestite-za-pirin-ne-sa-politicheski-ubedena-e-ska-keler.html", "text": "Протестите срещу промените в плана за Пирин не са политически. В това е убедена Ска Келер, евродепутат и съпредседател на Зелените - Европейски свободен алианс. Тя направи изявлението в предаването \"Панорама\". \".\", заяви тя. Келер пристигна у нас, за да покаже подкрепата си за протестиращите. Това обаче стана повод за остри реплики от вицепремиера Валери Симеонов, след което от правителствената пресслужба изпратиха писмо до медиите в което правителството се разграничава от позицията му. Келер коментира и друга наболяла тема у нас - корупцията. \".\", каза тя. Като пример тя даде ски инвеститора, който иска да строи втори лифт над Банско. Официално обявените планове са само за строеж на съоръжението и нищо друго около него. Според нея обаче това не отговаря на истината. Разширява се ски зоната 5 пъти, а това е недопустимо. , отсече зеленият евродепутат. ", "date": "2018.02.09", "title": "Протестите за Пирин не са политически, убедена е Ска Келер "}
{"url": "https://news.bg/energy/bulgargaz-iska-7-skok-na-tsenata-na-gaza.html", "text": "От дружеството публикуват първо в медиите своите заявки за поскъпване със 7 % на природния газ в съответствие с изискванията на чл. 36а от Закона за енергетиката. От \"Булгаргаз\" ЕАД, дъщерно дружество на \"Български Енергиен Холдинг\" ЕАД, представят пред медиите месец преди да подадат искането си в Комисията за енергийно и водно регулиране (КЕВР) заявлението за по-високи цени.Прогнозната цена на природния газ за второто тримесечие на 2018 г. е 377,29 лв./хм3 или 35,69 лв./MWh (без цени за достъп, пренос, акциз и ДДС).В сравнение с утвърдената за първо тримесечие на 2018 г. цена (без цени за достъп, пренос, акциз и ДДС), прогнозната цена за второ тримесечие на 2018 г. се увеличава с 24,64 лв./хм3 или 6,99 %. Увеличението е с 2,30 лв./MWh или 6,89%.От дружеството обосновават исканото поскъпване с: \"очакваните по-високи доставни цени на природния газ от внос\".Окончателното предложение на \"Булгаргаз\" ЕАД за утвърждаване цената на природния газ за второ тримесечие на 2018 г. ще бъде внесено в КЕВР на 09 март 2018 г.", "date": "2018.02.09", "title": "Булгаргаз иска 7% скок на цената на газа"}
{"url": "https://news.bg/world/ruskata-politsiya-sprya-natsistki-tankove-do-sankt-peterburg.html", "text": "Тази седмица руската полиция спря танков конвой със свастики, придвижващ се по магистрала до град Санкт Петербург, съобщава \"Москва таймс\".Според промени в руското законодателство от 2014 г. престъпление е да се показват всякакви нацистки символи, без значение от намерението. Събрани от правозащитници данни на Върховния съд на Русия показват, че през 2013 г. са регистрирани 480 случая, а през 2016 г. - 1 800.Около половин дузина бронирани машини са спрени в град Кронщад, съобщава Fontanka.ru.Машините трябва да участват в историческа възстановка на Битката при Сталинград в неделя, но пътната полиция обяви, че не е била уведомена, подчертавайки, че са липсвали документи.Полицията също така разкритикува водачите на танковете, че са се движили в града хаотично.", "date": "2018.02.09", "title": "Руската полиция спря „нацистки” танкове до Санкт Петербург"}
{"url": "https://news.bg/world/rumanskiyat-gaz-shte-slozhi-kray-na-monopola-na-rusiya-v-ungariya-obyavi-orban.html", "text": "Премиерът на Унгария Виктор Орбан заяви, че подготвяното споразумение за внос на природен газ от съседна Румъния означава, че \"периодът на руския газов монопол в Унгария приключва\", съобщава АП.Орбан разкри, че страната му планира да внася над 4 милиарда кубически метра природен газ от Румъния на година, поставяйки Унгария в нова и по-изгодна \"геостратегическа позиция\".След среща с представители на сръбското правителство унгарският лидер каза още, че румънският внос се очаква да представлява повече от половината от внесения в Унгария газ до 2021-2022 г.Унгария е силно зависима от руски газ и петрол. Русия се договори с Унгария за разширяване на единствената ядрена централа в страната.Орбан също така похвали \"образцовата\" сръбска политика към малцинствата, включително етническото унгарско население, което е около 250 000 души.", "date": "2018.02.09", "title": "Румънският газ ще сложи край на монопола на Русия в Унгария, обяви Орбан"}
{"url": "https://news.bg/education/aviofakultetat-v-dolna-mitropoliya-ne-mozhe-da-se-vazstanovi-kato-voenno-uchilishte.html", "text": "Факултет \"Авиационен\" в Долна Митрополия не може да се възстанови като Висше военновъздушно училище през следващата учебна година. Това заяви в Плевен вицепремиерът и военен министър Красимир Каракачанов, цитиран от БНР.Акредитацията на Националния военен университет (НВУ) във Велико Търново, част от който е сегашният авиофакултет, е до 2020 година.Ако бъде , то трябва да е по примера на Военноморското училище във Варна, смята Каракачанов.По думите му, ако се съчетае наличната база и възможност в училището да се обучават и кадри за гражданската авиация, и специалисти срещу заплащане, може не само да се възстанови училището, но и да се осигурят средства, каза министърът. Той имаше предвид морското училище във Варна, където се обучават и курсанти, и студенти.\"Върви се в тази посока, но няма как да стане преди да се започне 2021-2022 г., тъй като все пак има акредитация. Военният университет във Велико Търново е акредитиран до тогава\", каза Каракачанов.Той присъства на освещаването и предаването знамето на първия в Плевен и втори в страната ученически гвардейски отряд.", "date": "2018.02.09", "title": "Авиофакултетът в Долна Митрополия не може да се възстанови като Военно училище"}
{"url": "https://news.bg/world/nay-karvavata-sedmitsa-v-iztochna-guta-ot-2015-godina-nasam.html", "text": "Тази седмица е най-кървавата в размирния сирийски анклав Източна Гута, според \"Червения кръст\". Данните са от 2015 година, предаде ДПА. \"Мирисът на смърт е навсякъде\", споделят активисти пред агенцията. Жертвите само за последните 4 дни са най-малко 229 души, от които поне 58 са деца. Ранени са 1500 души. Повечето са убити и ранени при въздушни удари. Кадри показват разрушени сгради. Днес се съобщава за пореден атентат, при които са загинали десетки цивилни. Сред тях също има деца. Анклавът Източна Гута, намиращ се в близост до столицата Дамаск, е под контрола на бунтовниците. От ООН предупредиха, че местното население е в особено тежко състояние, тъй като няма достъп до основни продукти и здравни грижи. Тежко болни пациенти бяха евакуирани ", "date": "2018.02.09", "title": "Най-кървавата седмица в Източна Гута от 2015 година насам "}
{"url": "https://news.bg/int-politics/ruskiyat-oligarh-deripaska-zaplashi-navalni-i-mediite-sas-sad.html", "text": "Руският олигарх Олег Дерипаска, който е приближен до руския президент Владимир Путин, заплаши да съди руския опозиционен лидер Алексей Навални и медиите за информациите, че олигархът е провел тайна среща с руски вицепремиер на борда на яхтата си през 2016 г., съобщават руски медии.Твърденията, произтичащи от разследване на Навални, идват по време на предизборната кампания в Русия за президентските избори, които ще се проведат на 18 март и които се очаква да бъдат спечелени безапелационно от Путин.Олег Дерипаска изтъкна в изявление, че разследването на Навални било част от \"планирана кампания, целяща да навреди на моята репутация\".Опозиционният лидер обвини Дерипаска, че е подкупил вицепремиера Сергей Приходко, който е бивш външнополитически съветник на Путин, като го е забавлявал на яхтата си с няколко жени, описани като елитни проститутки. Видеоклипът с разследването на Навални, публикуван в YouTube, е бил гледан повече от 1,2 млн. пъти, но засега няма никаква реакция от руските власти.\"Искам да предупредя медиите срещу разпространението на тези лъжливи твърдения\", подчертава Дерипаска в изявлението, като допълва: \"Ще се отнеса безкомпромисно към всякакви опити за създаване и разпространение на фалшиви информационни потоци, използвайки всички законови мерки и ще защитавам честта и достойнството си в съда.\"Според \"Форбс\" Дерипаска притежава нетно богатство в размер на 6,7 млрд. долара.Разследването на Навални е използвало открити източници и данни, включително и снимки и видеоклипове в \"Инстаграм\", публикувани от жена на име Настя Рибка, която е написала книга за работата си като проститутка.В интервю за руска телевизия през миналата година Рибка заяви, че е била наета от модна агенция, за да прекара известно време на яхтата на Дерипаска. В разследването на Навални се твърди, че воаяжът на яхтата може да е свързан с твърденията за намеса на Русия в американските президентски избори през 2016 г.Навални отговори на Дерипаска в \"Инстаграм\", като написа: \"Какво наричате лъжливи обвинения? Не беше ли вицепремиерът Приходко на борда на вашата яхта? Не летя ли дотам с вашия самолет?\"", "date": "2018.02.09", "title": "Руският олигарх Дерипаска заплаши Навални и медиите със съд"}
{"url": "https://news.bg/regions/sreshtu-dekemvriyskite-smetki-za-tok-protestiraha-ot-stolichniya-kv-fakulteta.html", "text": "Жители на столичния квартал \"Факултета\" протестираха на булевард \"Възкресение\" срещу декемврийските си сметки за ток. Според тях, сметките са надписани, съобщи БНР.Протестът премина спокойно и при засилено полицейско присъствие. Жителите на квартала, където живеят предимно роми, скандираха: \"Да живее България\". Те издигнаха български знамена и носиха плакати с надпис \"Стоп на високите сметки\".Демонстрантите са убедени, че сметките им за ток за месец декември са завишени необосновано. Те обвиниха електроразпределителното дружество, което отговаря за Северозападна България.Един от протестиращите заяви, че сметката му за декември е 120 лева, а той има само една лампа, компютър и телевизор. \"Банята стана на музей, не смея да включа бойлера\", каза протестиращият.Маргарита Насева от дружеството, което обслужва София - \"ЧЕЗ - България\", бе категорична, че сметките за ток в кв. \"Факултета\" са реални. \"Сметките за ток са отражение на консумацията - колкото са консумирали, толкова ще платят. Сметките са коректни\", каза Насева.От дружеството обясниха, че през 2017 година електропреносната мрежа в кв. \"Факултета\" е ремонтирана изцяло и загубите там са намалели от 90 на 20%. Така всичко, което се консумира, се плаща.Същевременно протестиращите настояха за среща с директорите на електроразпределителното дружество.", "date": "2018.02.09", "title": "Срещу декемврийските сметки за ток протестираха от столичния кв. \"Факултета\""}
{"url": "https://news.bg/world/tramp-i-kim-chen-un-se-sreshtnaha-na-olimpiadata-i-prizovaha-za-mir.html", "text": "Двойници на Доналд Тръмп и Ким Чен-ун се срещнаха на откриването на Зимните олимпийски игри в Южна Корея и призоваха за мир между САЩ и КНДР, съобщава Newsweek.Според присъстващи на церемонията в ПьонгЧанг двамата имитатори, които бяха облечени като лидерите на САЩ и КНДР, позираха за снимки и се разхождаха заедно в комплекса. Те отидоха до зоната с медиите и поздравиха тълпата, но в крайна сметка бяха изведени от стадиона, според Yahoo Sports.По-рано те се разходиха из центъра на столицата Сеул, където обясниха пред \"Ройтерс\", че целта им е да насърчат диалог и сътрудничество между двамата световни лидери.\"Дейли телеграф\" съобщава, че \"Тръмп\" е 67-годишният американски музикант Денис Алън, а \"Ким\" е професионален имитатор от Хонконг, който се казва Хауърд.", "date": "2018.02.09", "title": "\"Тръмп\" и \"Ким Чен-ун\" се срещнаха на Олимпиадата и призоваха за мир"}
{"url": "https://news.bg/world/frantsiya-nyama-sigurni-danni-za-izpolzvan-hlor-v-siriya.html", "text": " Това заяви френският военен министър Флоранс Парли, цитирана от RT. Изявлението идва дни, след като външният министър Жан-Ив льо Дриан обяви, че \"всички индикации\" показват, че сирийският режим на президента Башар Асад използва хлор като оръжие в продължаващата вече близо 7 години гражданска война срещу силите на бунтовниците, които се противопоставят на Асад.През май 2017 година, френският президент Еманюел Макрон обяви, че използването на химическо оръжие срещу цивилни е пресичане на \"червена линия\" и се закани Париж да отговори с военни средства на подобно престъпление.Не за първи път на Асад се налага да отрича, че има участие в подобни нападения в различни части на страната, при които загинаха цивилни. Той вече бе обвиняван в използването на зарин. ", "date": "2018.02.09", "title": "Франция няма сигурни данни за използван хлор в Сирия "}
{"url": "https://news.bg/politics/nyama-balgari-v-britanskata-ferma-v-kornoul-kadeto-raboteli-beli-robi.html", "text": "Няма български граждани нито сред имигрантите, работили като \"бели роби\", нито сред работодателите във фермата в Корнуол. Това съобщиха от българското посолство в Лондон. Те се позоваха на официален отговор от полицейската служба на Девън и Корнуол и Службата за контрол на трудовото посредничество и трудовата експлоатация /GLAA/.Вчера при операция на органите на реда в Корнуол беше разкрита ферма, в която са работили като \"бели роби\" около 200 имигранти.Отговорът на полицейската служба е ден след запитването от българското външно министерство.Около 100 българи има в тази фирма, твърди пред Нова телевизия българин, работил в тази ферма.Припомняме, полицията арестува трима души, заподозрени в поробване на 200 мигранти във ферма цветя в Корнуол. Акцията е наречена една от най-големите срещу съвременната търговия с роби, коментира Пол Кофи, говорител на британския орган за борба с робството The Gangmasters and Abuse Authority, които от миналата година имат полицейски правомощия, за разследване на подобни случаи.", "date": "2018.02.09", "title": "Няма българи в британската ферма в Корноул, където работели \"бели роби\""}
{"url": "https://news.bg/world/abe-prizova-prezidenta-na-kndr-da-se-otkazhat-ot-raketno-yadrenata-si-programa.html", "text": "Премиерът на Япония Шиндзо Абе проведе кратък разговор с церемониалния държавен глава на Северна Корея Ким Йон-нам на прием преди откриването на Зимните олимпийски игри в ПьонгЧанг и го призова Пхенян да се откаже от ракетно-ядрената си програма.Това съобщава японската агенция Kyodo, цитирана от ТАСС.Според информацията Абе също така е обявил необходимостта да се реши проблемът с гражданите на Япония, похитени от разузнаването на КНДР през 70-те години на XX век.Не се съобщава какво е отговорил Ким Йон-нам.Разкрива се, че преди началото на разговора политиците са се ръкували. Това е първи подобен контакт между представители на ръководството на двете страни.Ким Йон-нам също се ръкува с южнокорейския президент Мун Дже-ин.Севернокорейската делегация в Южна Корея е от 22 души, включително и най-малката сестра на Ким Чен-ун.", "date": "2018.02.09", "title": "Абе призова президента на КНДР да се откажат от ракетно-ядрената си програма"}
{"url": "https://news.bg/crime/valyo-toploto-veche-e-na-svoboda.html", "text": "След тригодишна присъда за безстопанственост, бившият шеф на столичната \"Топлофикация\" Валентин Димитров, познат като Вальо Топлото, вече е на свобода, предаде bTV.Днес той излезе от затвора, като не отговори на журналисти с какво ще се занимава като свободен човек. Срещу него остават 2 дела. Те са за данъчни престъпления и за длъжностно присвояване. В началото на месеца бе оправдан за валутни престъпления. През юли миналата година, Апелативният съд в София реши, че Вальо Топлото не трябва да излиза предсрочно от затвора. Съдът потвърди определението на Софийския градски съд. ", "date": "2018.02.09", "title": "Вальо Топлото вече е на свобода "}
{"url": "https://news.bg/world/kiev-pogna-informatsionnata-agresiya-na-rusiya.html", "text": "Президентът на Украйна Петро Порошенко въведе в действие решение на Съвета за национална сигурност и отбрана на страната, което касае допълнителни мерки за противодействие на \"информационната агресия\" на Русия.Това се казва в указ на държавния глава, публикуван на сайта на президента, информира ТАСС.В указа се пояснява, че е въведено в действие решение на Съвета за национална сигурност и отбрана от 26 януари 2018 г. \"\".Порошенко е поръчал на секретаря на съвета Александър Турчинов да контролира изпълнението на решението.През септември 2015 г. Украйна въведе санкции срещу 388 физически лица, сред които руски чиновници, политици, ръководители на предприятия, журналисти и жители на Донбас. На 27 май 2016 г. Порошенко се подписа под указ за въвеждане на персонални санкции на ръководители на редица руски медии.", "date": "2018.02.09", "title": "Киев погна „информационната агресия” на Русия"}
{"url": "https://news.bg/world/za-parvi-pat-v-amerikanski-grad-prodazhbata-na-marihuana-zadmina-alkohola.html", "text": "Продажбата на марихуана задмина алкохола в град в американския щат Колорадо, пише вестник \"Индипендънт\".Преди три години Колорадо стана първият щат в САЩ, който легализира канабиса за развлечение.Лицензираните продавачи на ски курорта Аспен са генерирали 11,3 милиона долара приходи от продажбата на канабис през последната година в сравнение с 10,5 милиона долара от алкохол.Така за първи път в САЩ легалната продажба на марихуана задминава тази на алкохола.Първият магазин за канабис в Аспен отвори врати през март 2014 г. Продажбите в града са се увеличили с 16% в сравнение с 2016 г., когато приходите са 9,7 милиона долара.Според проучване на Държавен университет Джорджия от миналата година продажбата на алкохол е спаднала с 15% в американските щати, където медицинската марихуана е легализирана.", "date": "2018.02.09", "title": "За първи път в американски град продажбата на марихуана задмина алкохола"}
{"url": "https://news.bg/crime/sadat-ostavi-v-aresta-obvineniya-za-poboy-nad-vrastnik-mladezh.html", "text": "За постоянно в ареста остава 17-годишният, обвинен за побой над връстник. Това реши на заседанието си днес Районният съд в Русе, предаде \"24 Часа\".Младежът може да получи 2-годишна присъда. Стана ясно, че има и други престъпления. Припомняме, че група младежи пребиха край мола в областния град 16-годишно момче. Побоят беше заснет и разпространен в интернет, което предизвика вълна от възмущение. Полицията установи и задържа участниците. Всички те са ученици. Установено е, че между пребития и нападателите има по-стар конфликт. Според бащата на обвинения, преди година пострадалият е пребил сина му. ", "date": "2018.02.09", "title": "Съдът остави в ареста обвинения за побой над връстник младеж "}
{"url": "https://news.bg/world/ayfelovata-kula-ostava-zatvorena-za-poseshteniya.html", "text": "Айфеловата кула остава затворена за посещения и в петък. Това се налага поради нов снеговалеж и заледяване, предаде RFI. Очаква се най-рано утре да падне забраната. Айфеловата кула, разположена на брега на Сена, е открита през 1889 година за Международната изложба в Париж. От този момент архитектурното съоръжение, построено по проект на известния френски инженер Густав Айфел, стана символ на Париж и една от главните туристически атракции. Посещавана е от около 6 млн. души годишно. Припомняме, че първото по-сериозно застудяване за тази зима в страната доведе до транспортни проблеми в северната част на Франция. Това предизвика гневни реакции сред превозвачите и обвинения към властите. През януари пък проливни дъждове причиниха наводнения във френската столица Париж и принудиха властите да затворят редица музеи.Нивото на река Сена достигна рекордни нива и бяха взети спешни мерки.", "date": "2018.02.09", "title": "Айфеловата кула остава затворена за посещения "}
{"url": "https://news.bg/int-politics/martin-shults-se-otkazva-da-stava-vanshen-ministar-na-germaniya.html", "text": "Лидерът на германските социалдемократи Мартин Шулц няма да поеме поста на външен министър на Германия, обяви самият той, цитиран от германските медии.В изявление бившият председател на Европейския парламент посочи, че се отказва от поста, тъй като не желае да поставя голямата коалиция с консервативния блок на канцлера Ангела Меркел в опасност, след като Германската социалдемократическа партия (ГСДП) има право да наложи вето на споразумението.\"Затова обявявам отказа си да се присъединя към федералното правителство и в същото време искрено се надявам, че това ще сложи край на личните спорове в рамките на партията\", обясни той.По-рано тази седмица Шулц заяви, че ще подаде оставка като лидер на ГСДП, след като неговата партия постигна споразумение с християндемократите на Меркел, за да стане външен министър. ", "date": "2018.02.09", "title": "Мартин Шулц се отказва да става външен министър на Германия"}
{"url": "https://news.bg/world/zastrelyayte-me-ne-me-vkarvayte-v-zatvora-prizova-duterte-sada-v-haga.html", "text": "Филипинският президент Родриго Дутерте се обърна към Международния наказателен съд, заявявайки, че може да продължи разследването си срещу него за престъпления срещу човечеството, но той подчерта, че предпочита да бъде застрелян пред влизане в затвора, информира \"Ройтерс\".Той иначе постави под въпрос юрисдикцията на международния съд да го разследва във връзка със смъртта на хиляди филипинци в подетата от Манила война срещу наркотиците.Дутерте отрича да е издавал заповеди на полицията да убива заподозрени за разпространение или употреба на наркотици.Главният прокурор на съда Фату Бенсуда съобщи вчера, че е започнал предварително разследване на кампанията на Дутерте за установяване дали съдът има юрисдикция и дали са извършени престъпления срещу човечеството.Бих поискал рядката привилегия да разговарям с вас. Само двамата в стаята, каза Дутерте на пресконференция, имайки предвид Бенсуда., продължи Дутерте.Той постави под съмнение юрисдикцията на съда във Филипините, защото държавата се е присъединила към Римския статут през 2011 г., но това никога не е било обявено в Официален вестник, необходимо изискване, за да се превърне в закон.", "date": "2018.02.09", "title": "Застреляйте ме, не ме вкарвайте в затвора, призова Дутерте съда в Хага"}
{"url": "https://news.bg/politics/ot-bsp-iskat-preglasuvane-na-byudzheta-na-stara-zagora.html", "text": "Бюджетът на община Стара Загора е приет незаконно, смятат общинските съветници от БСП, съобщиха от партията. Старозагорските социалисти очакват областният управител да върне за преразглеждане бюджета.Като незаконосъобразно и нецелесъобразно определя приетото решение за бюджета председателят на БСП и общински съветник Валентина Бонева.Бонева е подала сигнал до областния управител с настояване да се прегласува решението за 2,5 млн. лв. Те са планирани приходи от продажба на общинска собственост. Определено е да се използват за \"текущи ремонти на социална и техническа инфраструктура\", но без да са посочени конкретни обекти и съответно финансиране.\"В решението на Общинския съвет е записано, че се утвърждава поименен списък на обектите, но такъв не беше представен\", мотивира се Бонева. В сигнала пише, че с така приетия бюджет се нарушават принципите за прозрачност, отчетност и отговорност, както и Наредбата за условията и реда за съставяне на тригодишна бюджетна прогноза за местните дейности.Това са над 2 млн. лв., за които не се посочва нито списък, нито е ясен начинът, по който ще се усвоят, защото текущите ремонти могат да бъдат аварийни и планови. \"Така прието решението означава, че общината предвижда за аварийни ситуации през 2018 г. да се заделят повече от 2 млн. лв., което звучи несъстоятелно. Със сигурност в сумата са включени и планови ремонти, но списъкът на обектите не беше представен на общинските съветници\", каза Бонева.Липсата на поименен списък дава възможност кметът еднолично да решава кои обекти и как ще се финансират. Това принизява ролята на Общинския съвет. По закон кметът може да приема и изменя годишния бюджет на общината, да контролира и да приема отчета за изпълнението му, коментира лидерът на БСП в обината.Тя предложи от тази сума да се заделят средства за общинските жилища, което не бе прието на последната общинска сесия. Според социалистите в общинския съвет на Стара Загора с приемането на бюджета се създават условия за непрозрачно разходване на общински средства. Въпросните 2,5 млн. лв., ще дойдат от продажба на сгради, земя, недълготрайни материални активи.", "date": "2018.02.09", "title": "От БСП искат прегласуване на бюджета на Стара Загора"}
{"url": "https://news.bg/politics/nyama-plagiatstvo-v-edin-ot-klipovete-na-balgarskoto-predsedatelstvo.html", "text": "От Министерството за Българското председателство на Съвета на ЕС 2018 се разграничават от внушенията за плагиатство в един от клиповете на Българското председателство \"Това е България\", съобщиха от ведомството на Лиляна Павлова.Авторският колектив следва общо установени световни практики и тенденции при филмиране, рекламиране и представяне на природните, културните и исторически дадености на една страна. При реализирането на клипа са използвани съвременните похвати и изразни средства, типични за този жанр, пишат от министерството.Според позицията на министерството, търсенето и откриване на прилики с други продукти е неоснователно и некоректно.Подопечните на Павлова защитават авторите на клипа, че имат оригинален поглед и неговата стойност не е по отношение на изразните средства.Във видеото, изработено от фирмата, спечелила обществената поръчка - \"Ди индъстри\" ООД, е представена красотата на България през четирите годишни сезона. Клипът показва пътуване през тях, характерни емблематични, исторически и културни паметници, традиции, съхранили духа на българщината през вековете до наши дни.\"Фактът, че от официалното представяне на клипа - 5 януари 2018 г. досега, е гледан над 1 млн. пъти само в интернет, показва, че той е качествен и атрактивен продукт\", пишат от министерството на Лиляна Павлова. За първите 48 часа след представянето му клипът е гледан от по 15 400 души на час в социалните мрежи.", "date": "2018.02.09", "title": " Няма плагиатство в един от клиповете на Българското председателство"}
{"url": "https://news.bg/regions/nezakonno-smetishte-v-tsentara-na-stolichen-kvartal.html", "text": "Незаконно сметище е установено в столичния квартал \"Христо Ботев\", съобщи БНР.За сметището сигнализират жители на квартала. В незаконното бунище има около 40 тона смесени отпадъци като най-много са строителните отпадъци. Сметището се намира около трафопост, само на няколко метра от центъра на квартал \"Христо Ботев\".Оказва се, че проблемът с бунището е от години. Жители на квартала обясняват, че сметището прави условията в района несъвместими с нормалните условия за живот. В сметището имало и умрели кучета, миризмата била много силна.Стана ясно и че жителите от квартала периодично и самоинициативно се организират и разчистват отпадъците, но само след месец сметището отново е пълно.\"Битов боклук, строителни отпадъци, пластмасови отпадъци, кабели, дрехи, тухли, столове, гуми, брони на коли - всичко има тук, каквото се сетите. Хора от квартала се организират и почистват боклука, но до месец и половина тук става някакъв ужас\", обяснява Николай Миланов, който живее в квартала от 43 години.", "date": "2018.02.09", "title": "Незаконно сметище в центъра на столичен квартал"}
{"url": "https://news.bg/int-economics/sotsialnite-mrezhi-chupyat-nachina-po-koyto-obshtestvoto-raboti.html", "text": "Някога, ако човек e искал да променя света, е трябвало да променя закони или да започне война. Сега просто създава хаштаг. Хората постоянно се опитват да променят света или да се възползват от него чрез социални мрежи и медии или други технологични средства.Днес имаме гражданска ангажираност, но във време с изключително малко доверие в институции като правителство, бизнес и банки, а вероятно тази липса на доверие не е лишена от логика. Повече от десетилетие прехвърляме и обменяме данни в големи корпорации като Фейсбук и Гугъл, в повечето случаи без дори да осъзнаваме, че го правим.Как хората използват технологиите, как влияят на законите, как лобират и предизвикват всякакви промените по съвсем нови начини изследва Итън Зукерман, блогър, директор на Центъра за граждански медии към Масачузетския технологичен институт, както и асоцииран професор към \"Медия Лаб\".Зукерман е наясно какво представляват технологиите, как те влияят и дори могат да ядосат доста хора. През 90-те години на миналия век той създаде доста мразения в Интернет пространството pop-up ad - \"изскачащата реклама\". \"Нашите намерения,\" обясни той преди години, \"бяха добри\" и се извини на световната интернет общност.За всички вече е ясно, че социалните мрежи и медии ни контролират и за съжаление, не е обратното. Някога обществото разчиташе изцяло на закона, сега използваме все по-често пазарни, маркетинг норми и технологии.Придобилата популярност кампания MeToo е пример за това. В основата си тя оспорва начина, по който хората говорят за сексуално насилие и сексуален тормоз. След като успее да промени тази норма и начин на изразяване, обсъждане и говорене, ще се премине към правни, пазарни и маркетинг действия, но в основата си, тя просто се опитва да промени как въобще си позволяваме да водим определени разговори.Всичко това означава, че ако не можете да постигнете социална промяна чрез традиционни модели на гражданска инициатива, има съвсем нов набор от инструменти и хората се учат доста бързо как да използват.Известно ни е също така, че социални мрежи като Фейсбук и Туитър контролират информацията, като използват алгоритми за филтриране на това, което виждаме и получаваме. Грешка е една или две компании да контролират световната цифрова и обществена сфера, нуждаем се от конкурентни платформи.\"Тъй като Фейсбук е наистина голяма, те имат всички предимства и е изключително трудно някой да се изравни с тях... Така че, когато се появи смислен конкурент, Фейсбук е по-вероятно да го купи и да го погълне, отколкото да го остави срещу тях на пазара\", коментира Зукерман.Той предлага обществено подкрепена социална мрежа като потенциално решение за социалните медии, но счита че това е реалистично в Европа, където се смята, че има обществена медийна култура, която приема идеята, че може да се инвестира в хора, които имат основни познания за политиката, света и хората около тях.\"Бих могъл да си представя новаторски европейски публичен телевизионен оператор, който казва: \"Изграждаме социална мрежа, която е съвместима с други социални мрежи, има алгоритми, предназначени да ви помагат да настроите какви новини получавате за света, новини за вашата общност и тези опции са видими и контролируеми\", допълва Итън Зукерман.", "date": "2018.02.09", "title": "Социалните мрежи чупят начина, по който обществото работи"}
{"url": "https://news.bg/world/armiyata-ni-shte-bade-po-silna-ot-vsyakoga-obyavi-tramp.html", "text": "Президентът на САЩ Доналд Тръмп подписа законопроекта за удължаване финансирането на правителството, съобщава АП.\"\", написа американският лидер в \"Туитър\".По-рано днес Сенатът и Камарата на представителите на САЩ приеха бюджетното споразумение за финансиране на правителството, с което сложиха край на \"безпаричието\" или т.нар. \"шътдаун\".В законопроекта е предвидено увеличение на разходите за отбрана и програми.", "date": "2018.02.09", "title": "Армията ни ще бъде по-силна от всякога, обяви Тръмп "}
{"url": "https://news.bg/crime/uslovna-prisada-za-sofiyanets-nabil-politsay.html", "text": "Районният съд в София осъди условно мъж, набил полицай.Подсъдимият Пламен Михайлов е осъден на 6 месеца \"лишаване от свобода\" с 3-годишен изпитателен срок за това, че на 29 януари 2017 година е нанесъл побой спрямо служител на реда по време на изпълнение на служебните му задължения.Инцидентът е станал на булевард \"Арсеналски\", в района на метростанция \"Европейски съюз\". Тогава Михайлов нанесъл на удари с юмрук спрямо полицая. Той го ударил в областта на лицето. Подсъдимият също така изблъскал полицая с ръце в областта на гърдите.Вследствие на ударите полицаят получава лека телесна повреда - оток и охлузване на устните, охлузване и кръвонасядане по лигавицата на устните, натъртване на лявата поясна област, отоци, кръвонасядания и болка по лакътните ръбове на двете предмишници.Към момента на свадата пострадалият е изпълнявал служебните си задължения - полицай в сектор \"Метрополитен\" към отдел \"Охранителна полиция\" към щата на СДВР. На датата на нападението полицаят е бил назначен като патрул на метростанция \"Европейски съюз\".", "date": "2018.02.09", "title": "Условна присъда за софиянец, набил полицай"}
{"url": "https://news.bg/crime/ekspertiza-onevinyava-mvr-za-pochinaliya-v-mahalata-v-ihtiman.html", "text": "Съдебно медицинска експертиза установи, че починалият на 8 февруари мъж в Ихтиман е получил инфаркт, развил се часове преди смъртта му.Окръжна прокуратура София наблюдава досъдебно производство, за това че на 8 февруари около 7 и 30 часа в Ихтиман, в дом, находящ се на ул.\"Рила\", умишлено е умъртвен А.П.П.В хода на разследването е назначена и изготвена съдебномедицинска експертиза, от заключението на която е видно, че смъртта на А.П.П. се дължи на остро настъпила сърдечно съдова недостатъчност, развила се в резултат на миокарден инфаркт. Същият се е развил часове преди настъпването на смъртта.При огледа и аутопсията на трупа не са установени следи от травматични увреждания, които да са във връзка с настъпилата смърт. Разследването продължава.Припомняме, вчера в ромската махала в Ихтиман бе проведена полицейска акция. По първоначални данни акцията не беше във връзка с . Според местните жители униформените са издирвали 4 момчета за побой. Момчетата обаче не били вкъщи. Тогава полицаите претърсили няколко къщи.Според разкази на хора от махалата в хода на акцията полицаите са избутали болен възрастен човек на земята. Малко след това човекът починал.От пресцентъра на МВР обясниха, че полицейската акция е насочена срещу криминалния контингент, както и с цел недопускане на ескалация на напрежение в района.Днес, съдът остави в ареста един от участниците в побоя над полицай в Ихтиман. Състав на Районен съд - Ихтиман е уважил искането на прокурор в Районна прокуратура - Елин Пелин за мярка за неотклонение \"Задържане под стража\" спрямо М.Д., обвинен за извършено от него престъпление.На 6 февруари от 17 и 20 ч. до 17:40 ч., М.Д. извършил действия, грубо нарушаващи обществения ред и изразяващи явно неуважение към обществото.Той е оказал съпротива срещу полицейски служител, изпълнявал задълженията си по опазване на обществения ред. Агресивният мъж дърпал и скъсал униформата на младши автоконтрольор - полицейски служител при РУ Ихтиман, след което нанесъл удари в лицето му.Спрямо другия обвиняем - неговият баща В.Р., искането на прокуратурата не е уважено и той е освободен от ареста. Прокуратурата ще внесе протест срещу определението на съда.", "date": "2018.02.09", "title": "Експертиза оневинява МВР за починалия в махалата в Ихтиман"}
{"url": "https://news.bg/int-politics/ruski-yadreni-ucheni-arestuvani-za-kopaene-na-bitkoyni-sas-superkompyutar.html", "text": "Служители от службите за сигурност на Русия са арестували няколко учени, работещи в руски строго секретен обект за производство на ядрени бойни глави заради \"копаене\" на криптовалути.Заподозрените са се опитвали да използват един от най-мощните суперкомпютри на Русия за \"копаене\" на биткойни.Руският ядрен научноизследователски център в Саров, Западна Русия, е затворен град, т. е. влизането в него става само с разрешение от властите.От пресслужбата на центъра посочиха: \"Имаше неразрешени опити да се използват компютърни съоръжения за частни цели, включително т. нар. копаене\".Суперкомпютърът не е трябвало да бъде свързан с интернет - за да се предотврати проникване - и след като учените са се опитали да го сторят, отделът за сигурност на ядрения център е бил вдигнат на крак. Въпросните учени са били предадени на Федералната служба за сигурност (ФСБ).\"Доколкото ни е известно, срещу тях е образувано наказателно дело\", изтъкнаха от пресслужбата на центъра пред \"Интерфакс\".Криптовалутите като биткойн не разчитат на централизирани компютърни сървъри. Хората, които осигуряват компютърна обработваща мощ на криптовалутната система, могат да получат награди в биткойни.През Студената война първата атомна бомба на СССР е била произведена в Саров по време на управлението на Сталин.Строго секретният град дори не е бил отбелязан на съветските карти и все още са необходими специални разрешения за руснаците, за да го посетят.Саров е заобиколен от строго охранявана територия, която е изцяло одържавена, като огради от бодлива тел пазят любопитните надалеч.Налице са подозрения, че радиоактивният плутоний-210, използван за убийството на бившия агент на ФСБ Александър Литвиненко в Лондон през 2006 г., е дошъл от Саров.Твърди се, че в ядрения научноизследователски център работят към 20 хил. души и неговият суперкомпютър се гордее с капацитет от 1 петафлоп, което е еквивалентно на 1000 трлн. изчисления на секунда.\"Копаенето\" на криптовалути изисква голяма изчислителна мощ и огромно количество енергия.", "date": "2018.02.09", "title": "Руски ядрени учени арестувани за \"копаене\" на биткойни със суперкомпютър"}
{"url": "https://news.bg/world/gratskata-politsiya-naema-chuzhdentsi.html", "text": "Гръцката полиция ще започне да наема и чужденци, обяви министър, цитиран от Greek Reporter, позовавайки се на вестник Ta Nea.Министърът по гражданската защита Никос Тоскас използва пример във Великобритания, където отмениха 170-годишна забрана за наемане на чужденци в британската полиция.\"Задължени сме да разгледаме подобни подходи, за да поддържаме обществения ред по възможно най-добрия начин\", каза Тоскас.\".\", продължи министърът.\"Трябва да се адаптираме бързо. Заради това ще е необходима законодателна интервенция\", изтъкна още министърът.", "date": "2018.02.09", "title": "Гръцката полиция наема чужденци"}
{"url": "https://news.bg/regions/otlagat-nachaloto-na-magistralata-ruse-veliko-tarnovo-s-6-mesetsa.html", "text": "С шест месеца ще се забави началото на изграждането на новата магистрала от Русе до Велико Търново. Това обяви министърът на регионалното развитие и благоустройството Николай Нанков в кулоарите на Народното събрание.Причина за забавянето е подадена жалба от жители на село Хотница. Според Николай Нанков е нормално да има обжалвания, но в конкретния случай аргументът не бил точен.\"Нито, че ще заобикаля с 30 км, нито, че се увеличава маршрутът между Русе и Велико Търново\", каза още регионалният министър.Той опроверга и твърденията, че магистралата ще \"виси\" над село Хотница. \"Ще има мостови съоръжения на 250 - 300 метра, както и шумозащитни съоръжения\", посочи министърът.Регионалният министър припомни, че държавата е поела ангажимент да построи скоростен път от магистралата до Горна Оряховица и летището там, тъй като това ще бъде една от индустриалните зони на Северна България. Трасето заобикаля със 7 километра града - този вариант е с около 300 млн. лева по-евтин от т.нар. \"син вариант\", преминаващ почти през центъра на Горна Оряховица.В случай на по-дълго отлагане началото на строежа на магистралата Русе-Велико Търново, усилията ще бъдат пренасочени към пътя Ботевград - Мездра. \"И без това сме поели ангажимент, ще стартираме през март обществената поръчка на два етапа\", каза Нанков.По думите му има прекалено много обекти, но прекалено малък ресурс. \"Като внедрим ТОЛ системата, тогава ще можем да говорим накуп за всички\", допълни регионалният министър Николай Нанков.", "date": "2018.02.09", "title": "Отлагат началото на магистралата Русе-Велико Търново с 6 месеца"}
{"url": "https://news.bg/crime/bez-plashtaniya-na-onlayn-globi-v-kat-do-11-fevruari.html", "text": "От 17 и 30 часа днес до 24 часа на 11 февруари няма да бъде възможно плащането на глоби и извършването на справки за задължения по Закона за движение по пътищата чрез портала на електронните услуги на Министерството на вътрешните работи.Причината е предприета профилактика на онлайн системата за плащания.МВР поднася извинение на гражданите за причинените неудобства.", "date": "2018.02.09", "title": "Без плащания на онлайн глоби в КАТ до 11 февруари "}
{"url": "https://news.bg/crime/otkriha-66-hil-kasa-kontrabandni-tsigari-v-kyustendil.html", "text": "Служители на РДГП - Кюстендил иззеха над 66 000 къса контрабандни цигари.В хода на специализирана полицейска операция, проведена днес, служители на РДГП- са проверили три адреса на територията на Кюстендил. При извършените процесуално следствени действия граничарите са открили общо 3 308 кутии контрабандни цигари. Задържани са двама.По случаите са образувани досъдебни производства. Действията на граничните полицаи са координирани с районната прокуратура в Кюстендил.", "date": "2018.02.09", "title": "Откриха 66 хил. къса контрабандни цигари в Кюстендил"}
{"url": "https://news.bg/entertainment/tabriz-turisticheska-stolitsa-na-islyamskiya-svyat-za-2018-g.html", "text": "Град Табриз е разположен в северо-западната част на Иран и е център на провинция Източен Азербайджан. От двете си страни градът е обграден от планински район и пустиня. Разположен е на височина 1310 метра в пустинната част, а планинските райони достигат до 2100 метра надморска височина, като областта е заобиколена от вулканичните масиви Саханд и планината Ейнали.Има различни възгледи за миналото и основаването на Табриз. Изказани са различни мнения за построяването и названието на този град. Част от историците са убедени, че името Табриз идва от думата \"тавриз\", която означава \"тека\", \"протичам\", и като че ли сочи минералните извори, намиращи се в полите на планините край града.Последните археологически находки от историческата местност на джамията Кабуд /Синята джамия/ са паметници, датирани от преди 3000 до 3500 години, което показва колко е древен този град. От десети век или трети век по хиджра името на Табриз се нарежда сред имената на големите градове на Азербайджан и от тогава градът процъфтява, развива се промишлеността, търговията, науката и цивилизацията.Със своето разположение върху историческия път на коприната, градът свързва Изтока със Запада, просперитетът на икономиката води до създаването на пазари и кервансараи, градът се слави с най-големия покрит и постоянен пазар в света, а най-големият университет на времето си \"Рабах Рашиди\" е показателен за научното и културното място на Табриз. Тук, в този исторически град се намират гробовете на стотици учени, писатели, мистици и художници и техните научни, литературни и художествени произведения ясно показват ролята на Табриз в историята на науката, културата и изкуството по тези земи.Табриз е люлка на науката и цивилизацията, заедно с това е били град пионер и авангард в различни области, за което свидетелстват създаването на първата държавна асоциация през 1285 година, създаването на системи за градско управление като общини, полагането основите на първия литературен съюз през 1279 година и основаването на първото медресе от нов тип през 1268 година. Вследствие на това пионерство в областта на науката, изкуството, културата, индустрията и др. градът получава прозвището град на първенците, а стотиците ценни исторически паметници и невероятни туристически атракции, както и гостоприемният народ с гореща кръв са причина ежегодно Табриз да е домакин на многобройни гости от страната и чужбина. Едно от най-изявените неща, което може да се каже за Табриз, е, че ръчно изработеният килим на Табриз, през 2015 г. официално регистриран в ЮНЕСКО, а Табриз е обявен за \"Световна столица на ръчно изработения килим\".Език и диалектСпоред документите и историческите източници народът на Азербайджан по произход, национална и историческа идентичност, език, религия, навици и обичаи, заедно с останалите етнически групи на Иран, са уникални и идентични. Историците преди и след исляма, както и съвременните историци, смятат азерския диалект за език на народа на Азербайджан.РелигияПовечето от хората са последователи на шиитския ислям, вярващи в дванадесетте имама, в същото време по своята социална структура от многолетия са приели религиозните малцинства като арменците- християни и живеят в мир с тях.ИкономикаОт далечни времена град Табриз е един от важните икономически и търговски центрове на Иран и се намира на Пътя на коприната, който е линията за връзка между Азия и Европа. От друга страна, това, че градът се намира на Пътя на коприната, е причина за развитието на търговията, за съществуването на проспериращи пазари, които са споменавани в историята и различни известни световни пътешественици са писали за пазарите на Табриз и изобилието от стоки. Големината на пазара на Табриз, богатството и многообразието на стоките, разнообразието на търговията става причина град Табриз да се счита за един от важните центрове за разпространение на суровини и производствени стоки на провинцията.Туристически потенциалДревната цивилизация на провинция Източен Азарбайджан и град Табриз и безпрецедентната й продължителност в историята на Иран, от една страна, и нейната естествена география и планински климат, от друга страна, са довели до формирането на очарователната природа и разнообразие на исторически обекти.Наличието на гори, водопади, извори за минерална вода, крепости, кервансараи, пазари, джамии, гробници, църкви, мостове, музеи, удивителни околни села и изкусни произведения на ръчните заняти са някои от безбройните възможности в областта на туризма на провинция Източен Азарбайджан, които я превърнаха в една от важните туристически дестинации.Регистрирането на 1800 исторически, природни и нематериални паметници в Списъка на националните паметници и две от тях в Списъка за световно културно и природно наследство на ЮНЕСКО, прави избора на Табриз за Световен град на ръчно изработените килими и туристическа столица на Ислямските държави през 2018г. и показва многобройните възможности в областта на туристизма на провинцията. Град Табриз, със своята 3500 годишна древност, през вековете има много исторически сгради, 277 от които са регистрирани като национални паметници.Някои туристически обекти на Табриз:ДжамииЦърквиМузеиИсторически сградиСувенири на ТабризТрадиционни ястия на ТабризЗанаяти на ТабризЕдно посещение в провинция Азербайджан и град Табриз е пътуване до дълбините на историята, пътуване до света на мисълта и поезията, пътуване сред девствена и чудна природа, разходка из културата и цивилизацията по тези земи.", "date": "2018.02.09", "title": "Табриз - туристическа столица на ислямския свят за 2018 г."}
{"url": "https://news.bg/economics/avtoproizvoditelite-podkrepyat-po-strogiya-kontrol-na-vrednite-emisii.html", "text": "От Асоциацията на автомобилните производители (ААП) подкрепят мерките за по-строг контрол за вредните емисии от автомобилите. Те са за пунктовете за технически преглед и на пътя. Целта на мерките, предложени от екоминистър Нено Димов, е намаляване на замърсяването на въздуха.Това стана ясно на среща между министър Димов и председателя на Управителния съвет на ААП Александър Миланов и изпълнителния директор Таня Груева.Според асоциацията е необходимо да се засилят проверките на емисиите при първа регистрация на колите. Това се прави на база измерване спрямо данните, определени от производителите.По данни на асоциацията всяка година в страната ни се регистрират над 300 000 автомобила. От тях само 3,25% от общия парк са на възраст до 5 години.От асоциацията настояват за повишаване на качеството и ефективността на периодичните техническите прегледи на автомобилите. Към тези мерки се допълва и спиране от движение на автомобили без катализатори и такива с наднормени вредни емисии. Създаване на регистър на автомобилите, регламентиране на дейността на автосервизите също са сред мерките, които предлага ААП.Възможностите за промяна на методиката за определяне на данъците за колите също са обсъдени на срещата. Идеята е те да са обвързани с екологичните вреди, които нанасят на околната среда и евростандартите за автомобили.", "date": "2018.02.09", "title": "Автопроизводителите подкрепят по-строгия контрол на вредните емисии"}
{"url": "https://news.bg/society/mtsp-gotvi-paket-ot-merki-za-preventsiya-za-nasilieto-v-domovete.html", "text": "Тече проверка на дирекцията за , станал печално известен с насилието над деца. Това стана ясно от коментара на социалния министър Бисер Петков в Народното събрание.Проверката на ДАЗД е започнала на 7 февруари и днес трябва да приключи. Целта е да се установи доколко дирекцията е изпълнила задълженията си по контрола върху социалните услуги и в частност в дома. Другата седмица трябва да е готов доклад по проверката.Разработен е пакет от действия за превенция на насилието в центровете и повишаване качеството на грижата, включително качеството на грижата в социалната работа, обясни министър Петков.Социалният министър няма информация за българските работници в Лондон, които се оказаха \"съвременни трудови роби\". Петков увери, че ще изиска повече информация за този случай.", "date": "2018.02.09", "title": "МТСП готви пакет от мерки за превенция за насилието в домовете"}
{"url": "https://news.bg/regions/predstoi-remont-na-yazovir-beli-ikar.html", "text": "Единственият проблемен язовир у нас от техническа гледна точка е яз. \"Бели Искър\". Това увери регионалният министър Николай Нанков в кулоарите на парламента.Нанков посочи, че ще има ремонт на съоръжението.МРРБ носи отговорност за язовирите, които стопанисва и управлява. На язовир \"Искър\" собственик е държавата в лицето на областния управител, стана ясно още от думите му. За всички язовири извън компетенциите на МРРБ, за безопасната им, експлоатация и състоянието им, отговаря ДАМТН. ", "date": "2018.02.09", "title": "Предстои ремонт на язовир \"Бели Икър\""}
{"url": "https://news.bg/finance/2-8-poveche-prihodi-ot-aktsizi-varhu-tyutyuna-otchetoha-mitnitsite.html", "text": "Приходите от акциз за тютюн и тютюневи изделия през 2017 г. са в размер на 2 367.2 млн. лева, което е 47.0% от общо очакваните приходи от акциз и 2.8% над събраните приходи от акциз за тютюневи изделия през 2016 година. Това отчете на брифинг Георги Костов, изпълнителен директор на Агенция \"Митници\".Анализът на Агенция \"Митници\" показва, че изминалата 2017 г. е поредната година, в която приходите от акциз за тютюн и тютюневи изделия нарастват спрямо предходния отчетен период - с 2.8% в сравнение с 2016 г.Увеличаването на минималните нива на облагане на цигарите през 2017 г. води до промяна в структурата на потребление на тютюневи изделия, изразяваща се в ръст на освободените за потребление количества тютюн за пушене и други алтернативни продукти за сметка на освободените за потребление цигари.Друг извод, който правят митническите служби е, че през второто полугодие на 2017 г. приходите от акциз за тютюн и тютюневи изделия се увеличават с 19.5% спрямо същия период на 2016 г. като достигат 1 317.7 млн. лева, с 266.7 млн. лева (25.4%) над събраните през първото полугодие на 2017 година.", "date": "2018.02.09", "title": "2.8% повече приходи от акцизи върху тютюна отчетоха Митниците"}
{"url": "https://news.bg/int-politics/vanshniyat-ministar-na-germaniya-skochi-sreshtu-liderite-na-partiyata-si.html", "text": "Външният министър на Германия Зигмар Габриел разкритикува лидерите на своята Социалдемократическа партия заради планираната му замяна на поста, добавяйки напрежение, докато членовете на партията се готвят да гласуват дали социалдемократите да се присъедини към новото правителство на канцлера Ангела Меркел, съобщава \"Асошиейтед прес\".Консервативният блок на Меркел и лявоцентристките социалдемократи постигнаха споразумение в сряда за сформиране на нова голяма коалиция, което трябва да бъде одобрено от членовете на социалдемократите.Лидерът на социалдемократите Мартин Шулц планира да поеме външното министерство, начело на което сега е бившият лидер на партията Зигмар Габриел, който в момента е един от най-популярните политици в Германия.Габриел се оплака пред германска медия от \"неуважително\" поведение в партията. Той подчерта, че германците изглежда смятат, че е бил успешен \"и е ясно, че съжалявам, че новото ръководство на социалдемократите не се интересуваше от това обществено признание на моята работа\".", "date": "2018.02.09", "title": "Външният министър на Германия скочи срещу лидерите на партията си"}
{"url": "https://news.bg/politics/promenyat-pravilata-za-kandidatstvane-v-natsionalniya-inovatsionen-fond.html", "text": "Променят правилата за администриране на проектите, подпомагани от Националния иновационен фонд /НИФ/. Това стана ясно от отговора на министъра на икономиката Емил Караниколов по време на парламентарния контрол.Правилата ще бъдат направени по-ясни, поясни Караниколов. Той отговори на въпрос на депутатите Димитър Данчев и Драгомир Стойнев относно администрирането на НИФ, съобщи БТА.Деветата конкурсна сесия на НИФ няма да започне, преди да се променят правилата за управление на средствата, заяви министър Караниколов. Новите правила ще бъдат дадени предварително в парламента, посочи той.Към момента забавянето на хонорарите е заради договорите с изпълнителите на проектите от осмата конкурсна сесия на НИФ. Там е записано, че парите се изплащат след класиране на конкурсните предложения, уточни министърът.Припомняме, през септември 2017 г. стана ясно, че процедурата за Национален иновационен фонд е опорочена и ще бъде прекратена.Година по-рано, през септември 2016 г. е открита осмата конкурсна сесия на НИФ с бюджет над пет милиона лева.Във Фонда са получени 192 предложения, но решението за класирането е взето в края на 2017 година. В парламентарната група \"БСП за България\" постъпиха сигнали за нередности от страна на ИАМСП и на НИФ, каза Данчев. За Националния инвестиционен фонд (НИФ) отговоря Изпълнителната агенция за малките и средните предприятия /ИАМСП/.От 15 до 30 септември 2016 г. за осмата конкурсна сесия са подадени над 190 проекта и предложения за научни и изследователски проекти. Класирането се забави заради административни процедури, сред които и проблеми с намирането на външен одитор на Фонда, посочи министър Караниколов.И ние получихме сигнали за забавяне на процедурите и направихме проверки, които не откриха нарушения в НИФ, добави той. Правилата за работа на фонда не са ясни и забавят работата по класирането на проектите.", "date": "2018.02.09", "title": "Променят правилата за кандидатстване в Националния иновационен фонд"}
{"url": "https://news.bg/world/izrael-tryabva-da-napravi-kompromisi-za-mir-s-palestintsite-vyarva-tramp.html", "text": "Американският президент Доналд Тръмп каза на Израел, че ще трябва да направи \"значителни компромиси\" за мир с палестинците, съобщава \"Ройтерс\".На 6 декември 2017 г. Тръмп призна Йерусалим за столица на Израел, което разгневи палестинците и арабските държави.В интервю за израелски вестник, което се очаква да бъде публикувано в неделя, Тръмп описа решението си за свещения град като значим момент през първата му година в Белия дом.Тръмп не изключи присъствието на палестинци в Йерусалим. Палестинците искат Източен Йерусалим да бъде столица на бъдещата им държава.\"\", каза американският лидер пред консервативния ежедневник Israel Hayom.\"\", добави той.Интервюто съвпадна с ново напрежение между палестинците и американския посланик в Израел Дейвид Фридман след убийството на еврейски заселник от палестинец.След убийството на заселника в понеделник Фридман написа в \"Туитър\", че е дарил линейка на района, където е живеел убитият израелец. Посланикът добави, че \"палестинските лидери приветстват убийството\".Палестина пък попита Фридман кого представлява - САЩ или Израел.", "date": "2018.02.09", "title": "Израел трябва да направи компромиси за мир с палестинците, вярва Тръмп"}
{"url": "https://news.bg/crime/releto-ot-naglite-se-razmina-s-predsrochno-osvobozhdavane.html", "text": "Даниел Димитров-Релето от групата за отвличания \"Наглите\" няма да бъде освободен предсрочно от затвора.Магистратите от Софийския градски съд не уважиха молбата за предсрочно освобождаване от затвора на Даниел Димитров-Релето от бандата на \"Наглите\". Димитров е изтърпял от наказанието си 10 г., 8 м. и 7 дни, като от присъдата му остават 7 г. и 3 м. Присъдата на Димитров е 18 г. лишаване от свобода.Димитров отказа да ангажира служебен защитник и сам пое защитата си.В началото на заседанието той поиска да се запознае с всички становища по делото до тук.Маринела Георгиева - инспектор в софийския затвор и представител на началника на затвора, заяви че молбата на затворника е неоснователна.Тя съобщи, че . В периода на наказанието е включено предварително задържане, т.е. с 25 дни е изтърпял над изискуемият минимум.  за поправяне на лицето.От прокуратурата се присъединиха към становището на затвора. Те отчетоха, че не бива да се пренебрегват положителните резултати, но засега те не са стабилизирани.Димитров помоли да се уважи молбата му.Съдът намери, че все още  на поправителния процес на лишения от свобода.От съда съобщиха, че за периода от 9 г., колкото реално е изтърпял , рискът от рецидив е намалял с 5 пункта. Намаляването на този период с 5 пункта, показва, че осъденият не е постигнал необратимата точка, която ще позволи безпроблемна ресоциализация в обществото.Според съда осъденият демонстрира готовност за поправяне. За посочения период Димитров не е наказван, дори е награждаван многократно. Няма междуличностни проблеми.Съдът отчете, че с осъденото лице не са осъществявани корекционни дейности близо 2 г , докато е бил в ареста.Решението на СГС подлежи на обжалване в 7-дневен срок.", "date": "2018.02.09", "title": "Релето от \"Наглите\" се размина с предсрочно освобождаване"}
{"url": "https://news.bg/economics/varna-e-parvenets-po-stroitelstvo-na-zhilishtni-sgradi.html", "text": "За месеците октомври, ноември и декември 2017 година най-много жилищни сгради са въведени в експлоатация в област Варна. Това сочат предварителни данни на Националния статистически институт (НСИ) относно новопостроените жилищни сгради и жилища през четвъртото тримесечие на 2017 година.За посочения период във Варненско са въведените в експлоатация 92 сгради с общо 454 жилища в тях. Втори по този показател се нарежда Бургас, където през октомври, ноември са регистрирани 86 нови жилищни сгради с 393 жилища в тях. В Пловдив са въведени в експлоатация 85 сгради с 299 жилищни сгради.Данните на НСИ сочат, че най-висок е делът на новопостроените жилища с две стаи (35.5%). След това най-често се строят жилища с три стаи (33.1%), а най-нисък е делът на жилищата с шест и повече стаи - 4.2%. В страната през последното тримесечие в експлоатация са въведени 659 нови жилищни сгради, в които има 2 046 жилища. Спрямо същия период на 2016 година по този показател се наблюдава ръст с 5.4% или 34 сгради повече. Жилищата в сградите обаче намаляват с 354 броя или 14.8%.От въведените в експлоатация новопостроени жилищни сгради през четвъртото тримесечие на 2017 г. със стоманобетонна конструкция са 75.0% от тях. Тухлените сгради са 21.5%, а сградите с друга конструкция са с 2.6%. Сградите с панелна конструкция са най-малко - 0.9%.Според статистиката най-голям е делът на новопостроените къщи (75.9%), следвани от жилищните кооперации (13.5%).Всички сгради, построени в разглеждания период, имат обща полезна площ от 194.0 хил. кв. м, или със 7.1% по-малко в сравнение със същото тримесечие на 2016 г. Жилищната площ намалява с 8.3% до 120.1 хил. кв. метра.Същевременно с това средната полезна площ на едно новопостроено жилище се увеличава от със 7 кв. метра. Най-голяма средна полезна площ на едно новопостроено жилище е регистрирана в областите Разград - 171.5 кв. м, и София - 149.1 кв. м, а най-малка - в областите Монтана - 51.8 кв. м, и Силистра - 60.3 кв. метра.", "date": "2018.02.09", "title": "Варна е първенец по строителство на жилищни сгради"}
{"url": "https://news.bg/int-politics/frenskiyat-sad-udari-ikonata-na-kraynata-desnitsa-zhan-mari-lyo-pen.html", "text": "Френският апелативен съд потвърди решението на крайнодесния \"Национален фронт\" да изключи основателя на партията Жан-Мари льо Пен заради антисемитски коментари, съобщава \"Асошиейтед прес\".Решението на съда във Версай е тежко поражение за човека, който в продължение на десетилетия въплъщаваше антиимигрантската крайна десница на Франция. То е победа за дъщеря му и негов съперник Марин льо Пен, която е председател на \"Националния фронт\" и която през миналата година загуби балотажа на френските президентски избори от Еманюел Макрон.Жан-Мари льо Пен съди \"Националния фронт\" за изключването му през 2015 г., но по-долна съдебна инстанция през 2016 г. потвърди решението на партията. Спорният баща и амбициозната дъщеря са в продължителна борба за власт във връзка с идентичността на партията.Апелативният съд също така е потвърдил решението на по-долната съдебна инстанция, че 89-годишният Льо Пен може да запази символичния статут на доживотен председател на партията. Партията обаче може да елиминира позицията през следващия месец.", "date": "2018.02.09", "title": "Френският съд удари иконата на крайната десница Жан-Мари льо Пен"}
{"url": "https://news.bg/int-politics/rusiya-za-es-i-zapadnite-balkani-nashiyat-printsip-ne-e-s-nas-ili-sreshtu-nas.html", "text": "Русия не вижда пречки в развитието на отношенията със страните, които искат да станат членки на Европейския съюз, и не подхожда с принципа \"с нас или срещу нас\", коментира говорителка на руското външно министерство Мария Захарова, относно Стратегията на Европейската комисия за разширяване на ЕС със страни от Западните Балкани, включително Македония, съобщава \"Мета\".Захарова не коментира подробно стратегията, а посочва, че \"трябва първо да я проучат\" и след това \"да споделят заключенията си\".\"Що се отнася до нашите отношения както с държавите от Западните Балкани, така и с държавите от Европейския съюз, те са от основно значение за нас. Развиваме отношения с тези страни, както и с интеграционните асоциации, в които те принадлежат\", обяснява Захарова в отговор на въпрос как руското Министерство на външните работи оценява стратегията на Европейската комисия и какво влияние ще окяже това върху отношенията на Москва със страните от този регион и с ЕС.Захарова посочва, че позицията на Русия винаги е била ясна по този въпрос.\"Ние се стремим към хармонично развитие в няколко посоки, както в двустранен формат, така и във формата на Съюза. Що се отнася до тези страни, които не са членки на ЕС, но търсят своето членство или по-тясно взаимодействие с ЕС, ние не виждаме никакви пречки в развиването на отношенията си с тях и ние никога не сме налагали въпроса \"вие сте с нас или срещу нас\". Ние винаги сме \"За\" хармонизиране на тези взаимоотношения. Вярваме, че практиката и опитът показват, че това е възможно\", допълва Захарова.", "date": "2018.02.09", "title": "Русия за ЕС и Западните Балкани: Нашият принцип не е \"с нас или срещу нас\""}
{"url": "https://news.bg/society/50-kucheta-ot-priyutite-na-ekoravnovesie-sa-osinoveni-prez-yanuari.html", "text": "Осиновиха 50 кучета от приютите на \"Екоравновесие\" през януари, съобщи директорът на ОП \"Екоравновесие\" Веселин Асенов.От Общинското предприятие планират кампаниите за осиновяване да продължат. С помощта на доброволци кампанията \"Подари си приятел\" ще продължи през март в Ринг Мол София. В мола гражданите могат да видят част от кучетата, настанени в приютите, да разходят куче, да си изберат домашен любимец и да го осиновят.Тази кампания започна през 2017 година. По време на цялата година са осиновени общо 693 кучета. Освен в мола, кучета бяха представяни в градинката \"Заимов\" и на Женския пазар, както и по време на фестивалите \"София диша\" и \"Живей активно\" .През януари са кастрирани 218 кучета, като 193 са върнати по местата на залавянето им. Според Веселин Асенов продължава изоставянето на домашни кучета. В приюта има предадена за отглеждане и майка-питбул с малките си. Все повече породисти кучета постъпват там.Само през януари са предадени в приюта 9 кучета доброволно от собствениците си.През март ще започне активната работа и по кастрирането на кучета от крайградските райони и промишлените зони на града. Целта е да се намали тяхната популация.През тази пролет ще има преброяване на бездомните кучета от екипите на фондация \"Четири лапи\". Последното преброяване е правено през 2015 година.", "date": "2018.02.09", "title": "50 кучета от приютите на „Екоравновесие“ са осиновени през януари"}
{"url": "https://news.bg/world/otgledaha-choveshka-yaytsekletka-v-laboratoriya.html", "text": "Отгледаха човешка яйцеклетка в лаборатория, съобщи \"Индипендънт\". Човешки яйцеклетки с потенциал за оплождане на ембриони са отгледани в лаборатория за първи път. Това е пробив, който може да отключи бъдещето на терапиите срещу безплодие.По време на лабораторните изследвания учените са успели да възпроизведат процеса, при който яйцеклетките съзряват в яйчниците.Учените достигнали до откритието, използвайки тъкан от яйчник, взета при биопсия, това представлява напредък при ин витро терапията, при която зрели яйцеклетки се оплождат със сперматозоид и оплоденият ембрион се връща в женското тяло.При новото откритие съзряването на яйцеклетката се извършва в лаборатория, което повишава перспективата за жените, които губят плодовитостта си.\"Ако можем да покажем, че тези яйцеклетки са нормални и могат да образуват ембриони, тогава има много приложения за бъдещи лечения\", заяви главният автор на изследването, професор Евелин Телфер от MRC Център за репродуктивно здраве в Университета в Единбург.Екипът му сега е съсредоточен върху \"оптимизирането\" на техниката и проверката на състоянието на ембрионите. Ако се окаже, че процедурата е ефективна, тя може да помогне на жени, които не реагират на ин витро и може да запази плодовитостта при пациенти с рак.", "date": "2018.02.09", "title": "Отгледаха човешка яйцеклетка в лаборатория"}
{"url": "https://news.bg/world/antiruskite-sanktsii-vredyat-na-zapada-kategorichen-putin.html", "text": "Президентът на Русия Владимир Путин заяви, че наложените на Москва санкции водят до безизходица, информират руски медии.Путин направи коментара по време на реч пред руската индустрия.Той подчерта, че рестрикциите най-вероятно ще доведат до загуба за тези, които са ги въвели. Той изрази надежда, че Западът ще се отегчи с тази политика и ще се насочи към нормализиране на отношенията с Русия.Руският лидер каза още, че \"политиката на изкуствено налагане на ограничения на международните бизнес отношения е задънена улица, която води всички, включително и инициаторите на такава политика до пропуснати печалби и директни загуби\".По-рано Кремъл обяви в съобщение, цитирано от \"Ройтерс\", че руският президент Владимир Путин и френският лидер Еманюел Макрон са обсъдили сирийския мирен процес по време на телефонен разговор.Двамата също така обсъдиха важността от увеличаване на френско-руското сътрудничество в Сирия, варианти за възстановяване на страната и нуждата от продължаване на мирните преговори в Женева.Путин и Макрон обсъдиха и Украйна.Макрон ще посети Русия през май, за да участва на икономическия форум в Санкт Петербург.", "date": "2018.02.09", "title": "Антируските санкции вредят на Запада, категоричен Путин"}
{"url": "https://news.bg/world/es-mozhe-i-da-ne-dade-prehoden-period-na-velikobritaniya.html", "text": "Главният преговарящ на ЕС за Брекзит Мишел Барние обяви, че на Великобритания може и да не бъде гарантиран преходен период след напускането на съюза в случай, че двете преговарящи страни продължат да имат разногласия по важните въпроси, информират световни агенции.\"Изненадан съм от тези разногласия и ако те продължат, няма да бъде даден преходен период\", подчерта той на пресконференция в Брюксел след края на поредния кръг преговори с британците.Барние добави, че има малко време за страните да постигнат споразумение, но увери, че не отправя заплахи към Обединеното кралство.\"\", продължи политикът.Барние каза още, че все още не е получил позицията на Лондон какви да са отношенията след Брекзит.По думите му, ако Великобритания напусне и митническия съюз, това неизбежно ще доведе до гранични проверки.Великобритания иска двугодишен преходен период след Брекзит. ЕС публикува насоки за преговорите, според които Брюксел ще одобри преходен период без институционално представителство в ЕС, който е предвидено да продължи до края на 2020 г.", "date": "2018.02.09", "title": "ЕС може и да не даде преходен период на Великобритания"}
{"url": "https://news.bg/finance/70-ot-iznosa-ni-v-es-otiva-kam-germaniya-italiya-rumaniya-i-frantsiya.html", "text": "Основните търговски партньори на България от страните членки на ЕС са Германия, Италия, Румъния, Франция и Белгия. Тези страни формират близо 70% от износа на страната ни към членките на ЕС. Това сочат предварителни данни на Националния статистически институт относно търговията на България с ЕС за периода януари - ноември 2017 година.За посочения период износът на страната ни към ЕС се е увеличил с 11.4% спрямо същия времеви интервал на 2016 година. Износът на страната ни е на стойност 31 979.9 млн. лева.Най-голям ръст на износа се отбелязва в секторите \"Артикули, класифицирани главно според вида на материала\" (25.2%) и \"Мазнини, масла и восъци от животински и растителен произход\" (21.3%). Най-голям спад се наблюдава в сектор \"Безалкохолни и алкохолни напитки и тютюн\" (13.7%).Вносът на страната ни от държавите членки за посочения период също бележи ръст с 11.4% и е на стойност 43 436.6 млн. лв.Най-голям е стойностният обем на стоките, внесени от Германия, Италия, Румъния, Испания и Гърциял.Най-голямо процентно увеличение е отчетено в секторите \"Необработени (сурови) материали, негодни за консумация (без горива)\" (45.5%) и \"Минерални горива, масла и подобни продукти\" (36.1%). Най-голямо намаление се наблюдава в сектор \"Мазнини, масла и восъци от животински и растителен произход\" (3.9%).Предварителните данни на НСИ относно търговията на България с трети страни през 2017 година сочат ръст на износа с 10.7% спрямо 2016 година. Износът ни към трети страни възлиза на 17. 744.6 млн. лева.Основните търговски партньори на България извън ЕС са Турция, Русия, Китай, Сърбия, бившата югославска република Македония и Египет, които формират 51.6% от износа за трети страниПрез 2017 година най-голям ръст се наблюдава в секторите \"Артикули, класифицирани главно според вида на материала\" (42.1%) и \"Разнообразни готови продукти\" (23.2%). Най-голям спад се наблюдава в секторите \"Храни и живи животни\" (16.7%) и \"Безалкохолни и алкохолни напитки и тютюн\" (11.9%).Относно вноса на страната ни от трети страни НСИ отчита увеличение с 24.1% за 2017 спрямо 2016 година. Вносът ни от трети страни възлиза на 21 368.3 млн. леваНай-голям е стойностният обем на стоките, внесени от Русия, Турция, Китай и Сърбия. Отчето по сектори, увеличението на вноса на България от трети страни е най-голям при \"Необработени (сурови) материали, негодни за консумация (изкл. горивата)\" (42.3%) и \"Мазнини, масла и восъци от животински и растителен произход\" (40.1%).", "date": "2018.02.09", "title": "70% от износа ни в ЕС отива към Германия, Италия, Румъния и Франция"}
{"url": "https://news.bg/health/leko-se-podobryava-sastoyanieto-na-5-godishnoto-dete-postradalo-na-pamporovo.html", "text": "Леко се подобрява състоянието на 5-годишното русначе, което пострада на 5 февруари на пистата в Пампорово, съобщи Дарик, позовавайки се на директора на \"Пампорово\"АД Мариян Беляков.\"Нормализирал се е пулсът му, налягането е започнало да спада, има индикации за подобряване от вчера и днес\", коментира Беляков. \"Медиците в Пловдив явно за момента владеят положението и сме им благодарни за усилията\", допълни той.Малко по-късно от пловдивската болница \"Св. Георги\" съобщиха пред \"Фокус\", че няма промяна в състоянието на детето. Лекарите не могат да се ангажират с прогноза.Припомняме, в понеделник по обяд 5-годишното дете беше ударено от 15-годишен сноубордист в района на писта \"Снежанка 6\", известна като \"Зелената писта\".Детето изпадна в кома. То е с черепно-мозъчна травма. След като му бе оказана първа помощ от медиците в Смолян, той бе транспортиран за лечение в университетската болница \"Свети Георги\" в Пловдив, където продължават да се борят за живота му.", "date": "2018.02.09", "title": "Леко се подобрява състоянието на 5-годишното дете, пострадало на Пампорово"}
{"url": "https://news.bg/society/75-ot-balgarite-zhiveyat-v-gradovete.html", "text": "Голямо увеличение на дела на градското население в България отчита Евростат.Като дял от общото население на страната градското население се е увеличило до 75% към 2016 година. За равносметка - през 1950 година градското население у нас е било 20% от общия брой на населението. През 1990 година жителите на градовете са вече 67% от всички българи в страната. Днес около 5.2 милиона души живеят в градовете, а броят на обитаваните в градска среда жилища са 2.6 милиона.Наблюдава се силно обезлюдяване на селските райони. За около 65 години селата у нас са загубили близо 6 милиона души население в полза на градските райони. Към момента в селата у нас живеят около 1.8 млн. души, съобщи \"24 часа\", цитирано от БТА.София и Варна са единствените градове в България, които отчитат трайно увеличение на населението през последните години. Ръстът на населението в София е около 30%, а във Варна - около 10%. На другия полюс - градовете с най-прогресивно обезлюдяване са Враца и Видин, където спадът на населението през последните години е съответно 23% и 22%.Данните на Евростат показват и други негативни тенденции у нас.Първо, около 30% от българите, които живеят в градска среда, са застрашени от или са в ситуация на бедност и социално изключване. Това прави близо 1.5 млн. души.Другата негативна тенденция - близо 25% от отчетените 2.6 млн. жилища в градовете са практически необитаеми. Според данните в София 24% от жилищата бе или обитаеми, в околностите на София - 48%, във Варна - 30%, Пловдив - 26% и други.Като цяло в рамките на Европейския съюз данните на Евростат показват, че около 70% от европейците предпочитат да живеят в градска среда (~345 млн. души). 30% от населението на Европа живее в селата (~165 млн. души).", "date": "2018.02.09", "title": "75% от българите живеят в градовете"}
{"url": "https://news.bg/politics/dps-sreshtu-antisemitizma.html", "text": "ДПС се обяви срещу антисемитизма и проявленията му у нас. Джейхан Ибрямов обяви пред медиите, че няма позиция на външния министър, на вътрешния министър, както и на премиера за антисемитизма. За него обаче причината не била в ГЕРБ, а в националистите във властта.Младежкото ВМРО е съорганизатор на Луков марш, недоволни са от ДПС.  Не герберите, а другите решавали, според Ибрямов. Освен това от партията са притеснени, че националистите проявявали териториални претенции към Македония и Гърция.В същото време премиерът Бойко Борисов полагал усилия за намиране на диалог между тези държави. Премиерът търсел път и между Турция и ЕС. Според Ибрямов действията на Борисов са минирани от националистите. Иначе от ДПС са доволни, че виждат събуждане на институции у нас срещу антисемитизма.ВМРО скочи на ДПС, че разделяли обществото. ВМРО отвърна на удара на \"антибългарската\" партия ДПС, както реагира воеводата Юлиан Ангелов. Те не участвали в мероприятия за омразата и антисемитизъм.Единствената партия, която вече три десетилетия насажда омраза е ДПС, категоричен бе Ангелов. Именно от ДПС разделяли българското общество. ДСП прекаляват със своите лъжи и спекулации,недоволен е патриотът.Александър Сиди също изтъкна, че ВМРО не изповядва антисемитизъм. ДПС продължават с езика на омразата, според него. Младежите на ВМРО не участвали в организацията на Луков марш. ", "date": "2018.02.09", "title": "ДПС срещу антисемитизма"}
{"url": "https://news.bg/politics/sotsialistite-otkriha-poredniya-geyt-na-gerb-rachevgeyt.html", "text": "\"Рачев-гейт\" или поредния гейт на ГЕРБ ядоса червените. Днес в почти всеки един град има по един гейт, обяви Филип Попов в декларация на социалистите. \"\", \"\" и така се стигнало до \"\".Той захапа кмета на Септември, в чието чекмедже бяха намерение документи от ДАНС. Сагата с Рачев започна отдавна, припомни Филип Попов и посочи, че отдавна АДФИ е констатирала нарушения във възлагането на обществени поръчки от кмета.13 милиона лева са щетите, нанесени на община Септември. Червеният депутат изтъкна множеството щети за общината. Филип Попов недоумява и как кметът Рачев разполага с пресни 250 000 лева да си плати гаранцията.Затова и левицата отново настоя за изслушване на председателя на ДАНС, на главния прокурор и на вътрешния министър.Кметът Марин Рачев се прочу и в Европа, заяви Попов и алармира, че корупцията се превръща в емблема на това управление.Случаят със \"златната нива\", купена и препродадена на общината от роднини на кмета на огромна печалба влиза в \"Черна книга на правителственото разхищение в България\". Още колко \"гейта\" са нужни на управляващи, за да осъзнаят, че държавността в България е тотално деградирала, пита ПоповПрипомняме, преди дни  Марин Рачев и негов подчинен. Мотивите - двамата могат да влияят на разследването, ако останат на работа. По време на заседанието на Спецсъда цял ден стотина души от Септември и кметове на околните села останаха около и в сградата на съда .Прокуратурата поиска отстраняването му, защото според прокурорите по делото служебното положение на Рачев ще създаде пречки за обективно изясняване на обстоятелствата.По делото са налични доказателства, че Рачев не е упражнил достатъчно контрол върху лицето, на което е възложена дейност и от това са последвали щети.Другото обвинение е за сключена неизгодна сделка при придобиване на имот на по-висока цена от пазарната, за изграждане на компостиращо предприятие по програма, което обаче още не е изградено. Имотът е закупен от фирма на втора братовчедка на съпругата му, която е изменила предназначение на земята преди да знае за какво ще се ползва, за да отговаря на изискването за изграждане на компостиращото предприятие.", "date": "2018.02.09", "title": "Социалистите откриха поредния гейт на ГЕРБ - Рачевгейт"}
{"url": "https://news.bg/int-politics/prezidentite-na-yuzhna-i-severna-koreya-si-stisnaha-ratsete.html", "text": "Президентът на Южна Корея Мун Дже-ин се е срещнал за кратко с церемониалния държавен глава на Северна Корея Ким Йон-нам, докато и двамата присъстваха на вечеря преди откриването на Зимните олимпийските игри в южнокорейския зимен център Пьонгчанг, съобщава южнокорейската агенция \"Йонхап\".Двамата държавни глави са си стиснали ръцете по време на приема, организиран от Мун Дже-ин, на който са присъствали и редица други световни лидери, включително американският вицепрезидент Майк Пенс. Пенс обаче е пропуснал вечерята. По-рано министърът на обединението на Южна Корея поздрави севернокорейския номинален държавен глава и останалата част от 22-членната севернокорейска делегация, която пристигна по-рано днес и която също включва сестрата на комунистическия вожд Ким Чен-ун.По време на престоя си в Южна Корея севернокорейските официални лица ще присъстват на церемонията по откриването на Олимпиадата по-късно днес и ще обядват с Мун Дже-ин утре.", "date": "2018.02.09", "title": "Президентите на Южна и Северна Корея си стиснаха ръцете"}
{"url": "https://news.bg/regions/rushi-se-unikalna-sgrada-na-bivshata-fabrika-struma.html", "text": "Руши се 100-годишна уникална сграда в пернишкия град Батановци, съобщи БНТ.Бившата фабрика \"Струма\" е архитектурен шедьовър. Тя е изградена изцяло от дървена конструкция и с тухлени стени. Покривът й е частично разрушен, което влияе на цялата постройка. Тя е до жп линията София-Кулата. Сградата не се води като ничия собственост. Не е и паметник на културата. Инициативен комитет настоява за изясняване на нейния статут и съхраняването ѝ. Претенции за собственост на сградата имат частни лица, но те не могат да покажат документи. Междувременно стана ясно, че 1998 г. собствениците са обезщетени, а областната администрация няма документи, че постройката е техен актив.Архитект Десислава Димитрова разказа, че през 1913 година е започнато строителството на сградата. Строежът е прекъснат е заради Междусъюзническата война. 1945 сградата се надгражда. Тя е дело на архитект Георги Фингов и на неговия син Димитър Фингов. Гредите са носени от Алпите.Сградата е създадена като бившето акционерно дружество \"Струма\", но никой от участниците в дружеството няма нотариален акт. Държавата е изплатила компенсаторни записи на участниците в дружеството. ", "date": "2018.02.09", "title": "Руши се уникална сграда на бившата фабрика \"Струма\" "}
{"url": "https://news.bg/economics/novo-elektronno-taksuvane-po-patishtata-v-sloveniya.html", "text": "От 1 април 2018 година в Словения се въвежда ново електронно таксуване за превозни средства с тегло над 3.5 тона. Таксуването ще важи само за високоскоростните пътища, съобщиха от Министерството на външните работи.След 1 април вече няма да бъде възможно заплащането на пътната такса на пунктовете за тази цел, както и използването на електронни карти ДАРС и устройствата АВС. Всяко тежкотоварно превозно средство ще се регистрира към системата DarsGo. Камионите трябва и да са снабдени с устройството DarsGo, чрез което се начислява пътната такса.Към момента регистрирането и получаването на DarsGo е възможно в сервизите DarsGo. Регистрацията ще бъде възможна и на бензиностанции.МВнР препоръчва на потребителите на системата да се регистрират възможно най-бързо, за да избегнат очакваните опашки при преминаването към новата система. Заплащането на пътните такси по сега действащата система може да се извършва до края на 31 март 2018 г. включително. ДАРС не предвижда \"период за толеранс\". За да се избегнат недоразумения, старата и новата система за таксуване за преминаване през Република Словения няма да функционират паралелно.Властите в Словения подчертават, че при липса на регистрация и устройство ще бъдат налагани глоби както на водачите на автобусите и тежкотоварните автомобили, така и на собствениците на фирмите, които своевременно не са предприели необходимите действия. Информация за снабдяване с устройството DarsGo може да бъде намерена на интернет страниците на системата.", "date": "2018.02.09", "title": "Ново електронно таксуване по пътищата в Словения"}
{"url": "https://news.bg/society/obshtinski-savetnik-pita-karayancheva-za-parkiraneto-po-stolichnite-veloalei.html", "text": "\"Има ли сила, или по-точно законодателен акт, който да спре неправомерно паркиралите на велоалеите в София. Неправилно паркираните коли върху велоалеи са ежедневие в натоварения трафик на столицата\". Това пита столичният общински съветник Стефан Марков председателя на НС Цвета Караянчева и посочва законов пропуск, на база на който няма глоба за паркиране на велоалея.Освен, че липсват по-сериозни глоби и санкции за шофьорите, които паркират в зелени площи, на тротоари, велоалеи, оказва се, че има непълнота в Закона за движението по пътищата, коментира общинският съветник. Това е причината Марков да се обърне към председателя на Народното събрание Цвета Караянчева с настояване за разяснение на правната уредба за движението, престоя и паркирането на велосипедните алеи.В официалното си питане, адресирано до Цвета Караянчева, столичният общински съветник уточнява, че в Закона за движението по пътищата престоят и паркирането са забранени на пешеходни или велосипедни пътеки и на разстояние по-малко от 5 метра преди тях, но в този нормативен акт не е предвиден самостоятелен състав на нарушение, изразяващо се в паркирането върху велосипедна алея. В резултат от това, при прилагането на закона, съответно при констатирането на нарушенията и санкционирането на нарушителите, административните органи срещат затруднения.\"Ако паркирате върху тротоар ви глобяват, ако паркирате на пътното платно ви глобяват. Но на кое основание ви глобяват за велоалея и защо органите на КАТ отказват да глобяват шофьорите и самите КАТ паркират ненаказано върху велоалеите в София\", пита общинският съветник.Като втори въпрос общинският съветник пита дали, ако е налице непълнота на закона за това нарушение, има вече внесен законопроект, с който да се преодолее тази нередност.Общинският съветник изразява надежда депутатите да приемат новите текстове, които ще помогнат да бъде преодолян този законодателен пропуск. Освен това той настоява санкциите за нарушителите да се повишат, за да се предотврати тази практика да се паркира на велоалеи.Марков допълва, че ако продължава да се нарушава забраната за паркиране върху велоалеите, без санкции, се обезмислят усилията и парите, похарчени за изграждането им.\"Не може общината да прави велоалеи и да се старае да осигурява възможности за алтернативно предвижване и някой да паркира безнаказано на тях\", категоричен е Стефан Марков.", "date": "2018.02.09", "title": "Общински съветник пита Караянчева за паркирането по столичните велоалеи"}
{"url": "https://news.bg/world/protestirashti-v-yuzhna-koreya-izgoriha-flaga-na-kndr-i-portret-na-kim-chen-un.html", "text": "Стотици протестиращи срещу КНДР влязоха в стълкновение с полицията пред Зимния олимпийски стадион в Южна Корея няколко часа преди откриването на игрите, съобщава \"Ройтерс\".Демонстрантите изгориха флага на Северна Корея и портрети на лидера на КНДР Ким Чен-ун, след като 800 души се събраха за марш до стадиона, където ще бъде запален олимпийският огън за откриването на игрите.Протестиращите за кратко се сбиха с полицията. Те разкритикуваха южнокорейския президент Мун Дже-ин, който използва игрите, за да обвърже КНДР с диалог. Участващите в демонстрацията носиха лозунги като \"Режимът на Мун води Корея към унищожение\" и призив към американския президент Доналд Тръмп: \"Господин Президент. Бомбардирайте Северна Корея, молим Ви\".Най-малката сестра на севернокорейския лидер ще присъства на откриването на игрите - първият член на управляващата фамилия, който посещава Южна Корея.", "date": "2018.02.09", "title": "Протестиращи в Южна Корея изгориха флага на КНДР и портрет на Ким Чен-ун "}
{"url": "https://news.bg/politics/ne-se-pregovarya-za-spirane-na-dogorite-s-amerikanskite-tsentrali.html", "text": "Енергийният министър Теменужка Петкова опроверга информацията, че се водят преговори за прекратяване на договорите с американските централи.\"Аз не зная кой успя да наложи тази информация, че е налице становище на \", изненадана е Теменужка Петкова.Няма такова становище, подчерта тя. Министерството на финансите (МФ), Министерството на енергетиката (МЕ), Българският енергиен холдинг (БЕХ) са в непрекъсната комуникация с ЕК, изтъкна енергийният министър.Когато има информация и становище, вие ще бъдете уведомени първи, увери тя.В същото време председателят на енергийната комисия в НС Делян Добрев пред медии вчера е обявил, че се  с американските \"Марици\".Припомняме, на срещата в Министерския съвет на 6 февруари 2018 г. между работодателите и представители на правителството, стана ясно, че енергийният министър няма да бъде отстранена от поста си, а работодателите се отказват от предвидения за 28 февруари протест срещу поскъпването на цената на тока. Тогава депутатът от ГЕРБ Делян Добрев обяви, че се ускорява прекратяване на договорите с американските ТЕЦ-ове. Към момента  срещу евродирективата за ТЕЦ-овете. Това обяви на 10 януари т.г. Теменужка Петкова по време на заседание на Браншовия съвет за тристранно сътрудничество по въгледобив, енергоресурси и минно строителство. Решението е взето на заседанието на Министерския съвет.", "date": "2018.02.09", "title": "Не се преговаря за спиране на догорите с американските централи"}
{"url": "https://news.bg/crime/po-malko-falshivi-povikvaniya-na-telefon-112.html", "text": "Намалява броят на нерегламентираните повиквания на телефон 112 през 2017 г. Това отчита дирекцията в Европейския ден на телефон 112.Единният номер функционира у нас вече 10 години. През изминалата година операторите от 112 са приели над 4 милиона повиквания, от които 2 051 091 са реални сигнала за оказване на помощ на граждани.Най-голям е процентът на обажданията към полицията - 47% , следвана от спешна помощ - ЦСМП - 42%, сигналите за пожари са 4%. Средно на ден за миналата година са приети 11 140 повиквания, при 12 021 за 2016 г. Общият брой на приети повиквания е намалял със 7,6%, отчитат още от службата. Общият брой на регламентираните повиквания е намалял с 1,1%, а на нерегламентираните - с 13,4%. От службата отчитат още намаление в броя на сигналите за телефонни измами с 23,6% или от 18 409 на 14 067 за миналата година. Изключение правят областите Монтана, Перник, Видин и Велико Търново.Констанца Бойкова, главен експерт в Дирекция \"Национална система 112\", открои някои от предизвикателствата пред единния спешен телефон като например въвеждането на приложението за разширена мобилна локация, разработено от Гугъл. Такъв пример вече съществува в редица европейски държави. Внедряването на това приложение ще позволи много по-точна локация в радиус до 30 метра. Други предизвикателства са комуникации посредством социалните мрежи, използването на дронове и възможност за видеовръзка с телефон 112.Работна група между МВР и здравно министерство работи за изграждането на изцяло нова система, разчитаща на съвременните информационни и комуникационни технологии.На специална демонстрация за медиите бяха демонстрирани възможностите на родните служби за бърза реакция след получаване на сигнал за пожар и обгазяване.По повод празника грамоти на заслужилите служители от дирекция \"Национална система 112\" - МВР връчи заместник-министърът на вътрешните работи Красимир Ципов.", "date": "2018.02.09", "title": "По-малко фалшиви повиквания на телефон 112"}
{"url": "https://news.bg/world/germaniya-i-frantsiya-zovat-g-20-da-predprieme-deystviya-sreshtu-kriptovalutite.html", "text": "Германия и Франция призовават Г-20 да предприеме действия срещу търговията с криптовалути, съобщава ForexLive.Финансовите министри и шефовете на централните банки на двете държави са изпратили писмо до Г-20.В него те призовават, че трябва да се обсъдят цифровите валути на среща на Г-20. Подчертава се, че е необходимо изготвянето на международен доклад за предизвикателствата.Според тях дискусията може да доведе до международна хармонизация на мерките по отношение на криптовалутите. Германия и Франция вярват, че трябва да се поиска от Международния валутен фонд да работи върху анализ за стабилност относно криптоактивите.Междувременно в момента биткойн се търгува на Bitstamp на ниво 8000-8500 долара.", "date": "2018.02.09", "title": "Германия и Франция зоват Г-20 да предприеме действия срещу криптовалутите"}
{"url": "https://news.bg/int-politics/rusiya-zapodozrya-podkrepyani-ot-sasht-sili-za-razrushavane-na-most-nad-efrat.html", "text": "Построен от руските военни мост над река Ефрат се е срутил в резултат на рязкото покачване на нивото на реката, след като умишлено са били изпуснати водите на язовир, твърди руският в. \"Червена звезда\".Руснаците са построили 210-метровия мост през септември миналата година на няколко километра от източния сирийски град Дейр ез Зор. Предназначението му е било да бъде използван за прехвърляне на военна техника и войници на източния бряг на река Ефрат. Пропускливостта на съоръжението е била 8 хил. превозни средства на ден, като е можел да издържи тежестта на тежките бронирани автомобили.Руското издание уточнява, че на 6 януари, въпреки липсата на обилни валежи, нивото на водата на река Ефрат изведнъж се покачило с няколко метра, а скоростта на течението се е увеличила два пъти. На следващия ден мостът рухнал.\"Разследването, проведено от сирийски експерти, показа, че рязкото изменение на състоянието на водите се дължи на умишленото отваряне на шлюзовете на язовир Табка, който се намира на територията на опозиционните формирования, които са контролирани от \"международната коалиция\", оглавявана от САЩ\", отбелязва вестникът на Министерството на отбраната на Русия.Коментира се, че шлюзовете може да са били отворени, за да не бъде позволено на законното сирийско правителство да укрепи властта си на левия бряг на река Ефрат.", "date": "2018.02.09", "title": "Русия заподозря подкрепяни от САЩ сили за разрушаване на мост над Ефрат"}
{"url": "https://news.bg/regions/v-plovdiv-razrushavat-kashtata-s-vgradeniya-elektricheski-stalb.html", "text": "В Пловдив започна доброволното събаряне на къщата с вградения електрически стълб в Арман махала, съобщава БНТ. Собствениците доброволно премахват постройката, която е построена около уличен стълб и прегражда улица в квартала.На собствениците е съставен акт, че сградата е незаконна и до десет дни трябва да бъде съборена. Те сами решават да премахнат постройката, защото така няма да се влагат допълнителни средства. \"Решение не сме искали, дойдоха, викат бутай и ние почнахме да бутам\", коментира собственикът Марин Михайлов.\"Кой знае какво не сме направили с труд, чист труд, ей така е работил сина ми за да го прегради заради децата си най-накрая\", допълва сосбтвеничката Росица Михайлова. Жителите на Арман махала признават, че повечето къщи в района са построени през годините без документи. \"Тука всички къщи са беззаконни - ама плащаме данъци, няма натурални актове, ама за казана плащаме всяка година\", обясняват те.От местната администрация са категорични, че вече няма да се строи без документи в Арман махала, както е било през годините. Заради това, че сами започнаха да бутат незаконната постройка от кметството обещава да не налага финансови санкции на нарушителите.\"Това са едни проблеми, трупани 60 години, които ние сега не може да ги решим с магическа пръчка, но въпросът е те да видят и да знаят, че редът общо е за всички, включая и за тях, и да започнат точно като нас, като всички останали да ги спазват просто тези закони\", коментира кметът на пловдивския район Северен Ральо Ралев.", "date": "2018.02.09", "title": "В Пловдив разрушават къщата с вградения електрически стълб"}
{"url": "https://news.bg/politics/otpadat-obshtestvenite-porachki-za-lekarstvata-za-redki-zabolyavaniya.html", "text": "Лекарствата за редки заболявания вече няма да се доставят с обществени поръчки. Това стана възможно след като депутатите приеха на второ четене промените в Закона за обществените поръчки, съобщи БНР.Това са скъпоструващи лекарства, разрешени за употреба в страната, които не се намират на пазара. Тези медикаменти са без алтернатива за даден пациент.Народните избраници от БСП отново поискаха да бъдат въведени ограничения като например, когато сумите са над определен финансов праг, лекарствата да бъдат купувани от Здравното министерство. Така, подчерта депутатът Георги Михайлов, държавата няма да се отклонява от политиката си за контрол върху разходите на лечебни заведения.Процедурата наистина е дълга и утежнена, но тя не касае, в този реален смисъл, конкретен пациент. Тези пациенти обикновено са хронично болни. Действително отнема време, но всичко това върви във времето по начин, по който няма да бъдат ощетени пациентите, ако се централизира процедурата и ако тези средства се закупуват от Министерство на здравеопазването, каза Михайлов.Според председателя на правната комисия Данаил Кирилов, промените са в интерес на пациента, защото включването на Здравното министерство в процедурата означава поне още седмица забавяне.Освен номиналната цена на лекарството пациентът се нуждае и от бърза доставка за това лекарство. Ключовото е това, че имаме многократен контролът ad hoc - контрол на лекари в самото лечебно заведение, които трябва да изразят еднопосочна воля точно за конкретен пациент, точно за конкретно лекарство. Лечебното заведение също е ефективен контрольор, допълни Кирилов.Припомняме, за да се избегне обществената поръчка, съответните медикаменти трябва да са включени в списък по член от Закона за лекарствените продукти в хуманната медицина.Вносители на промените са председателите на правната и на здравната комисия - Данаил Кирилов и д-р Даниела Дариткова.", "date": "2018.02.09", "title": "Отпадат обществените поръчки за лекарствата за редки заболявания "}
{"url": "https://news.bg/world/armentsi-i-gartsi-prizovavat-sasht-da-ne-prodavat-f-35-na-turtsiya.html", "text": "Арменци и гърци призовават САЩ да не продават изтребители Ф-35 на Турция, съобщава Armenia News - NEWS.am.Гръцко-американският съвет за лидерство и Арменският национален комитет на САЩ предприеха кампания срещу продажбата на американски бойни самолети Ф-35 на Турция.В съобщение те предупреждават, че самолетите могат да бъдат използвани срещу американски сили или срещу регионалните им съюзници, включително Гърция, Кипър, Израел и Армения. Пояснява се, че Турция може да разкрие класифицираната технология на държави като Иран или Русия.Организациите призовават американските граждани да поискат от сенаторите на САЩ да блокират сделката.Още през 2014 г. Анкара поиска да закупи Ф-35. САЩ планират да доставят на Турция около 120 самолета между 2018 и 2022 г.", "date": "2018.02.09", "title": "Арменци и гърци призовават САЩ да не продават Ф-35 на Турция"}
{"url": "https://news.bg/int-politics/dzhambazki-i-kovachev-vizhdat-ambitsiite-na-makedoniya-za-chlenstvo-s-es.html", "text": "Днес се проведе 14-ото заседание на Съвместния парламентарен комитет между ЕС и Бивша югославска република Македония. Официалният форум се провежда след повече от две години застой в отношенията между парламента на Македония и ЕП, дължащ се на вътрешнополитическа обстановка в западната ни съседка.В хода на форума с общи усилия двамата български евродепутати Ангел Джамбазки и Андрей Ковачев внесоха предложения с важни добавки в заключителната резолюция. Такива добавки са искането за отпадане на , подобряване на  и свързаността. Добавките бяха одобрени.Според двамата евродепутати това е изключителен успех, който въпреки съпротивата от страна на гръцките представители в ЕП, членуващи в Комитета, безспорно потвърждава амбициите на Македония за добри съседски отношения по пътя към членство в ЕС и НАТО.По време на срещата се констатира и че в този исторически момент, в който след десетилетия е възможно разрешаването на проблема с името на Македония, е от изключително значение лидерите Зоран Заев и Алексис Ципрас да намерят воля и смелост за постигането на напредък, без да се поддават на натиска на организирани протести от страна на крайни вътрешни и външни сили.Докладът на Европейската комисия и резолюцията на Европейския парламент от 2016 година, както и приетата по-рано тази седмица от Европейската комисия  ясно очертават условията, които страната трябва да изпълни, за да започне преговорите за членство.Македонските партньори от своя страна ясно се ангажираха със стъпки в тази посока, като изразиха своята благодарност към българското правителство и Българското председателство за оказаните подкрепа и сътрудничество по пътя към членство. ", "date": "2018.02.09", "title": "Джамбазки и Ковачев виждат амбициите на Македония за членство с ЕС"}
{"url": "https://news.bg/press/kabinetat-pita-konstitutsionniya-sad-za-istanbulskata-konventsiya-pomiryavame-skopie-i-atina-bezrabotitsata-se-svi-do-5-8.html", "text": "Петъчните вестници съобщават, че правителството се допитва до Конституционния съд за Истанбулската конвенция.\"ГЕРБ депозира в Конституционния съд искането си за преценка на съответствието на Истанбулската конвенция с Конституцията на Република България. Документите бяха внесени от народните представители Данаил Кирилов и Тома Биков, а искането е подписано от 75 народните представители от ПГ на ГЕРБ. От партията са предоставили на съда като материали и преписката за ратификацията на документа в Народното събрание, както и 8 доклада, които са били изработени през последните 4 години и представляват анализ и оценка на възможността за прилагане на Истанбулската конвенция. Председателят на парламентарната Комисия по правни въпроси Данаил Кирилов обясни, че в документите са приложени и всички становища, постъпили в рамките на законодателната процедура до сега, както положителните, така и отрицателните.\" - в. \"Стандарт\".\"Министерствата на правосъдието и външните работи продължават работата по Истанбулската конвенция, съобщи председателят на правната комисия в парламента Данаил Кирилов (ГЕРБ). Той заедно с Тома Биков внесе искане до Конституционния съд (КС) за тълкуване дали Истанбулската конвенция противоречи на конституцията. Искането е подписано от 75 депутати от ГЕРБ и към него са приложени и всички получени в парламента становища. \"Първо сме анализирали всички отрицателни становища, а след това сме дали и нашите аргументи \"за\". Смятаме, че с това искане максимално изчерпателно сме представили проблема и ситуацията пред конституционните съдии. Разяснили сме споровете, свързани с понятията, които касаят взаимодействията с Конституцията\", каза Кирилов. \"Истанбулската конвенция е подписана, но все още не е ратифицирана от Народното събрание. Произнасянето на съда ще даде един водещ правен ориентир за обществения дебат за Конвенцията. Смятаме, че той ще бъде полезен за българското общество\", мотивира се Кирилов. Основният въпрос на който трябва да отговори съдът, е дали международният договор противоречи на чл. 46, ал. 1 от Конституцията, която регламентира \"брака като доброволен съюз между мъж и жена\". Кирилов смята, че произнасянето на Конституционния съд до голяма степен ще преодолее и \"негативната нагласа и спекулациите, които битуват в този обществен дебат\". В ГЕРБ не мислят, че нещо в конвенцията противоречи на Конституцията. Двата варианта след решението на КС са, ако конвенцията противоречи, да се измени Конституцията или да не се приеме конвенцията...\" - в. \"Сега\".\"Смятаме, че КС с решение ще даде най-обективната правна експертиза и заключение за това дали ИК съответства на Конституцията, подчерта Кирилов. Той обясни, че това искане е в случая, когато става дума за ратификация на международен договор. \"Конституционният законодател е казал, че е възможен преглед за конституционосъобразност тогава, когато международният договор е сключен, но все още не е ратифициран от законодателния орган. Ние сме в точно тази хипотеза, която е специална и отделна в правомощията на КС, за разлика от общия случай, когато КС не се произнася предварителни по неприети законопроекти\", разясни председателят на правната комисия. От думите му стана ясно, че след становището на КС, реалните варианти са два. КС да приеме, че ИК съответства на Конституцията, тоест и ратификацията, е допустима. Вторият вариант е да се приеме, че ИК съществено противоречи на основни принципи в Конституцията и в българското обективно право. \"Съобразно кой от тези варианти ще се случи, ние ще съобразим по-нататъшното си правно поведение. В никакъв случай не искаме да коментираме на този етап бъдещи евентуални, хипотетични промени в Конституцията. Това е един следващ въпрос, който зависи от много обстоятелства, който зависи, включително и от консенсуса в НС. До този момент ние активно се борим за подкрепа в НС, но бих казал, че не събираме кой знае колко широка подкрепа\", подчерта Данаил Кирилов...\" - в. \"Сега\".Всекидневниците информират и за предстояща среща между външните министри на Македония и Гърция, чийто домакин ще бъде нашата страна.\"Историческа среща! София помирява Атина и Скопие Министрите на външните работи на Македония и Гърция - Никола Димитров и Никос Кодзиас, ще се срещнат в София на 15-16 февруари, предава Independent Balkan News Agency, цитирана от \"Фокус\". Разговорът между първите дипломати на Скопие и Атина ще се състои в кулоарите на неформалната среща на европейските външни министри, която ще се проведе в българската столица в посочения период. Съобщението за срещата Димитров-Кодзиас идва на фона на решението на Скопие да приеме включването на географско определение като част от името на страната в опит за разрешаване на спора с Атина. Очаква се двамата министри да обсъдят следващите стъпки, които двете държави ще предприемат за уреждане на проблема.\" - в. \"Стандарт\".\"Първите дипломати на Македония и Гърция Никола Димитров и Никос Коциас ще се срещнат в София на 15 и 16 февруари в кулоарите на среща между външните министри на страните от Европейския съюз и тези от Западните Балкани, за да дадат началото на същинския етап в преговорите за името между Атина и Скопие. Това отбелязват македонската НОВА ТВ, която цитира източници \"на най-високо ниво във властта\", и Независимата балканска новинарска агенция (IBNA), без да споменава източниците си. Съобщението е цитирано и от държавната македонска агенция МИА ден след като македонските власти обявиха среща между двамата министри на \"европейска\" почва идната седмица, без да уточняват подробности. Източници на \"Дневник\" от македонската изпълнителна власт обясниха, че не могат да потвърдят информацията и че все още няма окончателно решение за такава среща. Провеждането ѝ би зависело от решението на двамата министри и формално не е свързано с българските институции, тъй като би било извън основната програма на форума, на който София е домакин като председател на Съвета на ЕС. Регистрираната в Бургас IBNA e с гръцки главен редактор, а екипът ѝ е от различни държави в Югоизточна Европа. Според текста на съобщението ѝ се очаква Димитров и Коциас да разговарят за следващите стъпки в процеса за решаване на спора за името между двете страни. МИА припомня, че македонският премиер Зоран Заев е обявил среща на Димитров и Коциас с пратеника на ООН в спора за името името Матю Нимиц. Нито в съобщението на агенцията, нито в това на други македонски медии се споменава дали срещата на Димитров и Коциас с Нимиц е свързана или ще съвпадне с разговорите им в София. За същите дати - 15 и 16 февруари - официално е насрочен неформален съвет на министрите на външните работи на страните от Европейския съюз - т.нар. съвет \"Гимних.\" Няколко македонски издания обаче пишат, че в него ще участват и външните министри на Западните Балкани. Македонското издание МКД, без да цитира източници, отбелязва, че \"тази среща в София всъщност бележи началото на преговорите по същество за името, когато двете страни са се информирали за позициите по отношение на името и когато се очаква показване на истинската подготвеност за компромис и отстъпки\". НОВА ТВ обяснява, че се очаква началото на \"интензивен преговорен процес\" в опит да се намери решение за спора за името до края на март. \"Влизаме във фотофиниш\", отбелязват събеседниците ѝ от властта, чиито имена не се споменават. Само преди два дни Заев обяви, че Македония е готова да смени името си и да добави \"географски маркер\" към него - т.е. дума, която да го отличава от гръцката част на област Македония.\" - в. \"Дневник\".Вестниците информират и за подготовката на един от най-популярните ни курорти - Слънчев бряг, за новия сезон.\"Министърът на туризма Николина Ангелкова е провела днес работна среща с кмета на Несебър Николай Димитров, съобщи пресцентърът на министерството. Ангелкова е информирала кмета, че при инспекцията на морския плаж \"Слънчев бряг-север\" са установени частни имоти до плажа - т.нар. джобове, където са разположени магазини и павилиони. Обектите обаче няма как да бъдат съборени, защото са върху частна собственост, е казала Ангелкова. Това лято ще бъдат забранени щендерите по тротоарите - няма да има разпиляна стока, тя ще бъде само в павилиони. Контролът на търговските обекти ще бъде изключително завишен, в проверките ще участват и представители на МВР, е посочила министър Ангелкова.\" - в. \"24 часа\".\"През идното лято в Слънчев бряг ще бъдат забранени щендерите в Слънчев бряг, така че цялата стока да бъде вътре в павилионите. Това каза пред журналисти министърът на туризма Николина Ангелкова в Слънчев бряг, цитирана от агенция \"Фокус\". За целта предстои подписване на специално споразумение за сътрудничество с МВР в рамките на техните компетенции. \"Със сигурност ще има изключително засилен контрол\", поясни министърът. Тя инспектира плажа \"Слънчев бряг-север\" и провери дали са премахнати незаконните преместваеми обекти. Длъжни сме да установим съборени ли са всички 190 обекта, които надхвърлят одобрената схема, обясни тя. При инспекцията обаче е установено наличие на частни имоти почти на територията на плажа. \"Това са т. нар. \"джобове\". В тях са монтирани преместваеми обекти, които имат разрешителни, и затова няма как да бъдат съборени\", отбеляза министър Ангелкова. Според нея трябва да има пълна промяна на облика на алеята в Слънчев бряг. \"Категорично, започнем ли премахването на щендерите и стоката да си остане само в павилионите, мисля, че този тип промяна ще е видима и добре приета\", допълни Ангелкова. Наскоро тя представи проект за изгледа на новите временни обекти, които пилотно ще се разположат тъкмо в Слънчев бряг. Организация на местния бизнес ги оприличи на екотоалетни. От днешното й изявление се разбира, че концепцията на обектите ще се обсъжда тепърва с бранша...\" - в. \"Дневник\".\"Министърът на туризма цитира социологическо проучване, според което 55% от анкетираните одобряват павилионите да са с единна визия, а над 62% от запитаните искат да има заведения и обекти край плажа, но при спазване на реда и нормативите. Ще дадем възможност да няма павилиони на главната алея и до хотел \"Кубан\" при спазване на закона, отстоянията и наредбата на община Несебър. На крайбрежната алея също няма да има павилиони от страна на територията на АД-то, а тези на стопанина на плажа ще бъдат според изискванията на ЗУЧК и задължително на такива разстояния, че да не се закрива морето, стана ясно от думите на министъра. Тя е категорична, че новата схема ще бъде одобрена само ако отговаря на нормативните изисквания и ако се вижда морето, а не да се влиза в тунел от магазини. Министър Ангелкова съобщи, че до момента наемателят на плаж \"Слънчев бряг-север\" съвестно спазва ангажиментите си. Вече са съборени над 190 незаконни обекта. Предстои тези, които са законни, но надвишават квадратурата, също да бъдат съборени в тази им част, където това позволява, или изцяло да бъдат премахнати. \"Като министър прекратих концесията на плажа \"Слънчев бряг-север\", защото имаше над 8000 кв. метра обекти, които надхвърляха одобрената от мен схема\", припомни Ангелкова. На въпрос от журналисти за искането на някои браншови организации напълно да се премахнат преместваемите обекти, тя напомни, че някои хотелиери - представители на тези организации, имат хотели на крайбрежната алея и павилиони в частни имоти в курорта. Нека гледаме и мерим с един аршин, за да се подобри визията на \"Слънчев бряг\", призова министърът...\" - в. \"Труд\".Вестниците цитират и статистически данни за състоянието на икономиката и благосъстоянието на гражданите.\"Безработицата се е свила до 5.8% Икономическият растеж за 2017 г. е около 4,0%, а пазарът на труда създаде рекорден брой нови работни места, посочи заместник-министърът на икономиката Лъчезар Борисов на форум в София. Той цитира данни, според които през третото тримесечие на 2017 г. заетите са се увеличили с около 200 хиляди души, а безработицата е спадна до 5.8% - по-ниско от средното ниво за ЕС и в пъти по-ниско от някои страни членки на съюза\", подчерта зам.-министърът. Някои прогнози предвиждат ускоряване на икономически растеж през 2018 г. дори до 4,4%\", коментира още Лъчезар Борисов. Той коментира, че задълбочаването на връзката между бизнеса и образователната система на национално ниво би могло да реши проблемите в заетостта на младите хора в България.\" - в. \"Сега\".\"С 2,44 млрд. лв. за година са нараснали парите на граждани в банките. Нов рекорд достигнаха депозитите на милионери в страната - по данните на БНБ 833 е броят на влоговете на граждани със суми над 1 млн. лв. в края на 2017 г... Само за три месеца милионерските депозити са нараснали с 58 броя, а натрупана в тях сума се е увеличила със 180 млн. лв. Което означава, че всеки месец хората, които могат да се похвалят със заделени над 1 млн. лв., стават с 19 повече. Много от най-богатите българи може да имат по няколко депозита с над милион в тях. Така се оказва, че около 800 души в страната разполагат с налични средства в брой в общ размер от над 2 млрд. лв. Спестяванията на богатите българи се увеличават най-бързо. Депозитите със суми между 200 хил. и 500 хил. лв. за три месеца нарастват с 591 броя, или със 7,5% и в края на декември достигат 8456 броя. Общата сума на спестяванията в тези влогове надхвърля 2,3 млрд. лв. Депозитите със суми между 500 хил. и 1 млн. лв. през тримесечието са нараснали със 103 броя (8%) и достигат 1 386, отчита БНБ. Спестяванията на средната класа също се увеличават през последното тримесечие на миналата година, като една от причините за това са раздадените през декември коледни бонуси. При всички депозити със суми между 1000 лв. и 200 хил. лв. се отчита ръст с 2-3% както на броя им, така и на съхраняваните в тях средства. Само при депозитите със суми до 1000 лв. се отчита спад през тримесечието. Те намаляват с 32 хил. броя и достигат 6,42 млн. броя. Оказва се, че по-бедните българи закриват банкови сметки, за да покрият неотложни разходи. В рамките на година влоговете със суми до 1000 лв. намаляват с близо 500 хил. броя на фона на ръста при всички по-големи депозити.\" - в. \"24 часа\".", "date": "2018.02.09", "title": "Кабинетът пита Конституционния съд за Истанбулската конвенция, помиряваме Скопие и Атина, безработицата се сви до 5.8%..."}
{"url": "https://news.bg/int-politics/hss-odobri-dogovora-za-golyama-koalitsiya-v-germaniya.html", "text": "Християнсоциалният съюз официално одобри коалиционния договор за бъдещата \"голяма коалиция\" в Германия, предаде Дойче веле.В полза на документа се произнесе групата на ХСС в баварския парламент, след като това направиха по-рано и депутатите на партията в Бундестага.Това е достатъчно за формирането на официална позиция от страна на ХСС, за разлика от другите партии, влизащи в коалицията - ХДС и ГСДП, при които процедурата е по-сложна.Християндемократическият съюз трябва да получи одобрение за договора на партиен конгрес, който ще се проведе на 26 февруари.Германската социалдемократическа партия ще проведе гласуване сред редовите си членове, които са около 460 хиляди. Резултатите от вота ще станат известни на 4 март.Според проучване на социологическия институт Civey, около 60 на сто от социалдемократите смятат да подкрепят създаването на \"голяма коалиция\".Припомняме, на 7 февруари, след трудни преговори, блокът ХДС/ХСС, оглавяван от Ангела Меркел, и социалдемократите на Мартин Шулц се споразумяха да сформират правителство. Непосредствено след това Шулц подаде оставка като председател на ГСДП, тъй като се очаква да поеме поста на външен министър.", "date": "2018.02.09", "title": "ХСС одобри договора за „голяма коалиция“ в Германия"}
{"url": "https://news.bg/weather/slanchevo-pochti-tiho-s-proletni-temperaturi.html", "text": "В петък ще преобладава слънчево време, а температурите остават положителни, дори през нощта.През деня се очакват временни заоблачавания. През нощта срещу събота от югозапад облачността значително ще нарасне.Максималните температури отново ще бъдат с пролетни стойности - в интервала 10-15 градуса.Минималните са между 0 и 2 градуса, по Черноморието 3-4 градуса.Ще духа слаб до умерен вятър от запад и северозапад.", "date": "2018.02.09", "title": "Слънчево, почти тихо, с пролетни температури"}
{"url": "https://news.bg/int-politics/kseniya-sobchak-se-izvini-za-ruskata-namesa-v-amerikanskite-izbori.html", "text": "Кандидатката за президент на Русия Ксения Собчак се извини на американците за намесата на Москва в изборите за Белия дом през 2016 г.\"Изглежда наистина сме се намесили\", заяви тя пред CNN.\"Ако наистина е така, искам да се извиня\", добави Собчак, като подчерта, че е недопустимо която и да е страна да се меси в работите на друга държава.В коментар за предизборната кампания в Русия, тя посочи, че избирателите я познават добре.По думите й, властите се боят от Алексей Навални, чиято кандидатура не допуснаха до изборите. Собчак обаче не одобрява призива му да се бойкотира президентският вот.Тя определи позицията му като противоречива. Според нея, ако Навални беше допуснат до изборите, не би призовавал към бойкот привържениците си, а би се постарал да мобилизира нагласите им срещу действащия президент Владимир Путин.Ксения Собчак, която от 6 януари е на посещение в САЩ, имаше срещи в Центъра за стратегически и международни изследвания във Вашингтон (CSIS) и в университета в Джорджтаун.В CSIS тя изнесе лекция за поставторитарния ред в Русия, в която засегна и темата за Крим.\"Сега единственият изход, за да поправим тази ситуация, е международен референдум, в който да участват всички живеещи в Украйна, в Русия и в Крим.\" - смята Собчак.Кандидатката за президентския пост в Кремъл участва и в молитвената закуска с президента Доналд Тръмп. В кулоарите на събитието обаче тя коментира, че не харесва формата на това начинание и че й се е сторило, че то е \"абсолютно безполезно и безсмислено\", предаде руската редакция на Би Би Си.", "date": "2018.02.09", "title": "Ксения Собчак се извини за руската намеса в американските избори"}
{"url": "https://news.bg/sport/sportniyat-arbitrazh-othvarli-iskovete-na-47-rusnatsi-za-uchastie-v-olimpiadata.html", "text": "Спортният арбитражен съд в Лозана отхвърли исковете на 47 руснаци - 45 състезатели и двама треньори, с които те настояваха съдът да задължи МОК да ги допусне до участие в Зимните олимпийски игри в Пьончанг, предаде Би Би Си.Игрите официално се откриват днес, но състезателната програма вече започна.Сред недопуснатите са биатлонистът Антон Шипулин, скиорът Сергей Устюгов, състезателят по шорт трек Виктор Ан, фигуристката Ксения Столбова.В мотивите се посочва, че Международният олимпийски комитет не е нарушил правилата и решението му не е дискриминационно.Генералният секретар на CAS Матю Риб заяви, че са проучени критериите, по които МОК е отправил поканите за участие в игрите. Съдът е сметнал, че те са приемливи, тъй като въпреки отстраняването на Олимпийския комитет на Русия заради допинг аферата, на чистите руски спортисти е даден шанс да участват в Пьончанг.След разкритията, че по време на Олимпиадата в Сочи през 2014 г. е прилагана мащабна схема за прикриване на употребата на забранени вещества, покровителствана от руското спортно министерство, МОК взе решение да допусне до Пьончанг само спортисти, за които няма никакви съмнения, че са чисти от допинг.", "date": "2018.02.09", "title": "Спортният арбитраж отхвърли исковете на 47 руснаци за участие в Олимпиадата"}
{"url": "https://news.bg/world/kolata-na-ilan-mask-veche-e-sas-statut-na-spatnik.html", "text": "Космическото командване на американските ВВС включи в каталога на спътниците автомобила на Илън Мъск Tesla Roadster, който беше изведен в околоземна орбита с ракетата Falcon Heavy.Колата е добавена в списъка под номер 43205. беше съобщена в профила на командването в социалната мрежа Twitter.\"Да, добавихме Tesla Roadster в каталога на спътниците\", гласи съобщението.Докато се намира на орбита около планетата ни автомобилът ще може да бъде наблюдаван с телескопи и радари.Припомняме, ракетата Falcon Heavy на компанията SpaceX беше изстреляна от космодрума във Флорида в 22:45 ч. на 6 февруари.", "date": "2018.02.09", "title": "Колата на Илън Мъск вече е със статут на спътник "}
{"url": "https://news.bg/bulgaria/patishtata-sa-mokri-na-petrohan-vali-snyag-1.html", "text": "Пътните настилки са предимно мокри, с частични заледявания по високите места, които са обработени. На места видимостта е намалена поради мъгла.Температурите са в интервала от -3° до 13°. Времето над по-голямата част от страната е ясно.Слаб сняг вали на прохода Петрохан.Дъжд вали в района на гр. Карнобат /обл. Бургас/, с. Скравена /обл. София/ и в област Ямбол.Поради мъгла видимостта е намалена до 100 м в района на гр. Средец /обл. Бургас/, по поречието на р. Струма и с. Невестино /обл. Кюстендил/, гр. Априлци /обл. Ловеч/, гр. Сливен, с. Дядово /обл. Сливен/, както и в района на гр. Харманли /обл. Хасково/.Слаб до умерен вятър духа в областите Варна, Видин, Добрич, Пазарджик, Смолян, Търговище и Шумен.   До 30.04.2018 г. е ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167.Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.До 09.02.2018 г. шофьорите да се движат с повишено внимание и съобразена скорост в тунел \"Траянови врата\" в посока Бургас. Движението се осъществява само в изпреварващата лента една лента поради ремонтни дейности на осветлението. До 09.02.2018 г. движението се извършва в активната лента при км 106 посока Бургас, поради ремонт на ограничителна система /средна мантинела/. Движението. няма ограничения. няма ограничения. няма ограничения. няма ограничения. няма ограничения. - Върбишки - целогодишно е затворен за всички МПС;- Златишки - целогодишно е затворен за всички МПС;- Айтоски - отворен за всички МПС;- Котленски - отворен за всички МПС;- Обзорски - отворен за всички МПС;- Печинско - отворен за всички МПС;- Превала - отворен за всички МПС;- Предела - отворен за всички МПС;- Републиката - отворен за всички МПС;- Ришки - отворен за всички МПС;- Рожен - отворен за всички МПС;- Вратник - целогодишно е забранено движението на МПС над 10 т;- Дюлински - целогодишно е забранено движението на МПС над 3,5 т;- Пампорово - целогодишно е забранено движението на МПС над 3,5 т;- Петрохан - забранен за МПС над 12 т;- Твърдишки - целогодишно е забранено движението на МПС над над 10 т;- Троянски - забранен за МПС над 12 т;- Шипка - целогодишно е забранено движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четирилентов път/ и от км 278+910 /край четирилентов път/ до км 282+038 /бензиностанция \"Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция \"Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.  Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път II-99: Движението по път II-99 Крайморие - Караагач от км 0+000 до км 49+000 се осъществява с повишено внимание поради ремонтни дейности. Сигнализирано с пътни знаци. Срок до 12.02.2018 г.Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-992: Движението по път III-992 Парк Росенец - Ясна поляна от км 0+000 до км 20+000 се осъществява с повишено внимание поради ремонтни дейности. Сигнализирано с пътни знаци. Срок до 12.02.2018 г.Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево. Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г. Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Път III-1002: Движението по път III-1002 Враца-Леденика се осъществява при стесняване на една от лентите за движение:- От км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- От км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г. Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г. Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г. Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. :Временно са въведени следните ограничения за движение на МПС:Път II-81: Движението път ІІ-81 Берковица - Монтана от км 86+200 до км 97+800 се осъществява в една лента поради ремонтни дейности до 31.01.2018 г.Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.; Временно са въведени следните ограничения за движение на МПС:Път III-842: Движението по път по път III-842 Юндола - Белово е ограничено за МПС над 12 т. с ремаркета и полуремаркета.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г. Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 28.02.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно. Временно са въведени следните ограничения за движение на МПС:Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г. Временно са въведени следните ограничения за движение на МПС: няма ограничение. Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г. Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г. Временно са въведени следните ограничения за движение на МПС: няма ограничения. Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово. Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г. Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г. Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево. Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.", "date": "2018.02.09", "title": "Пътищата са мокри, на Петрохан вали сняг"}
{"url": "https://news.bg/world/v-tayland-zadarzhaha-ruski-haker-po-iskane-na-fbr.html", "text": "Тайландската полиция задържа руснака Сергей Медведев, заподозрян за участие в международна хакерска мрежа, занимаваща се с измами, предадоха информационните агенции. Той е поставен под стража в Банкок по искане на ФБР, съобщава в. \"Bangkok Post\".Медведев е заподозрян също, че е сред създателите на интернет платформата In Fraud We Trust (Вярваме в измамата), която беше блокирана от ФБР.Има данни, че тя е използвана за търговия с оръжия и наркотици с биткоини.Установено е, че Медведев притежава криптовалута на стойност три милиона долара.В началото на месеца в САЩ бяха задържани 13 души, обвинени в участие в хакерската групировка \"Infraud Organization\". Срещу други 26 хакери бяха повдигнати задочни обвинения.", "date": "2018.02.09", "title": "В Тайланд задържаха руски хакер по искане на ФБР "}
{"url": "https://news.bg/crime/dopalnitelen-transport-v-stolitsata-za-zadushnitsa-2.html", "text": "Столична община осигурява допълнителен обществен транспорт по повод възпоменанието \"Задушница\" на 10 февруари 2018 г. Въвежда се временна организация на движението.Разкрива се временна трамвайна линия с маршрут от ж.к. \"Борово\" - кв. \"Орландовци\".Разкрива се временна автобусна линия № 83А (за гробищен комплекс \"Бакърена фабрика\") с маршрут - от Зоопарка по маршрута на автобусна линия № 83 до бул. \"Ломско шосе\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута двупосочно.Разкрива се няколко временни автобусни линии. Временна автобусна линия № 108А (за гробищен комплекс \"Бакърена фабрика\") с маршрут - от ж.к. \"Люлин - 5\" по стария маршрут на автобусна линия № 108 (в посока ул. \"Бели Дунав\" - от бул. \"Сливница\" по ул. \"Адам Мицкевич\") до ул. \"Бели Дунав\", надясно по ул. \"Хан Кубрат\", наляво по ул. \"Христо Силянов\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута, двупосочно.Разкриват се и временни автобусни линии за обслужване на гробищни комплекси \"Централни гробища\" и \"Малашевски гробища\".Автобусна линия № 18А с маршрут: автостанция \"Орландовци\" - гробищен парк \"Малашевски гробища\" по маршрута на автобусна линия № 18;Автобусна линия № 79А с маршрут: надлез \"Надежда\", ул. \"История Славянобългарска\", ул. \"Индустриална\", ул. \"Константин Стоилов\", бул. \"Ген. Данаил Николаев\", бул. \"Владимир Вазов\", ул. \"Тодорини кукли\", ул. \"Река Велека\" и по бул. \"Владимир Вазов\" по маршрута двупосочно;Автобусна линия № 86А с маршрут: АТ \"Малашевци\", ул. \"Резбарска\", пл. \"Сточна гара\", бул. \"Сливница\", обратен завой на ул. \"Опълченска\" и по маршрута, двупосочно;Автобусна линия № 90А с маршрут: автостанция \"Изток\", бул. \"Ботевградско шосе\", ул. \"Александър Екзарх\", ул. \"Река Велека\", ул. \"Васил Кънчев\" до гробищен парк \"Малашевски гробища\";Пътните полицаи от столичното МВР ще насочват шофьорите къде да паркират около гробищните комплекси. Възможните паркинги са в района на Централни гробища - по платната на ул. \"История Славянобългарска\" (старо име ул. \"202\") и ул. \"Заводска\"; в района на гробища \"Бакърена фабрика\" - по платната под подлеза на ул.\"Адам Мицкевич\"; в района на гробища \"Малашевци\" - по платната на ул. \"Резбарска\" между ул. \"Васил Кънчев\" и бул. \"Ген. Владимир Вазов\", както и пред централния вход на ул. \"Жак Дюкло\".От СДВР ще организират движението в града през съботния ден.", "date": "2018.02.09", "title": "Допълнителен транспорт в столицата за Задушница"}
{"url": "https://news.bg/int-politics/senatat-ne-prie-byudzheta-pravitelstvoto-mozhe-da-ostane-bez-sredstva.html", "text": "В рамките на по-малко от месец американското правителство е на път да се окаже блокирано за втори път, след като конгресът не успя да приеме двугодишния федерален бюджет, предаде СNN.Консервативният сенатор от Кентъки Ранд Пол, който е против каквото и да било увеличаване на разходите, успя да осуети гласуването, използвайки процедурните възможности.Така от полунощ местно време правителството е без финансиране.Сенатът излезе в почивка, като се очаква по-късно да заседава отново по приемането на бюджета.По-рано през седмицата демократите и републиканците се споразумяха по проекта за бюджет, който предвижда значимо увеличаване на разходите. ", "date": "2018.02.09", "title": "Сенатът не прие бюджета,  правителството може да остане без средства"}
{"url": "https://news.bg/education/krasimir-valchev-kamerite-v-detskite-gradini-mogat-da-zamaskirat-problema.html", "text": "С камерите може да замаскираме проблемите в детските градини. Това заяви министърът на образованието Красимир Вълчев в ефира на bTV. По думите му такива действия могат да се окажат демотивиращи за възпитателите.Министърът е посещавал детска градина \"Брезичка\" в Бургас, но тогава коментирана е била материалната база. Вълчев обясни, че осъжда остро подобно поведение и го намира за недопустимо и наказуемо, но трябва да се има предвид, че това са единични случаи от общо над 90 хил. души педагогически персонал.За в детската градина министърът каза, че ако проблемът е бил решен на равнище въпросното детско заведение, проблемът щял да остане скрит за обществото.Относно джендър идеологията, засегната в Инстанбулската конвенция, министър Вълчев обясни, че няма да бъде променяна програмата. \"Анализирахме учебните програми - няма необходимост от промяна на никоя учебна програма\", изтъкна Вълчев и допълни, че като общество ние сме приели политиката за равнопоставеност на половете и ценности за ненасилието.\"Към момента в учебните програми има ясно заложени ценности\", категоричен беше образователният министър.", "date": "2018.02.09", "title": "Красимир Вълчев: Камерите в детските градини могат да замаскират проблема"}
{"url": "https://news.bg/int-economics/nov-sriv-na-indeksa-dau-dzhouns.html", "text": "Индексът Дау Джоунс отново се срина.След като само преди дни , преди затварянето на борсата в Ню Йорк вчера индексът падна с 1 000 пункта или около 4.15%, предават световните агенции. Вълната отново се отрази по света. При индексите на азиатските фондови борси се наблюдават загуби между 3 и 5.5%. Загубите за Лондон, Франкфурт и Берлин са между 1.5 и 2.6%.Тенденциите на световните финансови борси отново разтревожиха инвеститорите и анализаторите. Това е най-големият срив на основните борсови индекси за последните 6 години. Загубите от обезценени акции се близо 1.25 трилиона долара.", "date": "2018.02.09", "title": "Нов срив на индекса Дау Джоунс"}
{"url": "https://news.bg/politics/vlizaneto-v-shengen-ne-e-izgodno-za-balgariya-sega-spored-raychev.html", "text": "На България не ѝ е изгодно да влиза в Шенген в момента. Това заяви пред БНТ социологът Андрей Райчев.Според Райчев холандският премиер Рюте по-скоро не ни е подкрепил за влизане в Шенгенското пространство. Кандидатстването на страната ни в Шенген сега е по-скоро за престиж и за завършване на европейската интеграция според социолога.Относно влизането на страната ни в Еврозоната Райчев сподели, че в момента България е в най-добрата си форма за приемане в пространството. По думите му ако не влезем в чакалнята на Еврозоната сега, това ще се отложи много във времето.Райчев коментира и споровете около ратифицирането на Истанбулската конвенция. Според него конвенцията е създала напрежение между БСП и ПЕС, защото БСП и още няколко социалистически партии в Източна Европа се различават от ПЕС политически. БПС заема по-консервативна позиция, а ПЕС - по-либерални, обясни Райчев.", "date": "2018.02.09", "title": "Влизането в Шенген не е изгодно за България сега според Райчев"}
{"url": "https://news.bg/society/stolichniyat-fakulteta-negoduva-sreshtu-visoki-smetki-za-tok.html", "text": "Жителите на столичния кв. \"Факултета\" негодуват заради високи сметки за ток, съобщава bTV. През последните месеци хората там са получили фактури за по над 600 лв.Рашо Илиев, който живее в квартала, обясни, че наскоро е платил 774 лв. ,а вече има издадена фактура за над 800 лв. \"Ние не можем да си позволим да работим за 300-400 лв. и да плащаме такива високи цени\", заяви Илиев. Мъжът обясни, че се отоплява с печка тип \"кюмбе\", а електроуредите му са нови и не е възможно да харчат толкова ток. \"По цял ден нито съм тук, нито семейството ми, всички сме на работа\", подчерта мъжът.Хората от кв. \"Факултета\" се оплакват, че волтажът е нисък, а спирането на тока продължава по няколко дни. Никой не знаел към кое е табло е включена къщата му. Те не получавали хартиени фактури и електромерите им не се подменяли. Проблем никога не бил констатиран от страна на техниците от енергото.Жителите на \"Факултета\" за категорични, че няма как някой да краде ток от тях и да се е прикачил към мрежата им. Те обясняват, че е сложен СОТ и има охранители.От \"Факултета\" ще организират протестно шествие по бул. \"Възкресение\" с искане за среща с началника на енергото.Енергоразпределителното дружество ЧЕЗ в своя позиция, обясниха че проблемите с разпращането на хартиените фактури се дължат на неточни адреси, проверките по сигнали за нереални сметки не са открили нарушения.", "date": "2018.02.09", "title": "Столичният \"Факултета\" негодува срещу високи сметки за ток"}
{"url": "https://news.bg/politics/bsp-i-dps-se-skaraha-za-ktb.html", "text": "Депутатите приеха на второ четене предложените от ДПС промени в Закона за банковата несъстоятелност. Законът е известен още като Закон за вторичното разграбване на КТБ.БСП и ДПС се скараха за закона за КТБ. Червените не подкрепят идеите -- противоречали на някои други закони. Хамид Хамид, който е съвносител се ядоса. Кажете си личния интерес, призова социалистите. Той видя едни и същи тези, изказвани от ляво и от \"крадеца\", който се криел в Белград, намеквайки за Цветан Василев.Хамид дори определи тезите на левицата като щуротии. Социалистите пък припомниха, че Цветан Василев е награждаван за банкер на годината и видя зависимостите на ДПС в централната ни банка.Предлаганите от ДПС промени включват: забрана за квесторите, временните синдици и синдиците да заличават обезпечения, учредени в полза на банката в несъстоятелност; въвеждане на относителна недействителност на всяка сделка за прехвърляне на вземане с произход от банка, обявена в несъстоятелност, когато вземането е прехвърлено без реална несрещна престация и увеличаване на срока за предявяване на отменителните искове по несъстоятелност.Законопроектът предвижда също обявяването за нищожни на всички заличавания на учредени обезпечения, извършени в периода от поставянето на банката под особен надзор до започване на осребряването нейното имущество, както и недействителност на сделки, имащи за предмет прехвърляне на дялове или акции, извършени от длъжници на банка след поставянето й под специален надзор.Припомняме, в края на октомври от ДПС внесоха законопроект за банковата несъстоятелност. Съавтори на законопроекта са Йордан Цонев и Делян Пеевски.Мотив за законодателната инициатива е вторичното разграбване на активите на КТБ. \"По различни причини се случиха тези неща, ние внимателно ги анализирахме\", обясни тогава Йордан Цонев. Според него основа на процеса е начинът, по който е функционирала КТБ. Активите на банката били разграбени заради законодателни пропуски.От ДПС смятат, че техният законопроект ще се яви важен инструмент в ръцете на синдиците на КТБ, за да върнат заграбеното от фалиралата банка на Цветан Василев на държавата. ", "date": "2018.02.09", "title": "БСП и ДПС се скараха за КТБ"}
{"url": "https://news.bg/politics/mariya-gabriel-ne-vizhda-osnovanie-da-stoim-izvan-shengen.html", "text": "Няма основание за неприемането на България в Шенген, решението обаче се взема с единодушие. Това заяви пред bTV българският еврокомисар Мария Габриел.Според Габриел  са разбрани погрешно у нас. По думите ѝ той не е дали знак, че Холандия ще блокира страната ни за членство, а е казал, че България трябва да продължи да работи в тази посока, защото у нас има несвършена работа.Според Габриел в дългосрочна перспектива страната ни има поведение, което прави силно добро впечатление. По думите ѝ България казва, че е покрива критериите и е в добро сътрудничество с останалите страни. В същото време не \"не слагаме юмруци по масата, не извиваме ръце\", а показваме, че страната ни е надежден партньор. \"От една страна това донесе и друг позитив. Като цяло това носи промяна на този имидж на България, който искаме да имаме. От друга страна трябва да забележим, че когато е важно и премиера Борисов го прави, темата се поставя на дневен ред\", посочи Габриел и добави, че темата ще получи по-силен отзвук през следващите месеци.Габриел коментира и . По думите ѝ стратегията не залага на конкретна дата за приемането на западните ни съседки, но важното е, че има ясен политически сигнал, че вратата на ЕС към тези държави е отворена.", "date": "2018.02.09", "title": "Мария Габриел не вижда основание да стоим извън Шенген"}
{"url": "https://news.bg/crime/naematelka-otkri-chast-ot-choveshki-cherep-v-garderob.html", "text": "22-годишна жена е открила част от човешки череп в гардероб в частно жилище във Велико Търново, съобщи Областната дирекция на МВР в града.Жената е потърсила съдействие от полицията. Тя е от Русе и живее под наем в Търново. Тя преглеждала гардероба, когато открила човешките останки.На мястото е изпратен екип на полицията, извършен е оглед. Образувано е досъдебно производство, работата по разследването продължава.", "date": "2018.02.09", "title": "Наемателка откри част от човешки череп в гардероб"}
{"url": "https://news.bg/regions/182-leki-katastrofi-v-sofiya-samo-za-24-chasa.html", "text": "За последното денонощие в София са възникнали 182 леки пътни произшествия. Това сочат данни на МВР за пътните инциденти и пътната обстановка в страната за последните 24 часа.На територията на столицата са станали и 4 тежки произшествия. Няма загинали хора, при инцидентите са пострадали 4 души.За последните 24 часа в страната са станали общо 17 тежки катастрофи. Загинали са 5 души, а 17 са ранени. Само от началото на месеца тежките катастрофи са вече 108, загинали са 12 души, а 136 са ранените.От началото на 2018 г. тежките пътни инциденти у нас са 610. Черната статистика на МВР показва, че загиналите са 54, а 756 души са пострадали.", "date": "2018.02.09", "title": "182 леки катастрофи в София само за 24 часа"}
{"url": "https://news.bg/society/aleksandar-kashamov-ima-vrazka-mezhdu-svobodata-na-slovoto-i-koruptsiyata.html", "text": "Връзката между индекса за свободата на словото и нивата на корупцията не е случайна. Този извод прави независимият експерт Александър Кашъмов, ангажиран с изготвянето на доклада на тема: \"Борбата с корупцията - от ангажименти към действие\".Докладът разглежда силните връзки между българското правителство, банковия и медийния сектор, и определени олигархични кръгове. Той разглежда също така слабостите и опасностите, заложени в новия Антикорупционен закон на Република България. За представянето на основните изводи по време на пресконференцията бе ангажиран съпредседателят на групата на Зелените - Ска Келер.Тя заяви, че проблемът с корупцията е общ и това не е атака срещу страната ни. С подобни действия зелените са ангажирани и в други страни, като например Малта. Келер бе категорична, че като членове на ЕП трябва да бъдат ангажирани и да водим постоянен диалог с хората, които са пряко засегнати от проблемите. В случая във фокуса на вниманието е държавата председател на Европейския съюз.\"Не става дума за атака или нападение към България\", заяви Келер. В експозето си тя посочи, че е тук, защото приоритет на зелените е гарантирането на правосъдие за всички европейски граждани. Келер заяви още, че ще отиде в Пирин и в Кресна, където също ще разговаря с местните там. \"Ще попитам за тяхното мнение\", увери още евродепутатът, която вчера участва в поредното протестно шествие в защита на природен парк \"Пирин\". Тя бе категорична, че зелените ще отстояват каузата ЕК да не изпраща европейски пари в нарушение на европейските закони.Келер изтъкна, че магистралата през Кресненското дефиле, която се предвижда, разсича едно дефиле природно богатство за цяла Европа. \"Много се надявам, че има маршрут\", коментира Келер.Александър Кашъмов, автор на доклада посочи, че в него се разглеждат проблемите по отношение на корупцията както в България така и ЕС. Той заяви, че акцентът е между свободата на словото и връзката между свободата на словото и нивото на корупцията.\"България пада и в двата индекса по отношение на борбата с корупцията и индекса за свободата на словото в рамките на последните години. Има връзка между тези два факта\", категоричен бе Кашъмов. \"В експертен план съм уверен в тази връзка\", коментира още той.\"Ние сме направили конкретни предложения в доклада - един от ключовите въпроси тук е свързан с прозрачността на средствата, които отиват за комуникационни стратегии и друга дейност на медиите\", коментира той. По думите му трябва да се държи сметка за нивото на журналистиката етика. Борислав Сандов добави, че вече има ангажимент за това европейски средства да не отиват в медии, които са разпространители на фалшиви новини.\"За борбата с корупцията в тази страна се полагат усилия поне от 18 години. Написаха се всички необходими закони. Има и доста успехи. За съжаление има изключително много проблеми\", констатира Кашъмов. По отношение на законите той бе категоричен, че държавата не се справи с приложението им. Той констатира още провал в ключови казуси по отношение на борбата с корупцията - \"Батко и Братко, казуса Николов и Стойков. По думите му никой не направи анализ защо имаше оправдателни присъди и вместо това управлението удобно се измъква с израза: \"ние ги хващаме - те ги пускат\". Кашъмов бе категоричен, че неефективността на прокуратурата удобно се премълчава.По думите му системата на административното правосъдие е единствената спирачка на незаконни действия на политическата власт и единственият намордник срещу корупцията. Като неефективен Кашъмов определи и новият антикорупционен закон, който по думите му хвърля в задния двор проверките на 120 хиляди държавни служители.", "date": "2018.02.09", "title": "Александър Кашъмов: Има връзка между свободата на словото и корупцията"}
{"url": "https://news.bg/int-politics/senatat-na-sasht-otpusna-finansirane-za-rabotata-na-pravitelstvoto.html", "text": "Сенатът на САЩ прие късно през нощта източно американско време (тази сутрин българско) закон за временното отлагане на затварянето на правителството, което започна в полунощ.Това ще позволи временно отпускане на финансиране за работата на администрацията до 23 март. Камарата на представителите (долната камара на Конгреса на САЩ) се очаква да гласува законопроекта след няколко часа, с което окончателно да бъде приета мярката.В полунощ американското правителство прекрати дейността си за втори път през тази година, след като гласуването в Сената по споразумението за разходите беше забавено от републиканския сенатор Ранд Пол, който настояваше за неговото изменение, за да бъдат намалени разходите на федералното правителство.Лидерите в Сената от двете големи партии се договориха по двугодишно споразумение за федералния бюджет в сряда, което би увеличило лимита на дълга за отбрана и вътрешни разходи.", "date": "2018.02.09", "title": "Сенатът на САЩ отпусна финансиране за работата на правителството"}
{"url": "https://news.bg/society/rabotodatelite-obezpokoeni-ot-promeni-v-nk-zasyagashti-sobstvenostta.html", "text": "Божидар Данев, изпълнителен председател на БСК и председател на АОБР за 2018 г., по поръчение на АИКБ, БСК, БТПП и КРИБ информира медиите, Комисията по правни въпроси и Комисията за борба с корупцията, конфликт на интереси и парламентарна етика на 44-то Народно събрание, относно позицията на работодателите за Законопроекта за изменение и допълнение на Наказателния кодекс.Работодателите обясняват, че Законопроектът предвижда създаването на наказателноправни разпоредби, които симетрично да регламентират отговорността на длъжностните лица в публичната сфера и на длъжностните лица в частния сектор с цел всеобхватно противодействие на корупцията.Предлаганите промени не намират опора в Конституцията и прогласените в нея принципи на разграничение на собствеността на частна и публична. Двете форми на собственост са равнопоставени, доколкото за всяка от тях законът трябва да създаде еднакви правни условия за стопанска дейност, смятат те. Допълват, че част от предложените изменения инкриминират действия или бездействия на лица, които в частния сектор нерядко съчетават качеството на собственик на капитала или част от него с функции по управление на търговското дружество или са еднолични търговци. Това е в противоречие с чл. 19 от Конституцията, съгласно който икономиката се основава на свободна стопанска инициатива. Действията по управлението на частната собственост са свързани със свобода на договаряне, свободно определяне на цени и безпрепятствен избор на партньори, насочени към взаимноизгодни условия на договарящите страни, обясняват от АОБР. При разходването на публични средства сключването на договори се извършва по специфични правила, целящи най-ефективно оползотворяване на публичния ресурс, в защита на обществения интерес, добавят те.Тези основни конституционни различия предпоставят различна степен на обществена опасност при осъществяване на корупционни практики в частния и обществения сектор и съответно предполагат диференциран законодателен подход, а не симетрично регламентиране на последиците от прилагането им, допълват работодателитеКонкретните бележки на АОБР към Законопроекта за изменение и допълнение на Наказателния кодекс, са следните:АОБР считат, че като цяло предлаганите промени в посочените текстове от законопроекта не почиват на обществена необходимост и могат да създадат условия за несигурност в правната сфера и в гражданския оборот.", "date": "2018.02.09", "title": "Работодателите обезпокоени от промени в НК, засягащи собствеността"}
{"url": "https://news.bg/politics/prezidentat-naznachi-rosen-todorov-vremenno-za-shef-na-nso.html", "text": "Полковник Росен Тодоров, заместник-началника на Националната служба за охрана, ще изпълнява правомощията на началник на НСО. Назначението става с указ на президента Румен Радев, съобщиха от пресцентъра на президентството.Преди това със свой указдържавният глава е освободил генерал-лейтенант Ангел Антонов от длъжността началник на Националната служба за охрана (НСО).Припомняме,  на генерал Антонов се появи преди две седмици, но тогава от президентската администрация отрекоха това да е факт.Седмица по-късно все пак стана ясно, че . ", "date": "2018.02.09", "title": "Президентът назначи Росен Тодоров временно за шеф на НСО"}
{"url": "https://news.bg/int-politics/pravitelstvoto-na-sasht-vdigna-kepentsite.html", "text": "Камарата на представителите (долната камара на Конгреса на САЩ) одобри законопроекта за бюджетните разходи, договорен между демократите и републиканците, като с това се слага край на кризата със спряното финансиране на дейността на американската администрация, която продължи няколко часа, съобщават американските медии.Законопроектът беше приет с 240 гласа \"За\", докато 186 конгресмени се обявиха \"против\".Законодателството гарантира финансирането на правителството до 23 март и включва двугодишно споразумение за федералния бюджет, което ще увеличи разходите на страната с 300 млрд. долара. Споразумението между републиканците и демократите за бюджета предвижда допълнителни 165 млрд. долара за военни разходи и 131 млрд. долара за вътрешни разходи през следващите две години.Второто спиране на правителството от началото на годината започна в полунощ източно американско време, след като републиканският сенатор Ранд Пол възпрепятства да продължи процедурата по гласуването на бюджета. Няколко часа по-късно обаче Сенатът одобри законодателството.Прекратяването на работата на правителството ще приключи, след като президентът Доналд Тръмп подпише закона.", "date": "2018.02.09", "title": "Правителството на САЩ вдигна \"кепенците\""}
{"url": "https://news.bg/politics/sindikati-i-sotsialnoto-ministerstvo-zashtitavat-naemniya-trud-u-nas.html", "text": "Министерството на труда и социалната политика и български Синдикати работят за политики за подобряване на условията на труд у нас, стана ясно от международна конференция за преодоляване на социалния дъмпинг и значително повишаване на доходите, проведена в КТ \"Подкрепа\".Eвропейският парламент има големи очаквания към Европейския стълб за социални права, обясни социалният министър Бисер Петков. Темата ма конференцията е защитата на наемния труд. Българското председателство на съвета на Европейския съюз дава възможност за решение на проблемите с условията на труд у нас, считат участниците в конференцията.\"Бъдещето на труда и развитието на човешкия капитал, модернизирането на Европейското трудово законодателство в областта на социалната сигурност, елиминиране на неравенствата на пазара на труда, включително заплащането между жените и мъжете\", са акцентите споменати от Бисер Петков.КНСБ счита, че България трябва да работи към подобряването на качеството на човешките ресурси, условията на труд, ниското заплащане и защитата при безработица. Да се даде право на българските работници и служители особено тези, които членуват в синдикати, да си изберат синдикат, ако искат той да управлява осигуровките, коментира президентът на КНСБ Пламен Димитров. Предлага и увеличение на данъците за финансиране на ниско платената работна ръка и защитата при безработица.От своя страна, президент на КТ \"Подкрепа\" Димитър Манолов, пожела тези неща, които се говорят на конференцията и които се говорят навсякъде, някой ден да станат истински политики, а не поредната кампания от безсмислено говорене. Обсъжданите въпроси по време на двудневната конференция са защитата на правата на работниците и предизвикателствата, свързани с новите форми на заетост.", "date": "2018.02.09", "title": "Синдикати и социалното министерство защитават наемния труд у нас"}
{"url": "https://news.bg/world/gazprom-evropa-tryabva-da-reshi-ruski-ili-amerikanski-gaz.html", "text": "Скоро Европа ще изпита недостиг на газ и скок на цените, ако се опита да разчита на американски газ за покриване на растящото търсене вместо да увеличи доставките на газ от Русия.Това предупреди руският енергиен гигант \"Газпром\" пред \"Ройтерс\".Администрацията на президента на САЩ Доналд Тръмп обяви, че ще се намеси на енергийните пазари с предлагане на американски газ на Европа и Азия, позовавайки се на необходимостта да намали влиянието на Русия и държавите от ОПЕК.Руските доставки на газ за Европа са все по-политизирани, откакто Москва на няколко пъти спира доставките за Украйна през последното десетилетие заради спорове за цената и след анексирането на Крим от Украйна през 2014 г.Западът обвинява Москва, че използва газа като политическо оръжие. Русия пък обвинява Запада, че блокира нови газови проекти по политически, а не по икономически причини.Заместник-директорът на \"Газпром\" Александър Медведев заяви, че има достатъчно газ за Европа и Азия, но е време Старият континент да реши за източника си на газ.\"\", предупреди той.Износът на руската компания се увеличи с 8% през 2017 г. до 194 милиарда кубически метра, като 35% са доставени на Европа.Медведев подчерта, че делът за Европа може да достигне над 40% заради увеличеното търсене на Стария континент.Много сериозни анализатори ще излязат с модел, за да ви покажат, че Европа скоро ще се изправи пред критично положение с газа и стремглаво увеличение на цените, изтъкна той.Можем да доставим газ колкото е необходим за Европа, макар че навлизаме в нов пазар в Китай. Но Европа трябва да реши сега. Те трябва да започнат да обмислят кой ще покрие допълнителното търсене след 2025 г. За съжаление няма енергиен диалог между Русия и ЕС, каза Медведев.Той допълни, че ако \"Газпром\" изгради навреме две нови тръби до Европа - Северен поток 2 в Балтийско море и \"Турски поток\", това ще бъде достатъчно за балансиране на растящото търсене.Втечненият газ няма да може да покрие дупката, поясни руският представител и добави, че доставките на САЩ ще останат умерени и Катар вероятно ще доставя голямо количество предимно на азиатските пазари.", "date": "2018.02.09", "title": "\"Газпром\": Европа трябва да реши – руски или американски газ"}
{"url": "https://news.bg/politics/visshite-chinovnitsi-podavat-imushtestveni-deklaratsii-v-antikoruptsionnata-komisiya.html", "text": "Служителите, заемащи висши публични длъжности, вече подават имуществени декларации в Комисията за противодействие на корупцията и за отнемане на незаконно придобитото имущество, а не в Сметната палата.Адресите на Комисията:- София, ул. \"Антим І\", № 17;- София, ул. \" Г. С. Раковски\" №112.Дирекция \"Публичен регистър\" на Сметната палата вече е част от структурата на антикорупционната комисия. От Сметната палата информират, че във връзка с приетия антикорупционен закон, регистърът на лица, заемащи висши държавни длъжности, който все още е достъпен на интернет страницата на Сметната палата, в най-скоро време ще бъде технически прехвърлен към Комисията. Същото се отнася и за цялата информация в раздел \"Публичен регистър\" , където са публикувани заключенията за несъответствия от проверките на Сметната палата, резултатите от проверките на НАП и др.От 2007 година насам Сметната палата е осигурявала за всички граждани публичност и прозрачност на имуществените декларации на лицата, заемащи висши държавни и други длъжности. От одитната институция посочват, че за този период е изградено ефективно функциониращи електронна система на деклариране и механизъм на проверка на имуществените декларации, както и общодостъпност на декларациите през интернет страницата на Сметната палата. Тези усилия са дали възможност на обществото да бъде информирано, да се правят справки за имущественото състояние за всяко от лицата и да се проследява промяната в имуществото и доходите им.От 2007 година насам Сметната палата е публикувала и проверила около 80 хиляди декларации за имуществото, доходите и разходите на лица, заемащи висши държавни длъжности. Проверките са обхванали близо два пъти повече лица, тъй като по закон се проверяват и съпрузите/гите и децата, ненавършили пълнолетие.При проверките на декларациите са установени над 2 хиляди и петстотин заключения за несъответствие. В резултат на подадените сигнали от Сметната палата до НАП и ДАНС са установени около един милион лева данъчни задължения.", "date": "2018.02.09", "title": "Висшите чиновници подават имуществени декларации в антикорупционната комисия"}
{"url": "https://news.bg/int-politics/noviyat-stelt-iztrebitel-na-kitay-veche-e-na-boyna-sluzhba.html", "text": "Китай пусна на бойна служба своя стелт изтребител от ново поколение J-20, боен самолет, който той се надява да намали военната разлика със САЩ. Това обявиха китайските военновъздушни сили, като това означава, че изтребителят е оперативно готов, съобщава \"Ройтерс\".Китайският президент Си Цзинпин ръководи мащабна модернизация на въоръжените сили на страната, които са най-големите в света, включително противосателитни ракети и модернизирани подводници, опитвайки се да демонстрира военна мощ далеч от бреговете си.В кратко изявление китайските военновъздушни сили посочиха, че J-20 са били внедрени в бойните подразделения.J-20 ще повиши допълнително бойните способности на военновъздушните сили и ще им помогне по-добре да изпълняват своята \"свещена мисия\" за защита на суверенитета, сигурността и териториалната цялост на страната, допълниха китайските военновъздушни сили.Все пак остават въпроси дали новият китайски изтребител може да се мери с избягващия радарите американски изтребител F-22 Raptor, или с най-модерния американски изтребител F-35. F-22 е най-близкия по прилика с J-20.Китай се похвали с още един стелт изтребител, който разработва, J-31, на авиошоу през 2014 г., показване на мускули, което съвпадна с посещението на тогавашния американски президент Барак Обама за срещата на върха на Азиатско-тихоокеанския регион.Китай се надява, че J-31, който все още е в процес на разработка, ще се конкурира с американския F-35 на международния пазар.Китайските военновъздушни сили демонстрират все по-голяма мощ, като провеждат учения над спорните Южнокитайско и Източнокитайско море, както и близо до автономен Тайван, който Китай смята за свой.", "date": "2018.02.09", "title": "Новият стелт изтребител на Китай вече е на бойна служба"}
{"url": "https://news.bg/world/dori-i-na-metar-razstoyanie-vitseprezidentat-na-sasht-prenebregna-sestrata-na-kim-chen-un.html", "text": "Служител на Белия дом съобщи, че вицепрезидентът на САЩ Майк Пенс не е установил контакт със сестрата на лидера на КНДР Ким Чен-ун на откриването на Зимните олимпийски игри в Южна Корея, въпреки че двамата бяха на крачка разстояние един от друг, информира АП.Пенс наблюдаваше пищната церемония по откриването на игрите между южнокорейския президент Мун Дже-ин и японския премиер Шиндзо Абе.Сестрата на диктатора Ким Йо-чен и церемониалният 90-годишен президент на КНДР Ким Йон-нам седяха на задния ред, отбелязва американската агенция.По време на церемонията по откриването на игрите очаквано спортистите на Южна Корея и КНДР съвместно излязоха под един флаг, но Пенс и съпругата му не станаха от местата си, допълва АП.Служителят на Белия дом поясни, че Пенс се е изправил само за американския отбор, въпреки че другите в официалната трибуна се изправиха и аплодираха атлетите от двете Кореи.", "date": "2018.02.09", "title": "Дори и на метър разстояние вицепрезидентът на САЩ пренебрегна сестрата на Ким Чен-ун"}
{"url": "https://news.bg/crime/probatsiya-za-mazh-predstavil-falshiva-diploma-za-knizhka.html", "text": "Наказаха с пробация мъж, използвал фалшива диплома пред Пътна полиция в София. По споразумение със Софийска районна прокуратура с пробация е наказан Бранимир Данов.Той е осъден за виновен, че на 25 юли 2016 г., в София, в сградата на О \"ПП\"-СДВР, на гише е използвал пред служителка фалшива диплома за средно образование.Неистинският документ заблуждава, че е издаден от \"Професионална гимназия по подемна, строителна и транспортна техника\" в столицата.На подсъдимия Данов е определено наказание \"пробация\" за срок от една година.Споразумението е с характер на влязла в сила присъда и не подлежи на обжалване или протест.", "date": "2018.02.09", "title": "Пробация за мъж, представил фалшива диплома за книжка"}
{"url": "https://news.bg/crime/gdbop-provezhda-spetsaktsiya-droga-v-kazichene.html", "text": "Служители на ГДБОП провеждат акция против разпространението на наркотици в Казичене.От МВР потвърдиха за news.bg, че такава акция се провежда. Повече информация за акцията ще бъде предоставена след като оперативните действия на полицаите приключат.По първоначални данни спецакцията е по сигнал. Предполага се, че действията на органите са започнали заради открита дрога в личен автомобил. Акцията се развива в село Казичене, осъществяват се проверки в частни домове, съобщи Нова телевизия.За сега няма информация спецакцията да е свързана последните криминални случаи в страната.", "date": "2018.02.09", "title": "ГДБОП провежда спецакция \"дрога\" в Казичене"}
{"url": "https://news.bg/crime/prokuraturata-se-zae-s-intsidenta-v-burgaskata-brezichka.html", "text": "Районна прокуратура - Бургас образува досъдебно производство с оглед данни за извършено престъпление в Детска градина \"Брезичка\".По повод излъчени от медиите материали, съдържащи упражнено насилие над деца в детска градина \"Брезичка\" Бургас и след приключена предварителна проверка по случая, Районна прокуратура Бургас е образувала досъдебно производство за престъпление.Съобразно закона за извършеното престъпление по чл. 187 от НК - който изтезава малолетно или непълнолетно лице, намиращо се под негови грижи или чието възпитание му е възложено, ако извършеното не представлява по-тежко престъпление, се наказва с лишаване от свобода до три години или с пробация, както и с обществено порицание.Районна прокуратура - Бургас е възложила на разследващи полицейски служители да извършат необходимите процесуално- следствени действия, с цел събиране на доказателства, след което да докладват на наблюдаващия прокурор.Към настоящия момент няма привлечени лица към наказателна отговорност.Припомняме, директорът на детска градина \"Брезичка\" в Бургас бе сменен. След като , показващ как в заведението се упражнява насилие спрямо децата, градината е вече с нов началник.Днес министър Вълчев съобщи, че е посещавал детска градина \"Брезичка\" в Бургас, но тогава коментирана е била материалната база. Вълчев обясни, че осъжда остро подобно поведение и го намира за недопустимо и наказуемо, но трябва да се има предвид, че това са единични случаи от общо над 90 хил. души педагогически персонал.За в детската градина министърът каза, че ако проблемът е бил решен на равнище въпросното детско заведение, проблемът щял да остане скрит за обществото.", "date": "2018.02.09", "title": "Прокуратурата се зае с инцидента в бургаската \"Брезичка\""}
{"url": "https://news.bg/int-politics/arestuvaha-germanets-iskal-da-shpionira-za-tri-chuzhdi-razuznavaniya.html", "text": "Германските власти обявиха, че са арестували мъж, който е предложил услугите си като агент на три чуждестранни разузнавателни служби, съобщава \"Асошиейтед прес\".От германската прокуратура уточниха, че 27-годишен германец, идентифициран само като Дани Гюнтер Г. в съответствие с местните правила за неприкосновеност на личния живот, е бил арестуван в Лайпциг в сряда.Добавя се, че въпросното лице е било освободено, но все още е обект на разследване заради това, че е обявил, че е готов да извършва шпионаж.От прокуратурата отбелязаха още, че заподозреният е изпратил молби за кандидатстване до три чуждестранни специални служби, които не се разкриват, искайки да бъде нает като агент.Допълва се, че той е заявил, че бил готов, ако бъде назначен, да извършва всякакви задачи, които му бъдат възложени.", "date": "2018.02.09", "title": "Арестуваха германец, искал да шпионира за три чужди разузнавания"}
{"url": "https://news.bg/regions/vazrastna-zhena-i-dete-sa-udareni-ot-kola-v-sofiya.html", "text": "Кола е блъснала възрастна жена и дете на столичната ул. \"Черковна\". Сигналът е подаден малко след 16.30 часа в петък, съобщиха отМВР.Ударените пешеходците не са пресичали на пешеходна пътека. Пострадалите са закарани в болнично заведение.Водачът е останал на мястото на инцидента. Продължава работата по установяване на причините за инцидента.", "date": "2018.02.09", "title": "Възрастна жена и дете са ударени от кола в София"}
{"url": "https://news.bg/world/kaliforniyskata-politsiya-raboti-s-neonatsisti-za-presledvane-na-antirasisti.html", "text": "Калифорнийската полиция работи с неонацисти за преследване на антирасистки активисти. Това показват съдебни документи, цитирани от вестник \"Гардиън\".Полицията разследва насилие с бели националисти. Тя работи с привърженици на расистката теория за превъзходството на бялата раса (бели супремасисти) в опит да установи самоличността на контрапротестиращи и да преследва активисти с \"антирасистки\" убеждения.Информацията в документите, която също показва, че служители на полицията изразяват симпатия към бели супремасисти и се опитват да защитят самоличността на неонацисти, е представена пред съда от трима антифашистки активисти, които са обвинени в углавни престъпления след протестна демонстрация в Сакраменто. Обвиняемите призовават съдията да прекрати процеса. Те също така обвиняват калифорнийската полиция и прокуратурата, че \"прикриват и си сътрудничат с фашистите\".Адвокатите на защитата заявиха, че случаят в столицата на американския щат е последният пример как американската полиция си сътрудничи с неонацисти и организации на бели супремасисти, докато в същото време атакува антифашистки активисти.Припомняме, през юни 2016 г. неонацисти влязоха в сблъсъци с анархисти и антифашисти.Демонстрацията беше организирана от антиимигрантската организация \"Traditionalist Worker Party\" (TWP). Групата, формирана през 2015 година като политическо крило на \"Traditionalist Youth Network\", е свързана с национализъм, разпространяван сред учениците и студентите.Прокуратурата категорично отрече обвиненията, подчертавайки, че антифашистите не сътрудничат, а също така са повдигнати обвинения срещу един член на неонацистката организация \"Traditionalist Worker Party\".", "date": "2018.02.09", "title": "Калифорнийската полиция работи с неонацисти за преследване на антирасисти"}
{"url": "https://news.bg/crime/api-preduprezhdava-za-dazhd-snyag-i-buren-vyatar-prez-pochivnite-dni.html", "text": "АПИ предупреждава за дъжд и сняг през почивните дни, шофьорите да карат внимателно. Очаква влошаване на времето и силни ветрове в Западна и Североизточна България, съобщиха от агенция \"Пътна инфраструктура\".Според метеорологичната прогноза в нощта на събота срещу неделя в Западна и Североизточна България и във високопланинските райони дъждът ще преминава в сняг. Възможни са виелици и снегонавявания от бурен североизточен вятър.Шофьорите да тръгват на път с автомобили, подготвени за зимни условия, съветват от АПИ. Необходимо е да карат със съобразена скорост и повишено внимание, спазвайки указанията на \"Пътна полиция\".Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори.Областните пътни управления и снегопочистващите фирми работят на 24-часов режим. В готовност за поддържане на републиканските пътища са около 3000 машини.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.През почивните дни се очакват различни по сила и интензитет метеорологични явления. Спазването на няколко прости правила може да предпази нас, нашите близки и имущество при възникването на обилен снеговалеж, снегонавявания и силен вятър.МВР публикува съвети на експерти, относно основни правила за действие при динамична метеорологична прогноза:При обилен снеговалеж, снегонавявания и обледеняванияАко не е крайно наложително, отложете пътуването си - възможно е за определен период от време част от пътищата да се окажат затворени поради навявания.Ако все пак решите да тръгнете с автомобил, проверете дали имате достатъчно гориво, въже, лопатка, фенерче и брадва. Гумите трябва да не са много напомпани, поставете вериги.Изберете първокласните пътища, те се почистват с предимство. Карайте бавно и внимавайте, когато минавате покрай сгради, електропроводи и дървета.Облечете топли дрехи и подходящи обувки, вземете със себе си достатъчно вода и храна.Ако по пътя забележите затрупани автомобили, маркирайте мястото и веднага съобщете за това на тел. 112.В случай че сте затънали в навявания от сняг, завържете дреха с ярък цвят на антена, странично огледало или на друго подходящо място, за да бъде забелязан автомобилът ви.Окажете помощ на изпадналите в беда. Измръзналите части на тялото се разтриват със спирт и леко се масажират. Не разтривайте със сняг - тялото допълнително се охлажда и може да се нарани кожата.Не спирайте да почивате на открито. Ако обстановката се усложнява, преустановете пътуването - спрете в най-близкото населено място.Когато трябва да вървите пеша се екипирайте с подходящи обувки и топли дрехи. Избягвайте да се придвижвате сами, движете се далече от сгради, електропроводи, стълбове и дървета, вземете мерки против измръзване на крайниците.Носете лекарства и термос с чай или други топли и подсладени напитки.При силен вятър и смерчАко сте в къщи, изключете тока, водата и газта, затворете плътно вратите и прозорците.Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи.Ако сте далеч от дома си, влезте в обществена сграда, подлез, потърсете сигурен подслон.Ако сте на път, спрете автомобила на открито място, далече от електропроводи, дървета и от надвиснали скални маси. Потърсете подслон!Ако сте на полето или в планината, потърсете ниски места до отминаване на опасността.", "date": "2018.02.09", "title": "АПИ предупреждава за дъжд, сняг и бурен вятър през почивните дни"}
{"url": "https://news.bg/entertainment/asteroid-minava-mnogo-blizo-do-zemyata.html", "text": "Астероид с размери до 40 м, открит само преди 5 дни, трябва да премине покрай Земята по-късно днес.Астероидът 2018 CB ще премине на по-малко от една пета от разстоянието между Земята и Луната.За пръв път небесният обект е бил забелязан от телескопи на института Catalina Sky в град Тусон, щата Аризона, проект, финансиран от НАСА за регистрирането на потенциално опасни астероиди.Въпреки че преминаването е сравнително близо от гледна точка на астрономическите разстояния, то няма да е достатъчно близко, за да се смята за каквато и да е заплаха за планетата.Космическата скала трябва да премине най-близо до Земята в 22:27 часа по Гринуич (0:27 часа българско време) довечера.\"Въпреки че 2018 CB е доста малък, той може би е доста по-голям от астероида, който навлезе в атмосферата над руския град Челябинск почти точно преди 5 години през 2013 г.\", изтъкна Пол Чодас, който ръководи Центъра за изследване на обектите в близост до Земята към НАСА.\"Астероиди с този размер не се приближават често толкова близо до нашата планета - може би само веднъж и два пъти годишно\".CB 2018 ще премине около нас на разстояние от 69 700 км, което е приблизително два пъти по-голямо разстояние от орбитата, в която сателитите обикалят около Земята.Друг малък астероид е преминал край Земята на дистанция, равна с тази между нас и Луната. Известен като 2018 CC, обектът е направил най-близкия си подход към Земята на 6 февруари на разстояние от около 184 хил. км. Той е с размер между 15 и 30 метра.", "date": "2018.02.09", "title": "Астероид минава много близо до Земята "}
{"url": "https://news.bg/politics/pravitelstvoto-se-razgranichi-ot-pozitsiya-na-nfsb.html", "text": "Позицията на НФСБ относно евродепутата Ска Келер не е позиция на българското правителство, се посочва в прессъобщение, качено на сайта на Българското правителство.\"Правителството на Република България винаги е отворено към критики и зачита правото на свободно изразяване на лично мнение в рамките на закона.В българското общество също се е наложила свобода на словото, гарантирана и с Конституцията\", се казва в текста.По-рано днес от името на НФСБ с лидер вицепремиера Валери Симеонов беше разпратено по медиите \"писмо\" по адрес на гостуващата в България Ска Келер. Позицията на НФСБ бе озаглавена като декларация \"Да намажем ските на Ска Келер\" и адресирана до Министерство на външните работи на Република - България, Европейски Парламент, Федерално правителство на Германия, Коалиция Алианс 90/Зелената партия.News.bg не публикува декларацията на НФСБ заради недопустимо за сайта речниково и стилово използване на българския език и лични нападки срещу евродепутата.Декларацията на НФСБ е била провокирана от позицията на Ска Келер срещу промяната в плана за управление на националния парк \"Пирин\", която Припомняме, , в който на коалиционните партньори на Валери Симеонов им се налага да се разграничат от разпространено мнение на лидера на НФСБ. Преди четири месеца  на правителството, ултиматум с искане за извинение от четири медии - Нова телевизия, bTV, БНТ и БНР.Повод за исканото извинение от Симеонов е участието му в сутрешния блок на Нова телевизия от петък, 6 октомври 2017 г.", "date": "2018.02.09", "title": "Правителството се разграничи от позиция на НФСБ"}
{"url": "https://news.bg/world/kolumbiya-zasilva-voennoto-prisastvie-po-granitsata-s-venetsuela.html", "text": "Колумбия засилва военното присъствие по границата с Венецуела. Още 2000 военни ще бъдат изпратени там по нареждане на президента Хуан Мануел Сантос, предаде \"Морнинг стар\". Целта е да се борят с мигрантския натиск от съседката, която изпадна в тежка икономическа криза. Проблемът стана повод за размяна на остри реплики. Отчаяни от положението в страната, хиляди нелегални имигранти се опитват да достигнат Колумбия. По думите на Сантос, това е резултатът от политиката на Каракас. Той се обърна лично към венецуелския си колега Николас Мадуро с обвиненията. Припомня се обаче, че докато във Венецуела се намират около 5 млн. бежанци от войните между властите в Колумбия и марксистите бунтовници, то само около 300 000 венецуелци живеят в Колумбия. Мадуро прибягна до затваряне на границата заради наплива на негови сънародници, които отиваха в съседката, за да си купят основни стоки, които не достигат в страната им. ", "date": "2018.02.09", "title": "Колумбия засилва военното присъствие по границата с Венецуела "}
{"url": "https://news.bg/bulgaria/borisov-lazhe-za-kontrabandata-pri-tsigarite-spored-rumen-petkov.html", "text": "Премиерът Бойко Борисов лъже за официално оповестеното ниво на контрабанда при цигарите. В това е убеден Румен Петков - член на ИБ на АБВ. Той направи изявлението в ефира на bTV. Според него, зад 8-те процента контрабанда се крие конфликт на интереси и истината е по-различна. Не можем да твърдим, че пушачите са намалели наполовина, настоя той. Петков коментира и рокадата в ръководството на НСО и зачестилите напоследък твърдения за напрежение там. Той вярва, че е оказван натиск.\", заяви той.Според Петков твърденията, че щатът на Националната служба за охрана е раздут, се правят без да се вземат предвид какви са задачите на това ведомство. счита той.", "date": "2018.02.09", "title": "Борисов лъже за контрабандата при цигарите, според Румен Петков "}
{"url": "https://news.bg/world/tramp-zashtiti-obvineniya-si-v-domashno-nasilie-bivsh-savetnik.html", "text": "Американският президент Доналд Тръмп защити вече бившия си съветник Роб Портър. заяви Тръмп и даде висока оценка на работата му като част част от неговия екип. Държавният глава му пожела успех. Припомняме, че Портър бе принуден да подаде оставка, след като бе обвинен в домашно насилие. Бившата му съпруга Дженифър Уилоби твърди, че той е сериен насилник, който не е в състояние да поддържа нормални връзки. И дори се страхува за всяка жена, която се окаже свързана с него по някакъв начин.Самият Портър отхвърли обвиненията. ", "date": "2018.02.09", "title": "Тръмп защити обвинения си в домашно насилие бивш съветник "}
