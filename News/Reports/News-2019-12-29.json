{"url": "https://news.bg/disasters/lavina-v-italianskite-alpi-otne-zhivota-na-zhena-i-dve-detsa.html", "text": "Жена и две деца загинаха при лавина в италианските Алпи близо до границата с Австрия, съобщава Ес Би Ес.И трите жертви са германски граждани. Загиналата жена е 35-годишна, а двете деца са били на 7 години.Тежкият инцидент е станал на ледника Вал Сеналес на 2400 метра надморска височина вчера по обед, докато те са карали ски.Жената и едно от децата са издъхнали на място. Другото дете е било откарано в болница в тежко състояние, където е починало по-късно.При лавината са пострадали и още двама души, но те са без опасност за живота.В спасителната операция са се включили 70 спасители и три хеликоптера.", "date": "2019.12.29", "title": "Лавина в италианските Алпи отне живота на жена и две деца"}
{"url": "https://news.bg/world/talibanite-ubiha-nay-malko-17-militsioneri-v-afganistan.html", "text": "Атака на талибаните в Северен Афганистан уби поне 17 местни милиционери, предаде \"Асошиейтед прес\".Атаката е била насочена към местния командир на полицията, който избягал невредим, заяви Джавад Хайри, говорител на губернатора на провинция Тахар, където е станало нападението.Местните афганистански милиции обикновено действат в отдалечени райони и са под командването или на министерствата на отбраната, или на вътрешните работи.Говорителят на талибаните Забихула Муджахид пое отговорност за нападението.Атаката дойде дори след като представители на талибаните заявиха, че може да има временно прекратяване на огъня.Талибаните преди това отказаха всички оферти за прекратяване на огъня от афганистанското правителство, с изключение на тридневно примирие през юни 2018 г. по повод празника Ид ал Фитр.Настоящото предложение за прекратяване на огъня ще продължи седмица до 10 дни. През това време ще бъде подписана мирна сделка със САЩ, заявиха талибанските власти. Разговорите между афганистанците от двете страни на конфликта биха последвали, за да се вземе решение за формата на следвоенния Афганистан.В момента талибаните обсъждат дали да приемат предложението за прекратяване на огъня в САЩ.В понеделник американски войник беше убит в битка в северната провинция Кундуз. Талибаните твърдят, че стоят зад фатален крайпътен атентат, насочен към американските и афганистанските сили в Кундуз.На следващия ден нападение на талибани на контролно-пропускателен пункт уби най-малко седем войници на афганистанска армия в северната провинция Балх.Други шест афганистански войски бяха убити в същата провинция в четвъртък при нападение срещу армейска база. Най-малко 10 афганистански войници бяха убити в петък при сложна атака на контролно-пропускателен пункт в южната провинция Хелманд.Талибаните често се насочват към афганистански и американски сили, както и към правителствени служители. Но десетки афгански цивилни също са убити при кръстосания огън или от крайпътни бомби, засадени от бойци.", "date": "2019.12.29", "title": "Талибаните убиха най-малко 17 милиционери в Афганистан"}
{"url": "https://news.bg/world/yaponiya-obmislya-kak-da-se-spravi-s-novite-raketi-na-severna-koreya.html", "text": "Япония проучва възможността да модифицира системата САМ-4, за да се справи с новите ракети с малък обсег на Северна Корея, съобщава \"Спутник\" по информация на местни медии.Това би запълнило пропуска в противоракетната отбрана на Япония.В момента японските въоръжени сили разполагат с ракети СМ-3 с радиус на действие между 500 и 1500 км, батареите от системи за противовъздушна отбрана \"Пейтриът\", способни да поразяват мишени между 15 и 20 км, както и системата САМ-4 с максимален обсег до 100 км.По данни на японската медия \"Санкей\" страната може да започне разработването на новата ракета през 2020 г.Новите севернокорейски ракети с малък обсег прелитат на малка височина и могат да променят траекторията си, което ги прави трудни за поразяване.", "date": "2019.12.29", "title": "Япония обмисля как да се справи с новите ракети на Северна Корея"}
{"url": "https://news.bg/politics/ninova-iska-geshev-da-razsledva-nerednostite-v-tets-bobov-dol.html", "text": "Институциите прикриват геноцида в Бобов дол. Това заяви председателят на БСП Корнелия Нинова на среща с кмета на Бобов дол Елза Величкова, с кметове на населени места от общината и местни жители.Те връчиха на Нинова подписка срещу замърсяването на околната среда от ТЕЦ \"Бобов дол\". Според тях там се горят боклуци през нощта, като за целта отпадъците се смесват с въглища. Част от боклука пък се зарива в открития рудник. Именно това било причината за замърсения въздух в общината, както и за епидемията от хепатит А и множеството случаи на туберкулоза.Като друг проблем те посочиха превозът към ТЕЦ-а, извършван от тежкотоварни камиони, които минават през града въпреки забранителните знаци. Хората се оплакаха, че в резултат на това пътят и домовете им се рушат.Друг проблем за жителите е и затвореният преди две години без никакъв надзор рудник \"Бабино\". Освен че заради закриването му над 1000 работници са останали без работа, според специалисти рудникът е опасен, защото в него се съдържа метан, който е 60 пъти над нормата.Присъстващите изразиха подозренията си, че в схемата за прикриване на нередностите с ТЕЦ-а са депутат от ГЕРБ и областният управител, който възпрепятства всяко действие на кмета на Бобов дол за стопиране на нарушенията.Нинова бе категорична, че щом боклукът в Бобов дол се гори безнаказано, това означава, че някой на най-високо равнище е разрешил това и го покровителства. Тя обеща, че ще постави въпроса.Искаме обективно разследване и наказани, правителството да извърши проверка и да отнеме разрешителното за горене, заяви тя.", "date": "2019.12.29", "title": "Нинова иска Гешев да разследва нередностите в ТЕЦ \"Бобов дол\""}
{"url": "https://news.bg/world/rusiya-i-ukrayna-zapochnaha-podpisvaneto-na-dokumentite-za-gazoviya-tranzit.html", "text": "Представители на Украйна и Русия започнаха подписването на документите, свързани с транзита на руски газ, на срещата във Виена. Това съобщи във Фейсбук украинският министър на правосъдието Денис Малюска, посочва ТАСС.Процесът на подписване все още не е приключил, коментира той събитието. Ръководителят на украинската компания Сергей Макогон също публикува снимка във Фейсбук с думите: \"Процесът започна\".По-рано директорът на компанията \"Нафтогаз\" Андрей Коболев съобщи, че до снощи страните не са успели да постигнат окончателно съгласие по текстовете на документите, но все пак са постигнали \"определен напредък\". Той уточни, че при преговорите се изработват три документа, по-специално, споразумение между новия оператор на газопреносната система на Украйна и \"Газпром\", което определя техническите регламенти и правила за взаимодействие между операторите. Освен това двете страни работят по споразумение за организирането на транзита.Новият кръг от преговори между делегациите на Русия и Украйна започна в четвъртък във Виена.На 20 декември Москва и Киев на 20 декември обявиха одобряването на нов договор за транзит на газ за срок от пет години и уреждането на взаимни искове между \"Газпром\" и \"Нафтогаз\". Страните се споразумяха да не предявяватт нови взаимни искове, както и \"Газпром\" да получи близо 2,9 милиарда долара по решение на Стокхолмския арбитраж и по споразумение в рамките на антитръстовото производство срещу \"Газпром\" в Украйна.Вчера , касаещо уреждането на съдебни искове на Антимонополния комитет на Украйна срещу руския \"Газпром\" на стойност около 7 милиарда долара.", "date": "2019.12.29", "title": "Русия и Украйна започнаха подписването на документите за газовия транзит"}
{"url": "https://news.bg/health/gripnata-epidemiya-ni-udrya-v-sredata-na-yanuari.html", "text": "Очаква се грипната епидемия да се появи през втората половина на януари и началото на февруари. Това съобщи директорът на Центъра по заразни и паразитни болести проф. д-р Тодор Кантарджиев, цитиран от БНТ.Той обясни, че тази година епидемията се е забавила както у нас, така и в цяла Европа. Причината за това били климатичните особености.Проф. Кантарджиев посочи, че в момента са разпространени вирусните инфекции, като има две основни причини за епидемичните им разпространения през студените месеци.Той припомни, че по-миналия петък в Бургас, когато при две деца беше открит вирусът H1N1, по-известен като свински грип. Миналата седмица пък са били доказани грипни вируси и в София. Те бяха H3 в първа клиника на Инфекциозна болница при дете на 7 години и дете на 13 години, които са добре към момента, обясни проф. Кантарджиев.Той посочи, че първите открити случаи показват, че референтната лаборатория на центъра работи, но това не означава, че има епидемично разпространение на грип.Специалистът съветва да не се контактува с хора, които са видимо болни, да спазваме дистанция от метър и половина със събеседника си, както и да се ползват маски, които е добре да се сменят на два часа. Важно е и спазването на лична хигиена. Проф. Кантарджиев напомня, че не бива да пипаме лицето си, очите, устата и носа си, преди да сме мили ръцете си.Припомняме, в началото на декември държавният здравен инспектор Ангел Кунчев прогнозира, чеОще през ноември беше отчетено, че , като се предвиждаше, че той ще дойде именно през декември. Причината за тазгодишното забавяне беше", "date": "2019.12.29", "title": "Грипната епидемия ни удря в средата на януари"}
{"url": "https://news.bg/world/velikobritaniya-gotova-da-dopusne-huawei-do-5g-mrezhata-si.html", "text": "Британските служби за сигурност дадоха зелена светлина на премиера Борис Джонсън да позволи на китайския технологичен гигант Huawei да участва в разработването на британските 5G мрежи, съобщава \"Дейли мейл\". Това се случва въпреки опасенията от шпионаж.Вярваме, че можем да се справим с баланса между националната сигурност и икономическата полза за Великобритания, твърди високопоставен източник от службите за сигурност.Очаква се Джонсън да свика съвета за национална сигурност през третата седмица на януари, за да реши дали да повери на Huawei осигуряването на елементи за модернизирането на мрежата.При предварителните обсъждания все пак е препоръчано китайската компания да бъде изключена от \"съществените\" аспекти на британската мрежа.Британското издание посочва, че службите за сигурност са одобрили да бъде позволено на Huawei да доставя неключови елементи, като антени за високоскоростната мобилна мрежа.Подобен ход обаче може да изправи Лондон срещу Вашингтон, който заема по-твърда позиция срещу Китай.По-рано Съветът за национална сигурност на Великобритания беше предупреден, че блокиране на достъпа на Huawei до британската 5G мрежа може да остави Острова в технологичен \"тъмен век\".", "date": "2019.12.29", "title": "Великобритания готова да допусне Huawei до 5G мрежата си"}
{"url": "https://news.bg/int-politics/gartsiya-iska-da-uchastva-v-pregovorite-na-oon-za-libiya.html", "text": "Гърция настоява да бъде включена в организираните от ООН преговори за конфликта в Либия, които ще се състоят през януари, съобщава БГНЕС.Напрежението между Гърция и Турция ескалира с всеки изминал ден заради подписаното между Триполи и Анкара споразумение за проучвателни дейности във водите на Средиземно море.Турция и Гърция имат дълго дипломатическо съперничество, но сега Либия е на дневен ред заради конкурентните лагери в северноафриканската държава.Гръцкият премиер Кириакос Мицотакис заяви, че страната му не иска източник на нестабилност в региона. Трябва да бъдем част от решението за Либия, защото това касае и нас, категоричен бе той.През януари в Берлин ще се проведе конференция, организирана от ООН, на която трябва да се положат основите на пътя за политическо решение на продължаващия конфликт в Либия.Хаосът в страната продължава от 2011 г., когато подкрепеното от НАТО въстание на народа свали и уби диктатора Муамар Кадафи. Оттогава съседни страни проявяват претенции към Либия, с цел да поемат контрола върху ресурсите й.През ноември Турция подписа спорна сделка, включваща морско и военно сътрудничество, с официално признатото от ООН правителство в Триполи. Гърция обаче й се противопостави с мотива, че Турция и Либия не споделят морска граница.Либия, а не Турция, е нашата естествена морска съседка, заяви Мицотакис.Според текстовете на сделката между Триполи и Анкара, турската страна предявява претенции към голяма част от Средиземноморието за енергийни проучвания, противоречащи на конкурентните претенции на Гърция и Кипър.Същевременно Турция засилва военната си помощ за Триполи, която се бори със силите на Халифа Хафтар за контрол на столицата.", "date": "2019.12.29", "title": "Гърция иска да участва в преговорите на ООН за Либия"}
{"url": "https://news.bg/regions/pernichani-plashat-s-protesti-i-v-sofiya-zaradi-vodnata-kriza.html", "text": "Перничани подготвят протест и в София заради водната криза, съобщава БНР.Това стана ясно на днешното протестно шествие в града. Протестиращите се заканиха, че ще организират демонстрация и в столицата в началото на новата година.Сред основните искания на перничани е виновниците за водната криза в града да понесат последствията си, както и министрите Нено Димов и Петя Аврамова и на ресорните им заместник-министри незабавно да подадат оставка.Всички виновници, а те имат имена, да бъдат съдени, защото това в момента е едно варварство срещу жителите на нашия град, категорични са протестиращите. Те настояват държавата да поеме всички разходи по плащане на водата им, докато трае водната криза.В протеста в Перник се включи и лидерът на Национален синдикат \"Защита\" Красимир Митов, който обяви, че ако до 5 януари тези искания не бъдат изпълнени, протестиращите тръгват за София.Там перничани ще бъдат подкрепени от членове на синдиката от всички краища на страната, заяви Митов. Той се опасява, че заради водния режим структуроопределящи предприятия може да спрат работа, което би обрекло Перник на гибел.Камелия Радева, която е един от главните организатори на протеста, заяви, че в София Перник ще отиде със сурвакарите. Нека пренесем нашата Сурва на жълтите павета, каза тя.По-рано днес  в централния градски храм \"Свети Иван Рилски\".С национални знамена и под звуците на патриотични песни шествието премина през центъра на града. Хората скандираха \"Оставка\", \"Виновните на съд\" и \"Искаме вода\".Жителите на миньорския град настояват водата в Перник да не поскъпва, както и да започне незабавна подмяна на водопроводната мрежа и държавата да отпусне безвъзмездна помощ на общината.Припомняме, по-рано днес министърът на икономиката Емил Караниколов заяви, че започват  спешни мерки по ремонт на пречиствателната станция.След срещата си с кмета лидерът на БСП Корнелия  заради кризата в Перник. По думите й хората настояват да разберат кой носи отговорността за бедственото положение.Вчера при посещението си в Стара Загора премиерът заяви, че в Перник нищо не е пипано от 52-ра година. По думите му Преди това по повод предложението му за . Според гражданската платформа \"Изправи се. БГ\" това ще доведе до нов държавен монопол.Доброволци пък съобщиха, че", "date": "2019.12.29", "title": "Перничани плашат с протести и в София заради водната криза"}
{"url": "https://news.bg/int-politics/rusiya-obeshta-da-otgovori-adekvatno-na-sanktsiite-na-sasht-sreshtu-severen-potok-2.html", "text": "Реакцията на Русия спрямо санкциите на САЩ срещу \"Северен поток 2\" ще бъде балансирана и адекватна. Това заяви руският вицепремиер Дмитрий Козак, цитиран от РИА Новости.Той бе категоричен, че \"Северен поток 2\" ще бъде завършен въпреки ограниченията, наложени от Вашингтон.Козак подчерта, че САЩ са наложили санкции върху руските газопроводи, но имат различно мнение относно енергийната сигурност на други страни.На 20 декември американският президент Доналд Тръмп подписа бюджета за отбрана на страната за 2020 г., който предвижда да бъдат наложени санкции на компании, участващи в изграждането на газопроводите \"Северен поток 2\" и \"Турски поток\".Заради заплахата от санкции , която полага тръбите на \"Северен поток 2\", прекрати работата си по проекта и оттегли всичките си служители и техника.Руският енергиен министър Александър Новак обаче увери, че \"Северен поток 2\" ще бъде завършен дори и без участието на чуждестранни фирми изпълнители, тъй като всички дейности по строителството могат да се поемат от руски компании.Предвижда се \"Северен поток 2\" да стартира в края на 2020 г.", "date": "2019.12.29", "title": "Русия обеща да отговори адекватно на санкциите на САЩ срещу \"Северен поток 2\""}
{"url": "https://news.bg/world/spasiha-31-migranti-v-lamansha.html", "text": "Френски митничари спасиха в Ламанша 31 мигранти, опитали да стигнат с две лодки до бреговете на Великобритания, съобщава \"Франс прес\".Те са били спасени при две спасителни операции. Първата е започнала около 1.00 часа по Гринуич.По информация на френската морска префектура на Ла Манш и Северно море след повреда в мотора на една от лодките 11 души, включително две малки деца, са били извадени от водата на около 5,5 км от Кале в Северна Франция.Край Дюнкерк на 40 км източно от Кале са били спасени още 20 леко измръзнали мигранти, сред които и бременна жена. Тяхната лодка започнала да пропуска вода.Всички са били откарани невредими до френското крайбрежие от митнически патрулен катер.", "date": "2019.12.29", "title": "Спасиха 31 мигранти в Ламанша"}
{"url": "https://news.bg/int-politics/zaev-optimist-che-balgariya-i-makedoniya-shte-razreshat-istoricheskite-vaprosi.html", "text": "Вярвам, че ще разрешим историческите въпроси с България. Това заяви македонският премиер Зоран Заев в интервю за \"Дойче Веле\", съобщава БГНЕС.Той направи анализ на управлението си от юни 2017 г. до днес.Очаква се Заев да  и на 3 януари да бъде съставено служебно правителство, което да управлява страната до провеждането на предсрочни избори на 12 април догодина.Заев коментира предстоящата си среща с българския министър-председател Бойко Борисов, която ще се състои, след като той вече се е оттегли от своя пост. Въпреки че тя е в неговата частна програма, той обеща да предложи креативни решения на Борисов, за да продължат двете страни да вървят заедно напред.Вярвам, че ще разрешим историческите въпроси и ще помогнем на двете комисии, както беше първоначалната идея - да се изгради приятелство чрез споразумението, а не да се създава враждебност, заяви той. По негови думи решение ще се намери, тъй като той и съветниците в Смесената историческа комисия имали креативно мислене.Заев бе категоричен, че предсрочните избори ще се проведат на 12 април и това не подлежи на обсъждане от нито една партия.\"Служебното правителство трябва да се състави на 3 януари и от това не трябва да се отстъпва. Трябва да гледаме на изборите на 12 април като на приключен въпрос\", категоричен бе той.Припомняме,  по историческите и образователни въпроси на България и Северна Македония бе създадена в резултат на  между Република България и Република Македония, подписан на 1 август 2017 г. и влязъл в сила на 14 февруари 2018 г.Първото заседание на комисията отбеляза малък  и Средновековието, но не бе постигнато съгласие по въпроса за Гоце Делчев. на експертите е именно личността на Гоце Делчев. Българската част на  двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров.В началото на октомври , за да получи подкрепата ни за членство в ЕС. Едно от тях е Северна Македония да постигне конкретни резултати именно по темата за важни събития и исторически личности в общата ни история - Гоце Делчев, Илинденско-Преображенското въстание и др.След срещата на 13 септември, която  до този момент, държавният глава Румен Радев свика , на която настоя да се начертаят ", "date": "2019.12.29", "title": "Заев оптимист, че България и Македония ще разрешат историческите въпроси"}
{"url": "https://news.bg/politics/borisov-obeshta-iztsyalo-novo-trase-za-nad-2-mln-leva-za-pernik.html", "text": "Ще бъде изградено изцяло ново алтернативно трасе по Клон 2 в Перник с държавни средства. Това съобщи премиерът Бойко Борисов във Фейсбук.Той обясни, че през него ще бъдат положени нови тръби, като работата по изчистването на трасето, дълго близо километър, ще започне още утре. По прогнози на премиера то ще струва над 2 млн. лв.Предстои да бъде изградена и пречиствателна станция. В социалната мрежа Борисов уверява, че всички необходими материали вече са набавени за незабавното започване на работата.От публикацията става ясно още, че днес министърът на икономиката Емил Караниколов, зам.-министърът на регионалното развитие Николай Нанков и областният управител Емил Костадинов отново са били на място в Перник и са продължили с обследването на водопреносната мрежа на града.Премиерът посочи, че те са се срещнали с научните ръководители, ангажирани с намирането на решения за осигуряването на допълнителен дебит към яз. \"Студена\", и са се запознали с проектите, които утре ще бъдат предоставени за одобрение от Басейновата дирекция към МОСВ.Припомняме, днес  в централния градски храм \"Свети Иван Рилски\" и излязоха на протест. Те заплашиха, че ако управляващите не изпълнят исканията им, По-рано през деня министърът на икономиката Емил Караниколов заяви, че започват спешни мерки по ремонт на пречиствателната станция.След срещата си с кмета лидерът на БСП Корнелия  заради кризата в Перник. По думите й хората настояват да разберат кой носи отговорността за бедственото положение.Вчера при посещението си в Стара Загора премиерът заяви, че в Перник нищо не е пипано от 52-ра година. По думите му Преди това по повод предложението му за . Според гражданската платформа \"Изправи се. БГ\" това ще доведе до нов държавен монопол.Доброволци пък съобщиха, че", "date": "2019.12.29", "title": "Борисов обеща изцяло ново трасе за над 2 млн. лева за Перник"}
{"url": "https://news.bg/int-politics/vuchich-se-otkazva-da-bade-partien-lider.html", "text": "Сръбската прогресивна партия ще избира изцяло ново ръководство през юни 2020 г., съобщава БГНЕС. Изборите ще са за председател и за членове на управителния орган на партията.Нейният лидер и президент на Сърбия Александър Вучич обяви, че самият той няма да се кандидатира отново за партиен лидер и изрази надежда, че наследникът му на председателския пост ще може да ръководи партията както пожелае.След двучасово заседание на Главния съвет на Сръбската прогресивна партия Вучич посочи, че новото ръководство ще бъде определено на 28 юни, след което ще се изберат и членовете на ресорните партийни комисии.Той подчерта, че действащият премиер на страната Ана Бърнабич е била избрана в управителния орган на партията единодушно от всички негови членове.Сърбия е единствената европейска държава, където президентът е и партиен лидер. Преди съвместяването на тези два поста беше характерно за тоталитарните комунистически диктатури в Източна Европа, които обаче се отказаха от тази практика при промените през 1989 г.", "date": "2019.12.29", "title": "Вучич се отказва да бъде партиен лидер"}
{"url": "https://news.bg/culture/vasil-naydenov-bog-me-zapazi-v-katastrofata.html", "text": "\"Съвсем скоро катастрофирах, Господ ми помогна. Пред нас караше \"Мерцедес\", който рязко намали от 140 на 20. Отляво беше мантинела, отдясно имаше много дълъг тир. Беше неизбежна катастрофата. До ден днешен ме болят краката\".Това каза в предаването \"120 минути\" по бТВ певецът Васил Найденов. В разговор с водещия Светослав Иванов Найденов сподели, че произшествието е било сериозно - предната част на автомобила буквално изчезнала от силния удар.В първите моменти певецът дори не можел да излезе от колата. За късмет катастрофата се разминала без сериозни последствия.В ефира на bTV иконата на българската естрада разказа и за любимите си песни, любимите текстове.\"Един от любимите ми текстове е на песента \"И утре е ден\". Много хубаво звучи, звучи с някаква надежда. Човек трябва винаги да има вяра в това, което ще му се случи утре. Понякога това, което си пожелаваш и искаш, се случва\", каза Найденов.По думите му една песен се превръща в любима на публиката, когато има история с този, който я слуша: \"Нещо трябва да се е случвало. Да си кажеш \"Тази песен е моята песен - тя е част от мен\". Важно е да има адрес. И е важно какви думички ще ти бъдат сложени в устата\", вярва Найденов.Попитан за времето, когато е изнасял 13 поредни концерта в Русия пред многохилядна публика, певецът сподели: \"Русия ме е научила на едни друг мащаби, които ги пожелавам на сегашните артисти да ги изпитат. Преди имахме силни позиции в Русия. Лили (Иванова) го знае.Лошото е, че този пазар го напуснахме. Хората правят пазари, а не ги унищожават, независимо от политиката. Политиката е само едната страна на нещата, но ми се струва, че в това отношение ние загубихме, че не работим на руския пазар\".", "date": "2019.12.29", "title": "Васил Найденов: Бог ме запази в катастрофата"}
{"url": "https://news.bg/regions/zemetresenie-kray-bansko.html", "text": "Земетресение от 3,3 по Рихтер е регистрирано близо до Банско, сочат данните на Националния институт по геофизика, геодезия и география.Според уредите епицентърът е на 6 километра северно от Разлог и на 85 километра южно от София.Трусът е с дълбочина 15 километра и е настъпил точно в 19:36 часа.В сайта на Европейския сеизмологичен център земетресението е усетено в курорта Банско. В интернет приложението на центъра потребителите описват земното вълнение като \"силен трус с малка продължителност\".", "date": "2019.12.29", "title": "Земетресение край Банско"}
{"url": "https://news.bg/world/kim-chen-un-svika-sreshta-za-vazhni-vaprosi-za-natsionalnata-otbrana.html", "text": "Севернокорейският лидер Ким Чен-ун свика среща на висши представители на управляващата партия, за да обсъди важни въпроси на политиката преди крайния срок, определен от Ким за Съединените щати, съобщи държавната информационна агенция, цитирана от \"Ройтерс\".Ким ръководи първото пленарно заседание, за да обсъди \"важни въпроси, възникващи в изграждането и дейностите на партията и в изграждането на държавата и националната отбрана\", се казва в изявлението.\"Непосредствената ориентация на борбата на WPK и държавата и важните политически въпроси за нова победа в нашата революция при сегашната ситуация бяха изложени като дневни програми на пленарното заседание\", поясниха от държавната информационна агенция.Пленарното заседание на партията идва седмица, след като Пхенян проведе централното военно събрание на управляващата партия, за да обсъди повишаване на военната способност на страната.По-рано този месец Северна Корея заяви, че ще проведе пленарна сесия на своята управляваща партия, за да обсъди и да вземе решение по важни въпроси поради променената ситуация у нас и в чужбина, без да се задълбочава.Пхенян многократно е помолил Вашингтон да изпълни крайния си срок и да предложи нова инициатива, за да изглади различията си по програмата за ядрени оръжия на Север. По-рано този месец Северна Корея предупреди Вашингтон, че неспазването на очакванията на Пхенян В средата на засиленото напрежение между Северна Корея и Съединените щати, Северна Корея проведе два \"критични\" теста на сателитния център за изстрелване този месец, за да засили стратегическото си ядрено сдържане.В отговор на предупреждението на Северна Корея, президентът на САЩ Доналд Тръмп заяви, че миналата седмица САЩ са готови да се справят с всеки \"коледен подарък\" на Северна Корея на фона на опасенията на САЩ, Пхенян може да подготвя ракетно изпитание за далечен обсег.През октомври севернокорейска делегация, предвождана от главния преговарящ Ким Мьон Гил, проведе преговори на работно равнище в Швеция за ядрено разоръжаване с делегацията на САЩ, ръководена от Стивън Бийгън. Това бяха първите преговори след  Ким Чен-ун в Ханой през февруари.Северна Корея започна преговори за ядрено разоръжаване (на Корейския полуостров) със САЩ през 2018 г. Ким Чен-ун и Тръмп изразиха ангажираността си към ядреното разоръжаване по време на  миналия юни. Преговорите между двамата държавни ръководители във Виетнам обаче се разпаднаха заради разногласия във връзка с времевата рамка за облекчаване на тежките санкции срещу комунистическия режим.", "date": "2019.12.29", "title": "Ким Чен-ун свика среща за важни въпроси за националната отбрана "}
{"url": "https://news.bg/world/promeni-v-obshtestveniya-klimat.html", "text": "Първата публикация в News.bg, в която е наличен , e от началото на 2008 г. Към момента с този таг в сайта са натрупани 22 страници с материали, като забележителното е, че повече от половината (12 страници) са написани през последната година. Т. е. наблюдава се , която основателно се превърна в основна световна тема, защото на карта е поставено бъдещето на живота на планетата и в частност на човешката цивилизация, както предупреждават преобладаващото мнозинство от независими учени и експерти по света и безпристрастно боравещите с техните данни и изводи.Налице е и научен консенсус, че климатичните промени, превръщащи се междувременно в климатична криза и критично положение с климата, са предизвикани от човешката дейност, т. е. генерирането на енергия от изкопаеми горива и същевременното поголовно изсичане на гори ни води към катастрофа и то с хоризонт 2100 г., а да не говорим за по-нататък. Тук се мержелее пред очи един изключително остър морален проблем, а именно, че последните няколко човешки поколения, включително настоящите, които създават поколенията на бъдещето, поддържат относително висок материален жизнен стандарт за сметка на срива на природата и екосистемите, и завещават на потомците си (еко)тегоби, стигащи до несъвместимост с живота.Това беше основното послание на придобилата скорострелна световна известност климатична активистка Грета Тунберг - шведската девойка, която вдъхнови и поведе през изминаващата 2019 година милиони деца по света, които се разбунтуваха срещу така заварения от тях свят на възрастните, в който икономическата рационалност надделява над самите устои на живота (по-нататък във времето).  изкарва милиони стачкуващи ученици всеки петък в повече от 100 страни по света, които напомниха на политиците и взимащите решения, че има само една Земя във Вселената, т. е. че от разните планове за заселване на други планети може и да се възползват малцина богаташи, но останалите милиарди представители на вида хомо сапиенс (и още много милиарди живи същества) ще трябва да си \"блъскат главите\" тук. Друго забележително послание на децата беше, че е нужна не климатична промяна, а промяна на системата...Все пак през 2019 г. се забеляза и \"сепване\" у (елитната) част от възрастните, които започнаха да дават някакви решения на проблема. Европа (и по-конкретно Европейската комисия) \"поведе хорото\", , чиято крайна цел е през 2050 година , неутрална по отношение на климата, което означава да не изхвърля в атмосферата повече , отколкото природата може да абсорбира.Лошото е, че климатичната криза е общ световен проблем и частичните (евро)решения не могат да разрешат кризата, докато и останалата част от света не приеме подобни (еко)стандарти по отношение на климата. , която направи пореден опит да събере 200-те страни по света (), за да обсъдят и договорят решения във връзка с климатичните промени. В това обаче се провалиха, с което за пореден път показаха, че възрастните за нищо на света не са готови да направят \"жертва\" по отношение на материалния си жизнен стандарт, базиран на \"опоскване\" на ограничените ресурси на планетата, за да не изпадат в тежко положение потомците им.Тук трябва да бъде натъртена ролята на държавни ръководители като Доналд Тръмп, Жаир Болсонару, Владимир Путин (президентите на САЩ, Бразилия и Русия) и доста други. Те са емблематичен пример за политици, които \"пет пари\" не дават за \"зеления курс\", който трябва да поеме световната икономика.  (възрастните си) избиратели в Питсбърг (и другаде) за \"красивите американски въглища\" и получава бурни овации, с което инатливо \"натрива носовете\" на \"пикли\" като  с пуканки в ръце като мнозинството от своите връстници, са взели да се месят в работите на възрастните...  предизвикателно на света, който му дири сметка за изсичането на \"белите дробове\" на планетата -  От своя страна Владимир Путин обяви, че имало проблем с климатичните промени, но не се знаело от какво били предизвикани те, с което имплицитно казва, че Русия ще продължи да решава  (доколкото го решава) чрез експлоатиране на природните ресурси, случило се да попаднат под нейна юрисдикция.Такива като Тръмп, Болсонару и Путин, продукт на епохата на \"постистината\" и \"вездесъщите\" генератори на мнения в социалните мрежи (и форумите в новинарските сайтове), в която никакви авторитети, включително научни, не получават подобаващото им се зачитане, бламират от висотата на постовете си повсеместния научен консенсус, че дейността на хората лежи в основата на тежкия проблем, пред който се изправя животът на Земята. За разлика от избирането им (от широките народни маси), което става на базата на едни или други популизми, на едни или други манипулации, на едни или други проблеми, създадени от техните политически опоненти, които те щели уж да решат, научният консенсус не е продукт на демократична процедура, а на строги количествени и качествени изследвания. В крайна сметка кой, ако не учените, които се занимават цял живот специализирано и експертно с това, може да е достоверен източник за даден проблем, в случая - проблемът с климата?А Грета Тунберг, която се превърна в най-омразното дете за възрастните по света, не е нищо друго, а популярен изразител на консенсуса на учените, че ако продължаваме по този начин, ще страдаме - не толкова настоящите обитатели на планетата, а бъдещите... нашите потомци...Грета Тунберг, която беше , се опита да даде личен пример, отказвайки да използва въздушен транспорт, за да отиде оттатък Атлантика, като за целта . Отвъд саркастичните подмятания, които шведската девойка отнесе от възрастните, този жест имаше за цел да покаже на същите тези възрастни, че в крайна сметка системата за производство на висок материален жизнен стандарт е такава, каквато е, заради самите тях и техните желания, за удовлетворяването на които е създадена тази система.И че излизането от този омагьосан кръг на човешки желания и тяхното задоволяване зависи от всеки един човек на тази планета. Ако хипотетично всички представители на вида хомо сапиенс утре пожелаят да сложат ... Но понеже това е абсолютна утопия, такива като Грета Тунберг са важни с примера си, за да може постепенно хомо сапиенс да възжелае други неща, неща, които не водят в края на краищата до рухване на природата и екосистемите. А ако не възжелае по своя воля, вероятно ще му се наложи да се промени насила. Ако има изобщо останало време да го направи...", "date": "2019.12.29", "title": "Промени в обществения климат"}
{"url": "https://news.bg/society/blizo-290-km-patishta-sa-remontirani-prez-2019-g-s-evrosredstva.html", "text": "Близо 290 км второкласни и третокласни пътища са ремонтирани през 2019 г. със средства от ОП \"Региони в растеж\" 2014-2020 г. и Програмата за териториално сътрудничество Интеррег V-A Гърция - България. Двете програми се финансират от Европейския фонд за регионално развитие и националния бюджет. В основния ремонт на отсечките са вложени около 255 млн. лв.През тази година по ОПРР са ремонтирани 43 км от прохода \"Петрохан\" - важна транспортна връзка на Северозападна с Югозападна България през билото на Стара планина, над 17 км от третокласния път III-1002 Враца - пещера Леденика, 9 км от околовръстния път на Ловеч /част от път II-35 Плевен-Ловеч/, над 27 км от път II-44 Севлиево - Драгановци - Габрово, който осигурява най-кратката връзка между столицата и Габрово и свързва населените места от Северна България с прохода Шипка и Южна България.С финансиране от ОПРР 10-километровия участък от път II-86 Пловдив - Асеновград вече е с магистрален габарит, с което се осигури бърз и удобен транспортен достъп на жителите от общините Куклен и Асеновград и от област Смолян до АМ \"Тракия\", летище Пловдив и индустриалния район в околностите на Пловдив. Ремонтирани са и близо 39 км от пътя Стара Загора - Раднево. Второкласният път осигурява връзката на общините Стара Загора и Раднево с АМ \"Тракия\" и е основна пътна артерия към енергийния комплекс \"Марица Изток\".По ОПРР през следващата година продължава ремонтът на още 101 км пътища, на които е работено и през тази година. Сред тях са 32,5 км от пътя Дупница - Самоков, свързващ ГКПП \"Гюешево\" с АМ \"Струма\", с път I-1 София - Благоевград и АМ \"Тракия\", на 12 км от път III-109 за Мелник, който е единствената транспортна връзка на Мелник и селата Спатово, Хотово и Лозеница с общинския център гр. Сандански, както и на Мелник, Роженския манастир и природния феномен \"Мелнишки пирамиди\" с републикански път I-1 (Е-79) и др.По Програмата за трансгранично сътрудничество ИНТЕРРЕГ V-A Гърция - България тази година са ремонтирани 32 км от пътя Момчилград - Крумовград - Ивайловград. Второкрасният път осигурява удобна връзка за голям брой туристи, пътуващи ежедневно за Гърция. През 2020 г. продължава реконструкцията и рехабилитацията на 7 км от второкласния път II-86 Средногорци - Рудозем и се предвижда да стартира строителството на обходния път на Рудозем, по който ще преминава трафикът към бъдещия контролно-пропускателен пункт \"Рудозем - Елидже\".По Програмата за трансгранично сътрудничество ИНТЕРРЕГ V-A Румъния - България през 2020 г. ще започне основният ремонт на над 24 км пътища в Северна България. Ще се рехабилитират 9,3 км от път III-118 Гулянци - Долна Митрополия в област Плевен, както и около 15 км от път II-81 Костинброд - Берковица - Монтана.", "date": "2019.12.29", "title": "Близо 290 км пътища са ремонтирани през 2019 г. с евросредства"}
{"url": "https://news.bg/regions/122-snegorina-pochistvat-ulitsite-v-sofiya.html", "text": "122 машини снегопочистваща техника е на терен и извършва обработки със смеси против заледяване в София, съобщи БНТ, позовавайки се на Столична община.Обработени са пътищата, по които се движат колите на масовия градски транспорт.Снегопочистващата техника започва работа по основните улици в районите, както и на вътрешноквартални улици. Опесъчени са пътищата в природен парк \"Витоша\" - Драгалевци - Алеко и Бояна - Златни мостове.В момента по-обилен е снеговалежът в южните квартали. Екипи на дирекция \"Аварийна помощ и превенция\" обхождат стръмни и опасни участъци в града, както и мостовите съоръжения, за да проверят състоянието им.От общината напомнят на шофьорите да излизат на пътя само с добре оборудвани за зимата автомобили и да шофират със съобразена със зимната обстановка скорост.", "date": "2019.12.29", "title": "122 снегорина почистват улиците в София "}
{"url": "https://news.bg/world/turtsiya-uskoryava-sdelkata-za-razpolagane-na-voyski-v-libiya.html", "text": "Турският външен министър Мевлют Чавушоглу предупреди, че конфликтът в Либия рискува да изпадне в хаос и да стане следващата Сирия, тъй като се стреми да ускори законодателството, което да му позволи да изпраща войски в северноафриканската страна, предаде \"Ройтерс\".Международно признатото правителство на националното споразумение на Либия в Триполи се бори да отблъсне силите на генерал Халифа Хафтар, които са подкрепени от Русия, Египет, Обединените арабски емирства (ОАЕ) и Йордания.\"Ако днес Либия стане като Сирия, тогава ще дойде редът и за останалите страни в региона\", заяви министърът на външните работи на Турция Мевлют Чавушоглу в събота на среща на управляващата партия АК.\"Ние трябва да направим всичко необходимо, за да предотвратим разделянето на Либия и плъзгането в хаос и това правим. Имаме законно правителство там, с което се занимаваме \", каза той, като подчерта, че сключването на договор за военна сигурност с Либия е важно.Чавушоглу ще се срещне с трима лидери на опозиционни партии в понеделник, а правителството се очаква да обсъди предложението в рамките на следващата седмица.Миналата седмица президентът Тайип Ердоган обяви решението на своето правителство да , за да защити подкрепеното от ООН правителство на националното споразумение (GNA) в Триполи срещу генерал Халифа Хафтар, който получава военна подкрепа от Русия, Египет и Обединени Арабски емирства.Изтребителите на Хафтар не успяха да достигнат центъра на Триполи, но постигнаха малки печалби през последните седмици в някои южни предградия на столицата с помощта на руски и судански изтребители, както и дронове, изпратени от ОАЕ, поясняват дипломатите.Китайските произведени дронове са дали на Хафтар \"местно въздушно превъзходство\", тъй като те могат да пренасят над осем пъти теглото на взривните вещества, отколкото дроновете, дадени от GNA от Турция, а също така могат да обхванат цяла Либия, се казва в доклад на Организацията на обединените нации през ноември.Миналия месец Анкара подписа две отделни споразумения с GNA, водени от Fayez al-Serraj, едно за сигурността и военното сътрудничество и друго за морските граници в източното Средиземноморие.GNA заяви в неделя, че видео, циркулиращо в интернет, за което се предполага, че показва сирийски бойци, разположени от Турция в Либия, е невярно. ", "date": "2019.12.29", "title": "Турция ускорява сделката за разполагане на войски в Либия"}
{"url": "https://news.bg/world/vzriv-udari-voenen-parad-v-jemen.html", "text": "Взрив удари военен парад в южния град на Йемен Ал-Далеа, съобщиха от силите на Йеменския пояс за сигурност, цитирани от \"Ройтерс\".Все още не са отправени претенции за отговорност.Свидетели разказват, че взривът е избухнал близо до платформа за гости по време на парада.Малко по-късно стана ясно, че ракета е изстреляна от ориентираната в Иран група Houthi. Вследствие на взрива са загинали най-малко 5 души, а други 8 са ранени. Йемен страда от почти 5-годишен конфликт, откакто движението Хути свали правителството на президента Абд-Раббу Мансур Хади в края на 2014 г. Превратът извърши военна намеса през 2015 г. от коалиция, ръководена от Саудитска Арабия, която включва ОАЕ, опитвайки се да възстанови международно признатото Хади правителство.Град Ал-Дхалеа се контролира от южните сепаратистки сили. Той се намира на главния път от юг на север, свързващ южното пристанище на Аден - контролирано от правителството на Хади - с контролираната от Хути столица, Сана. Оспорвана фронтова линия минава през провинция Ал Далия.През август хутистите поеха отговорност за ракетно и безпилотно нападение на парад в Аден, седалището на международно признатото правителство, при което загинаха около 36 души, включително виден командир.", "date": "2019.12.29", "title": "Взрив удари военен парад в Йемен"}
{"url": "https://news.bg/politics/ninova-se-sreshta-s-ivan-geshev-zaradi-krizata-v-pernik.html", "text": "Лидерът на БСП Корнелия Нинова се срещна с кмета на Перник Станислав Владимиров, кметове на населени места, общински съветници и граждани във връзка с кризата с водата. Тя заяви, че три са темите, които хората са поставили и очакват реакция от БСП като партия и парламентарна група.\"На първо място поставиха остро въпроса за отговорността - кой е отговорен за тази криза в Перник. Те не приемат липсата на информация по разследването, поради което поех ангажимент още днес да поискам среща с главния прокурор Иван Гешев и да разбера докъде е стигнало разследването\", подчерта соцводачът. Нинова изрази недоволството си, че премиерът прехвърля вината за водната криза на ВиК дружеството и на общината, но по думите й въпросното дружество е пускало водата само след направени заявки и разрешение от министерството. затова тя е категорична, че отговорността е и при министрите. След разговор с главния прокурор, стана ясно, че срещата ще се проведе на 6 януари.Нинова подчерта, че хората са поставили още и въпроса с дългосрочна програма за подмяна на водопреносната мрежа в града, на довеждащите водопроводи и на пречиствателните станции.\"Правителството да изпълни обещанието си за тази подмяна. По думите на специалисти това ще отнеме години. Положението е бедствено, предстоят тежки месеци и това, от което имат нужда хората, е вода. Затова ме помолиха и поемам този ангажимент да подпомогнем национална кампания \"Дари вода за Перник\". Обръщам се към всички - да бъдем съпричастни с перничани\", допълни още Нинова.Припомняме, че вчера, 28 декември, при посещението си в Стара Загора премиерът заяви, че в Перник нищо не е пипано от 52-ра година. По думите му Той подчерта още, че ще са необходими 20 млн. лв. инвестиция в подмяната на водопреносната мрежа. Преди това пък по повод предложението му за . Според гражданската платформа \"Изправи се. БГ\" това ще доведе до нов държавен монопол.Вчера беше съобщено, че До момента Регионалната здравна инспекция е от различни места в града, които показват чисти стойности.На 27 декември стана ясно, че Главният прокурор Иван Гешев пъкПо негови думи в момента се правели безумни неща, за да се разреши проблемът. бе обявено на 21 декември, след като воден режим бе ", "date": "2019.12.29", "title": "Нинова се среща с Иван Гешев заради кризата в Перник"}
{"url": "https://news.bg/world/ukrayna-zapochva-razmyana-na-zatvornitsi-s-proruskite-separatisti.html", "text": "Украинските правителствени сили и проруски сепаратисти в източната част на Украйна започнаха размяна на затворници, след което всички останали затворници от петгодишния конфликт трябва да се върнат у дома, предаде \"Ройтерс\".Споразумението беше сключено от руския лидер Владимир Путин и украинския президент Владимир Зеленски в Париж през декември.Размяната се извършва на контролно-пропускателен пункт близо до индустриалния град Хорливка в района на Донецк.Руската агенция РИА Новости съобщи, че Киев ще предаде 87 сепаратисти, докато Донецк ще върне 55 борци на централното правителство.Киевските сили се борят срещу сепаратистите в района на Донбас в Източна Украйна от 2014 г. насам в конфликт, отнел повече от 13 000 живота.Има няколко обмена на затворници между Киев и бунтовници. При последната размяна, проведена през декември 2017 г., Украйна предаде около 300 пленници на проруски сепаратисти и върна около 70.Припомняме, че вчера украинският президент Володимир ", "date": "2019.12.29", "title": "Украйна започва размяна на затворници с проруските сепаратисти"}
{"url": "https://news.bg/crime/zaloviha-dvama-da-shofirat-sled-upotreba-na-alkohol-i-narkotitsi-v-shumensko.html", "text": "34-годишен мъж от Лозница е хванат да шофира под въздействието на алкохол и наркотици, съобщи БНР. При проверката пробата с дрегера отчел 1.24 промила алкохол. Тестът за наркотици се оказал положителен на метаамфетамин.Нарушенията са извършени в едногодишния срок от наказването на шофьора и лишаването му от правоуправление.Заловен е и 18-годишен младеж от Исперих да шофира след употреба на наркотици. Тестът е реагирал положително на кокаин.По двата случая се водят бързи производства.", "date": "2019.12.29", "title": "Заловиха двама да шофират след употреба на алкохол и наркотици в Шуменско "}
{"url": "https://news.bg/comments/tehnologiite-sa-kalashnikat-na-nasheto-vreme.html", "text": "Изтъркулващата се 2019-та година ни носи като равносметка един парадокс: технологиите продължиха да се развиват интензивно, но въпреки това светът се оказа по-малко свързан помежду си. Но да съединиш два телефона е по-лесно, отколкото двама човека. Това е ранно предупреждение към тези, които мислят, че айпитата (IP, Internet Protocol) са хора. През изминалите 12 месеца много интернет-мрежи бяха създадени и много колективи от живи общности са разпаднаха. И това не е трудно за разбиране: в крайна сметка не IP-то, а съседът ви пуши в асансьора.Една от причините за това разглобяване на света и свеждането към съставните му части е възраждането на националните проекти. Примерите идват от всички посоки и бодат очите.От Париж Еманюел Макрон, който все повече обръща голизма с хастара навън, преобразявайки го от традиционалистки в прогресивен, се опитва да превърне Европейския съюз в гарнитура към Франция. Макрон притежава аргументи: има външно-политическа визия, провежда вътрешни реформи и ръководи страна с военно производство и ядрени оръжия.В Лондон Борис Джонсън успя да прокара постигната от него сделка с ЕС през Камарата на общините, така че Обединеното Кралство ще осъществи Брекзит до края на януари 2020-та година. БоДжо също притежава аргументи: има зад гърба си консолидирана партия, абсолютно мнозинство в долната Камара на Парламента, военно производство и ядрени оръжия.А въпреки че политическите искания на Каталуния за независимост от Испания да изглеждат мъртви, то не са такива сантиментите, които ги обуславят.В Индия пък министър-председателят Нарендра Моди използва резултата от успешните парламентарни избори в страната, за да форсира на по-висока скорост своя националистически проект, базиран на хиндуизма*.В Бразилия Жаир Болсонаро върви по същия път, макар и адаптирайки го към спецификите на страната - католическата среда и високата престъпност.В САЩ Доналд Тръмп води една външна политика, базирана на националния икономически интерес и търговските салда на страната си, отказвайки да бъде въвличан в идеологически интернационали.Протестите в Хонконг пък бяха най-организираната проява на недоволството на хората там спрямо китайската концепция \"една държава - две системи\".В Япония Шиндзо Абе иска да ревизира Конституцията на страната, възприемана като пречка за воденето на по-активна политика на сигурност от страна на Токио.А за Турция, Русия и Китай знаем, че техните геополитически концепции по традиция са смокинов лист за националните им амбиции.Или с други думи, през 2019-та година се оформи една политическа интровертност, чиито външно-политически вектори обслужваха частни, а не споделени интереси (Путиновият мост между Руската Федерация и Крим, \"Дълговата дипломация\" на Китай с Новия път на коприната, Тръмповата политика на \"търговския тефтер\", френската политика за \"ЕС на две скорости\", третата турска операция в Северна Сирия, шиитската дъга на Иран в Ирак и Ливан и т.н.).Друга причина за раздробяването на света през изминаващата година е изтъняването на най-малкото общо кратно между отделните държави: стесняването на периметъра на споделените интереси. И тук примерите през 2019-та година бяха очебийни.В Източна Азия общата опасност от ядрената Северна Корея и икономическия гигант Китай все по-трудно успява да сдържа отношенията между Южна Корея и Япония в позитивния порядък. Комуникацията между Сеул и Токио бе отровена от призраци, изплували от периода до Втората Световна война**.Междувременно Индия напусна преговорите за присъединяването си към търговската общност на RCEP***. От друга страна обаче, да посочим и положителния пример: Индия и Япония организираха първия си формат \"2+2\"****.В Европа Емануел Макрон нямаше търпение да се отърве от Борис Джонсън, а оттук и от стандартната британската съпротива спрямо федерализацията на ЕС под френско-германското лидерство*****. В Париж вече тече опит за социално инженерство спрямо Европа и в пост-меркелския период на Стария континент.В Южна Америка разногласията между президентите на Бразилия и Аржентина, Жаир Болсонро и Алберто Фернандес, заплашват функционирането на търговската общност Меркосур. Една от добрите новини, касаеща този търговски блок от Южна Америка, обаче е подписаното търговско споразумение между него и ЕС.А в ислямския свят решиха отново да разделят Аллах. Този път не на сунитски и на шиитски, а по геополитически признак: в Малайзия домакинската страна, заедно с Турция, Иран и Катар, решиха да обединят сили срещу Саудитска Арабия и направляваната от нея Организация за ислямско сътрудничество.Но това стесняване на базовия консенсус не се случва само между отделните страни. Напротив, такъв процес на партикуларизация е налице и в отделните държави.В САЩ Доналд Тръмп по-скоро би се видял с талибаните от Афганистан, отколкото с лидера на мнозинството в Камарата на представителите Нанси Пелоси*****. Последното е показателно за продължаващото обтягане на отношенията - а оттук и на свиването на социалния консенсус - между републиканците и демократите. А след като двама американци не могат да намерят общ език, наистина ли очакваме да има прогрес в денуклеаризацията на Корейския полуостров?В Израел пък антагонизмът между отделните политически блокове е толкова голям, че страната изпадна в безпрецедентна за времето ни политическа криза.В Турция властовото струпване в обятията на президента Реджеп Ердоган пък не отговаря на колизията между секуларните и религиозните граждани на страната.А на изборите за Европейския Парламент в ЕС мейнстрийм партиите продължиха да се свиват електорално, за сметка на все по-отчетливото обособяване на настръхнали по-крайнолеви и по-крайнодесни групи.Какво означава всичко това: реабилитирането на националните проекти и стесняването на социалните консенсусни?Все по-голямо налагане на национални интереси за сметка на общи, повече частни егоизми и повече поводи за сборичквания. Светът става \"точков\" и раздразнителен: той се декомпозира на съставните си части. Неслучайно думата на 2019-та година трябва да е \"санкции\": от САЩ и Китай, през ЕС, Русия, Турция и Иран, до Корейския полуостров и Япония.А ако някой разчита на технологиите за сглобяването обратно на света и за разрешаването на конфликтите, каквато роля се припознаваше за свободния пазар през 20-ти и 21-ви век, то за него имаме новина: технологиите са калашникът на нашето време, а Третата световна война ще се води в името на 5G мрежата.", "date": "2019.12.29", "title": "Технологиите са калашникът на нашето време"}
{"url": "https://news.bg/world/nad-1000-dushi-se-sabraha-na-protest-pod-dazhda-v-honkong.html", "text": "Повече от 1000 души се събраха в дъжда в парк във финансовия квартал на Хонконг с лозунги за демокрация, предаде \"Ройтерс\".Сред протестиращите има млади и възрастни хора, носещи черни и тюркоазени хирургически маски, за да скрият самоличността си.Недоволстващите заявяват, че виждат несправедливост и няма да спрат, въпреки че правителството ги игнорира.Хонконг е объркан от протести от повече от шест месеца, предизвикани от вече изтегления законопроект, който би позволил екстрадиция в континентален Китай, където съдилищата се контролират от Комунистическата партия.Оттогава демонстрациите се превърнаха в по-широко демократично движение и отново станаха по-конфронтационни през последните дни с полицията в сблъсъци с протестиращи в няколко търговски центрове и оживени туристически зони.Вчера се стигна до арести на дузина протестиращи, които През следващите няколко дни се планират още протести, включително отброяване до Нова година и поход на 1 януари, който може да привлече голяма тълпа.Протестиращите са ядосани от това, което смятат за засилено месиране от страна на Пекин в свободите, обещани на бившата британска колония, когато тя се върна към китайското управление през 1997 г.Китай отрича да се намесва, заявявайки, че е ангажиран с формулата \"една държава, две системи\" и обвинява чуждестранните сили в разпалване на вълнения.", "date": "2019.12.29", "title": "Над 1000 души се събраха на протест под дъжда в Хонконг"}
{"url": "https://news.bg/regions/vloshena-e-vidimostta-prez-prohoda-petrohan-zaradi-gasta-magla.html", "text": "Пътят през прохода \"Петрохан\" е чист и опесъчен, но места има гъста мъгла, което влошава видимостта на шофьорите, съобщи bTV.Освен това острите и резки завои продължават да представляват опасност.Температурата в района на прохода е около -3 градус.Днес в 8 области у нас е обявен код жълто заради снеговалежи и вятър.По-късно през деня се очакват снеговалежи, а почистващите машини са в готовност да се включат.От АПИ съобщиха, че от 12:00 ч се ограничава движението на превозни средства над 12 тона през Троянския проход поради влошените метеорологични условия.", "date": "2019.12.29", "title": "Влошена е видимостта през прохода \"Петрохан\" заради гъста мъгла"}
{"url": "https://news.bg/crime/gdbop-arestuva-direktora-na-gimnaziyata-v-ihtiman-zaradi-podkup.html", "text": "Арестуваха директора на професионалната гимназия в Ихтиман заради подкуп, съобщават от Димитър Бонев е бил задържан в петък. Освен че от 2 години е директор на държавното училище, той е и бивш кмет на Ихтиман в периода от 1995 г. до 2003 г.Бонев е бил арестуван от ГДБОП пред сградата на бившето ТКЗС в града, която се стопанисва от фирма на братя бизнесмени. Той е бил отведен в София.От полицията не са разкрили подробности за престъплението, за което е задържан.Управляваната от Бонев гимназия стопанисва земя, която се отдава под аренда. Според местните хора именно заради такъв договор е бил поискан подкупът.", "date": "2019.12.29", "title": "ГДБОП арестува директора на гимназията в Ихтиман заради подкуп"}
{"url": "https://news.bg/world/13-godishna-zagina-pri-strelba-v-targovski-tsentar-v-sasht.html", "text": "13-годишно момиче загина при стрелба в търговски център в САЩ, съобщава БГНЕС.Инцидентът е станал в Северна Каролина в предградието на Шарлът, Конкорд. Момичето е починало на място.Други двама тийнейджъри са били ранени. Те са настанени в болница с опасност за живота.Все още се изяснява причината за стрелбата. Към момента властите не съобщават дали има арестуван или заподозрян за огъня в търговския център.", "date": "2019.12.29", "title": "13-годишна загина при стрелба в търговски център в САЩ"}
{"url": "https://news.bg/regions/zapochva-speshen-remont-na-prechistvatelnata-stantsiya-v-pernik.html", "text": "Започват спешни мерки по ремонт на пречиствателната станция. Това заяви на извънреден брифинг от Перник министърът на икономиката Емил Караниколов, цитиран от БНТ.По думите му започва и изграждането на Трасе 2 нов водопровод, който ще бъде дълъг 1 км и ще струва около 2 милиона лева на държавата.Следващата ни незабавна тема е влизане в Перник, във ВиК-ато вътре. Днес се надявам кризисният щаб и кметът да подготвят доклада до Министерския съвет за осигуряване на необходимите средства, необходими да извършим първите и неотложни етапи в града, тъй като там положението е изключително тежко, обясни Караниколов.Той поясни, че два дни правят обследване по планината. Виждат, че има вода и трябва до 1-2 дена технически да решат как и по какъв начин да докарат тази вода до язовир \"Студена\".От Министерския съвет вече се убедиха, че това е най-важната стъпка, която трябва да правим още от утре - подмяната на водопроводната ни мрежа първо, за да гарантираме чиста питейна вода, второ - да спрем тези огромни течове, заяви кметът на града Станислав Владимиров.Припомняме, че по-рано днес след срещата си с кмета лидерът на БСП Корнелия  заради кризата в Перник. По думите й хората настояват да разберат кой носи отговорността за бедственото положение.Перничани . Вчера, 28 декември, при посещението си в Стара Загора премиерът заяви, че в Перник нищо не е пипано от 52-ра година. По думите му Преди това по повод предложението му за . Според гражданската платформа \"Изправи се. БГ\" това ще доведе до нов държавен монопол.Доброволци пък съобщиха, че", "date": "2019.12.29", "title": "Започва спешен ремонт на пречиствателната станция в Перник"}
{"url": "https://news.bg/int-politics/iran-otryaza-frantsiya-za-zadarzhanite-frenski-ucheni.html", "text": "Министерството на външните работи на Иран определи като \"вмешателство\" искането от страна на Франция незабавно да бъдe освободена изследователката от френско-ирански произход Фариба Аделка, съобщава \"Спутник\".Говорителят на иранското ведомство отхвърли искането като \"неоснователно\".Изявлението на френското външно министерство по отношение на една иранска гражданка е акт на вмешателство и искането им според нас няма законово основание, заяви дипломатът.Антропологът Фариба Аделка и нейният колега от Парижкия институт по политически науки - французинът Ролан Маршал - бяха задържани в Иран в началото на юни заради подозрения за заговор срещу националната сигурност. Към момента те се намират в затвор в Северен Иран.На 27 декември в Париж, за да изрази недоволството си по повод \"недопустимото задържане\" на двамата изследователи и да поиска \"незабавното им освобождаване\".Ведомството изрази \"крайното си притеснение\" заради положението, в което се намира Аделка, която започна гладна стачка в затвора.", "date": "2019.12.29", "title": "Иран отряза Франция за задържаните френски учени"}
{"url": "https://news.bg/press/borisov-nyakoi-kmetove-prospaha-evroparite-za-vodnite-tsikli-kordovska-e-onevinena-za-vloga-si-v-ktb.html", "text": "Перник. \"24 часа\":Борисов: Някои кметове проспаха европарите за водните циклиВ пещерите до Перник има вода. Това съобщи премиерът Бойко Борисов в Стара Загора. Той напомни, че е командировал министри, за да търсят начини за справяне с водната криза в града. \"Ще ни трябват 80 км тръби, под 20 милиона няма да ми се размине. От 1952 г. не е пипано нищо в Перник, може и от 1955 г. да е. Но няма по-млада от мен тръба\", коментира Борисов. И се закани всички, които през годините са допринесли за тази криза, да понесат отговорност. Премиерът обаче критикува кметове, че не са използвали европейските средства за водните цикли.Присъда. \"Сега\":Кордовска е оневинена за влога си в КТББившата шефка на банковия надзор в БНБ не се е възползвала от служебна тайна, за да изтегли в последния момент 64 хил. евроКато шеф на банковия надзор в БНБ Нели Кордовска не се е възползвала от вътрешна информация, решавайки да изтегли над 64 хил. евро на каса в КТБ часове преди банката да бъде поставена под специален надзор. Това е решил Върховният административен съд (ВАС), чиято дума по казуса е окончателна. Тримата върховни съдии - Румяна Папазова, Николай Гунчев и Десислава Стоева потвърждават решението на долната инстанция от февруари т.г., видя \"Сега\" в електронното деловодство на съда. Така Кордовска, която в момента е зам.-председател на фонда за гарантиране на влоговете, излиза чиста от делото за конфликт на интереси.През май 2018 г., 4 години след подаването на сигнала за конфликт на интереси срещу Кордовска, антикорупционната комисия (КПКОНПИ) установи, че в последните работни минути на 19 юни 2014 г., преди на 20 юни КТБ да бъде поставена под специален надзор по предложение и на Кордовска, тя е изтеглила 64 195 евро.Банско. \"Монитор\":Данъчни атакуват БанскоВ навечерието на Нова година десетки данъчни инспектори, предимно от София атакуват наред хотели и заведения в Банско.Те проверяват, дали се издават касови бележки и точни ли са оборотите в хотели, ресторанти, механи и всички търговски обекти в зимната столица на Балканите. От НАП вече се похвалиха, че през последните години нарушенията намаляват и отново апелираха да се издават касови бележки. Издаването на такава е задължително, като неиздаването на фискален бон дори и за малка сума води до запечатване на обекта за срок до 1 месец.В началото на сезона персоналът е бил запознат с изискванията на Приходната агенция. Инсталиран е нов софтуер, чрез който на касовия бон да бъде отразена всяка предлагана услуга поотделно. Неиздаването на фискален бон е едно от най-сериозните данъчни нарушения. Глобата за физически лица е от 100 до 500 лева, а за юридически - от 500 до 2000 лв. При повторно нарушение санкцията се удвоява. Неиздаването на касова бележка, освен до глоба, води и до запечатването на обекта за срок от един месец.Дълг. \"Сега\":Пловдив вдига данъците и тегли заем от 120 млн. лв.Общинският съвет в Пловдив даде зелена светлина за поемането на нов дългосрочен дълг в размер на до 120 млн. лв. С 30 гласа за, 16 против и 2 въздържали се предложението бе прието, съобщи пловдивският сайт trafficnews.bg. Парите ще се използват за финансиране на проекти, за които общината не успява да задели средства в капиталовата си програма.Финансирането ще се осигури от Европейската инвестиционна банка, като преговорите по кредитната линия тепърва предстоят и ще текат при пълна прозрачност, обеща кметът Здравко Димитров. Първоначалното предложение на ЕИБ е за заем до 120 милиона лева при лихвен процент под 1%, гратисен период до 7 години, със срок на изплащане и погасяване до 25 години.", "date": "2019.12.29", "title": "Борисов: Някои кметове проспаха европарите за водните цикли; Кордовска е оневинена за влога си в КТБ"}
{"url": "https://news.bg/world/masovite-ubiystva-v-sasht-s-nov-vrah-prez-2019-godina.html", "text": "Статистиката, представена от The Associated Press, USA Today и Northeastern University показва, че през 2019 г. е отбелязан но връх на масовите убийства в САЩ. Проследени са данни от 70-те години насам.Общо е имало 41 масови убийства (когато четири или повече души са били убити, без да се брои извършителят). Повече от 210 души са били убити при тях.Калифорния е щатът, най-тежко засегнат от масовите стрелби през 2019 година.Повечето от масовите убийства не се превърнаха в национална новина, защото не се били извършени на обществени места като кланетата в Ел Пасо и Одеса, Тексас; Дейтън, Охайо; Вирджиния Бийч, Вирджиния; и Джърси Сити, Ню Джърси.По-голямата част от убийствата са извършени хора, които са познавали жертвите и спор е довел до трагедията.В много случаи обаче остава загадка какви са мотивите на извършителя.", "date": "2019.12.29", "title": "Масовите убийства в САЩ с нов връх през 2019 година "}
{"url": "https://news.bg/world/pompeo-v-irak-chasove-sled-atentat-sreshtu-us-baza.html", "text": "Американският държавен секретар Майк Помпео посети иракската авиобаза Айн Ал Асад в западна провинция Анбар, която е домакин на американски войски, малко след ракетно нападение върху друга военна база на САЩ в северната провинция , съобщи \"Спутник\".Информацията за посещението на Помпео бе пусната от кюрдските медии.Иракската база в Киркук беше нападната в петък.Централното командване на САЩ (CENTCOM) потвърди, че цивилен американец е убит, а няколко американски и иракски военни са ранени.Не за първи път американските сили в Ирак са атакувани. По-рано през месеца въздушната база Балад, използвана от американските военнослужещи, беше ударена от пет ракети, които кацнаха на по-малко от миля от базата.Майк Помпео посети Ирак и на фона на продължаващите масови протести, които започнаха в началото на октомври и след това се превърнаха в сблъсъци с полицейските сили.Масовите протести обхващат Ирак от 1 октомври, а протестиращите, повечето от които млади, настояват за преразглеждане на политическа система, която те смятат за дълбоко корумпирана и поддържаща повечето иракчани в бедност.Според иракското здравно министерство досега в протестите са убити 400 души, а над 15 000 са ранени.Демонстрации се проведоха и . Протестиращи нахлуха в южната нефтена зона на Насирия в Ирак и принудиха служителите да отнемат електроенергията от нейната контролна станция.", "date": "2019.12.29", "title": "Помпео в Ирак часове след атентат срещу US база "}
{"url": "https://news.bg/world/desetki-zaginali-i-raneni-pri-novo-napadenie-v-meksiko.html", "text": "Шестима души са били убити, а петима други ранени в събота сутринта по време на престрелка в град Уриангато в щата Гуанахуато, Мексико, съобщиха местните власти.Въоръжени мъже са стреляли по група хора на бензиностанция в близост до бар.Кметът на Уриангато е потвърдил за случилото се.Открито е и оръжието, с което е стреляно.Пострадалите в момента са в болница.Гуанахуато води списъка за 2019 г. в районите на Мексико с най-голям брой убийства, с 3211 смъртни случая от януари до ноември, според мексиканското правителство.Страната води тежка битка с наркокартелите.", "date": "2019.12.29", "title": "Десетки загинали и ранени при ново нападение в Мексико "}
{"url": "https://news.bg/world/oliver-spasovski-gotov-da-poeme-sluzhebnoto-pravitelstvo-na-severna-makedoniya.html", "text": "Македонският вътрешен министър Оливер Спасовски е готов да поеме поста министър-председател на служебното  правителство на страната, предаде \"Канал 5\".Това е преходно правителство, което трябва да осигури преди организацията на изборита. Същевременно обаче трябва да продължим силно в работата и реализацията на проектите, а не да забавяме реформите в страната, да постигнем националните интереси, каза Спасовски.Той каза, че ще представи всички приоритети, които стоят пред правителството, когато се сформира то.Спасовски е категоричен, че е способен да изпълнява тази отговорна функция, точно както беше министър на вътрешните работи.Със същата динамика, със същата отдаденост да работя за интересите на гражданите, както през последните години съм работил за МВР, каза той.Припоняме, че предсрочните парламентарни избори в Северна Македония ще се проведат на 12 април следващата година. Това съобщи  премиерът Зоран Заев.Предстои да се избере служебно правителство. То ще поеме властта от 3 януари.Това стана ясно след края след решението на ЕС за еврочленството на страната и искането на Заев за предсрочен вот.Заев след отказа на ЕС да започне преговори със Скопие за присъединяване към Общността.Според Заев, решението на ЕС е историческа грешка. ", "date": "2019.12.29", "title": "Оливер Спасовски готов да поеме служебното правителство на Северна Македония "}
{"url": "https://news.bg/world/petima-raneni-pri-napadenie-v-sinagoga-v-nyu-jork.html", "text": "Няколко души са били ранени при атака с нож в синагога в нюйоркското предградие Монси, според множество съобщения от местопроизшествието.Съобщава се, че мъж е нахлул с мачете на празненство за Ханука, което се провеждало в дома на местен равин.Пострадали са най-малко петима души, като двама от тях са в тежко състояние. Клипове, разпространявани в социалните медии, показват линейки и полиция.Припомня се друго подобно престъпление, извършено  в еврейски квартал - този път в щата Ню Джърси.Шестима души загинаха, а друг бе ранен Атаката бе извършена в еврейски квартал. Някои от жертвите бяха евреи, сред които и местен равин, убит в супермаркет за кашер храни (позволени за ортодоксални евреи).Полицаи също бяха сред убитите.Според разследващи, мотивите на нападателите са антисемитизъм и омраза към властите.", "date": "2019.12.29", "title": "Петима ранени при нападение в синагога в Ню Йорк "}
{"url": "https://news.bg/world/pakistanskoto-konsulstvo-v-afganistan-otnovo-raboti.html", "text": "Пакистанското посолство в Кабул трябва да възстанови пълните си услуги от днес след близо два месеца.Посолството спря услугите на 4 ноември, като изрази опасения относно безопасността и сигурността на своя персонал. Решението беше взето след насилието над някои пакистански дипломати в афганистанската столица.Няколко дни след спирането на консулските операции, посолството започна да издава здравни визи, тъй като затварянето удари тежко афганистанците, които възнамеряват да посетят Пакистан.Голям брой афганистанци посещават Пакистан за медицинско лечение, свързвайки се с членове на семейството, живеещи тук, образование и бизнес. Средно консулският отдел получава около 2000 заявления и ежедневно издава до 1500 визи.По-рано афганистанските власти обявиха повторно отваряне на консулството си в Пешавар, което също остана затворено близо три месеца.", "date": "2019.12.29", "title": "Пакистанското консулство в Афганистан отново работи "}
{"url": "https://news.bg/regions/protest-i-moleben-v-pernik-zaradi-vodniya-rezhim.html", "text": "Перничани излизат днес на шествие с жълти жилетки заради водната криза. Проявата ще започне в 12.30 часа, а организатор е инициативният комитет \"Спаси Перник\", предаде БНР.Припомняме, че на 21 декември бе обявено бедствено положение. Режимът ще остане в сила до април. Шествието ще тръгне от Съдебната палата и ще премине през центъра на града до площад \"Кракра\", където ще бъдат огласени исканията на недоволните - оставки, съд и присъди на всички ръководни длъжностни лица, отговорни за хуманитарната криза и екологичната катастрофа, както и спешен избор на нов управител на \"ВиК\".Настоява се също така за алтернативни водоизточници за захранване на общината с вода, подмяна на водопреносната мрежа в града и безвъзмездна помощ от страна на държавата за справяне с кризата и преодоляване на негативните последици от нея.След шествието в 13.30 часа в централния пернишки храм \"Св. Иван Рилски\" ще бъде отслужен молебен за преодоляване на безводието.Няма повече резерви за водовземане за Перник от Владайския канал.Това установиха доброволци от пернишкия квартал \"Църква\", съобщи кметът на района Радослав Динев, цитиран от \"24 часа\".Днес 14 доброволци са се включили в акция за търсене на по-голям дебит от съоръжението към язовир \"Студена\". Те са обходили трасето, което по думите на Динев било чисто и добре поддържано.Сега от Владайския канал към питейния водоизточник на Перник текат 60-70 л/сек.Припомняме, че по-рано по повод предложението му за . Според гражданската платформа \"Изправи се. БГ\" това ще доведе до нов държавен монопол. Преди това беше съобщено, че  До момента Регионалната здравна инспекция е взела 13 проби от различни места в града, които показват чисти стойности.На 27 декември стана ясно, че   Главният прокурор Иван Гешев пък Преди това министърът на икономиката Емил Караниколов обяви, чеПо негови думи в момента се правели безумни неща, за да се разреши проблемът.На Бъдни вечер в Перник започна операция на територията на \"Стомана\" - Перник, за да се открие къде се губят около 90 литра вода в секунда. След това министърът на икономиката  на ден и призна, че плащат гражданите на Перник.Подозренията бяха, че предприятието източва незаконно вода. От  това на следващия ден, когато и лично премиерът Бойко Борисов отиде на инспекция. Тогава той обяви и че ще разпореди .Припомняме, че по-рано стана ясно, че от 52-ра година нищо не е пипано в Перник. Под 20 млн. лв. инвестиция няма да се размине. Ще трябват около 80 км тръби. Това заяви премиерът по повод бедственото положение в Перник по време на посещението си в Стара Загора.Сиреч, няма по-млада от мен тръба в Перник, подчерта премиерът.", "date": "2019.12.29", "title": "Протест и молебен в Перник заради водния режим "}
{"url": "https://news.bg/interviews/ne-ot-kuchetata-problemite-sa-ot-stopanite.html", "text": "Кучето трябва да е подготвено предварително с това, което ще му се случи на празника, а на празника ще му се случи канонада от звуци, неща, които го плашат по принцип, защото в природата силният звук е предвестник на някаква заплаха. Съответно, би трябвало кучето да бъде възпитавано още от малко да свиква с подобни шумове, да свиква с гърменето на пиратки и с неща, които ние не правим през годината.И в крайна сметка няколко дена около Коледа и Нова година, изведнъж започва невъобразим шум, който притеснява всички кучета. Възпитанието на кучето трябва да започне много от рано, още докато е бебе, с неща които да бъдат около него нормални, да свикнат със звука на гърмежа, да свикне с това, че гърмежът не носи никаква щета.Колкото по-рано се започне с това възпитание, толкова по-спокойно ще бъде кучето, пък и ние с него, защото се губят много кучета по празниците, когато има фойерверки. Ако кучето не е вързано, то хуква да бяга, да се спасява и оттам нататък проблемът е много сериозен.Ами, в интерес на истината най-често срещаните проблеми при кучетата, които се осъзнават на първо място, са проблемът с това, че кучето не се връща. Взимаме си куче, пускаме го навънка, то започва да тича да играе с другите кучета, не се прибира - тоест не идва, когато го повикаме и това се оказва най-сериозният проблем.Обикновено с това започват хората - може ли да научим кучето да идва. Това е общо взето последното нещо, на което учим кучето. Първо го учим, че ние сме водачите, да ни се доверява, да е спокойно с нас, да е сигурно, че ние знаем какво правим, а пък чак след това се стига до ситуацията, в която като дадем команда на кучето да дойде то идва.Да познава това, с което се занимава в момента. Да прави това, което може, обикновено, карайки го да се чувства спокоен и да го прави добре. Когато вземем куче, когато не познаваме психологията на кучето, когато не познаваме произхода на животното и защо то е тръгнало да се държи по определен начин, когато не разбираме това, което то се опитва да ни каже - това се проблемите, които в крайна сметка водят до неразбирателство между стопани и кучета.Добре е човек да се запознае с това, което ще вземе вкъщи като животно, като порода, да знае какви са особеностите на породата, да се подготви как трябва да бъде възпитано едно куче по принцип, защото принципът на възпитание при кучетата не е кой знае колко различен. Просто в зависимост от породите се появяват по-твърдоглави, по-уверени, по-доминантни кучета и по-спокойни, по-лесни за възпитание кучета. Това е разликата.Всякакви, всякакви. Можем да говорим за чихуахуа, можем да го говорим за пинчери, може да преминем към средни породи, ловни кучета - сетери, шпаньоли. Можем да минем към големи кучета - мастифи, добермани, ротвайлери, питбули и така нататък. Всеки според чувството си за вкус какво му харесва, на какво обръща внимание - взима породата, която на него му допада и оттам нататък започва проблем.Ако си вземе силно куче, което е с много силен характер, с много доминантна природа, с висока агресия - това са проблемите, които след това стопанинът се сблъсква с тях.Принципно лесно се работи с кучета, които са възпитавани да бъдат работни кучета. Това са кучета, които се ползват за полиция, армия, за следови кучета. Общо взето работните кучета като порода са селектирани да работят, да се подчиняват, да изпълняват, да изпълняват определени дейности. Проблем е, когато вземем работно куче и не му осигурим достатъчно ангажимент, достатъчно работа. Тогава работното куче става разрушително и проблемно.Неправилното отношение на стопанина към кучето води до неправилно отношение на кучето към семейството, към околните, към другите кучета. Това наскоро си говорихме с мой приятел, че всъщност проблемът при кучетата не е от самите кучета, а от стопаните им. От стопаните възникват по-голямата част от проблемите, защото в крайна сметка ние искаме да възпитаме кучето си да бъде за пример, да го покажем навън и всички да кажат - \"ле-ле, колко е възпитано\".Но в крайна сметка се оказва така, че ние възпитаваме кучето, а то става проблемно. Ние се опитваме да го спрем да не прави нещо, а то го прави отново. Просто разликата между това да се възпитава едно дете и едно куче е голяма. И бих посъветвал всеки, който е решил да се сдобие с домашен любимец, преди това да се информира какви са особеностите на породата, която си е харесал, каква е практиката при възпитание на подобни кучета, колко време ще му бъде необходимо, за да може той да осигури нормален живот на кучето си, защото много пъти това е последното нещо, за което мислим.Взимаме куче, започваме да го възпитаваме и в един момент се оказва, че руши вкъщи. Изкараваме го навън, не можем да го приберем по 1-2 часа от разходка, губи ни времето. А пък като погледнеш на практика ние нямаме достатъчно време за кучето. Сутрин излизаме рано за работа, вечер се прибираме късно от работа - разходката, която осигуряваме на кучето е в рамките на някакви 15-20 минути сутрин и час - час и нещо вечер. А има кучета, които с толкова разходка просто не могат да се задоволят, това не им е достатъчно. И те стават проблемни.И другият проблем, който също не се отчита е - къде ще живее кучето, как ще живее, дали ще живее на двор, дали ще живее в къща. Ако живее на двор - да му бъде осигурено място, където то да се движи, не да е вързано на верига цял живот и да престане да съществува като нормално същество.Кучетата, вързани на верига, не са нормални кучета - те престават да бъдат. Ако няма социален живот, ако няма среща с хора, с кучета, то престава да бъде нормално куче. И съответно, това е тормоз над животното. В много страни връзването на кучето с верига категорично не се позволява от закона, за разлика от нашата държава, където това все още е позволено. Ако някои иска да си отглежда куче на двора, трябва да му осигури волиер и достатъчно място, за да живее в този волиер, достатъчно време за разходка, за да може кучето да тича, да живее нормално, да има нормален живот.И съответно, ако живее в къщата, трябва да си направим сметка, че това куче вкъщи може да нанесе щети. То трябва да бъде възпитавано от момента, в който го вземем.", "date": "2019.12.29", "title": "Не от кучетата, проблемите са от стопаните"}
{"url": "https://news.bg/politics/radev-dava-zayavka-za-vtori-mandat-spored-antoaneta-hristova.html", "text": "ГЕРБ минават през една много сложна ситуация, която може да се нарече ситуация на очистване. Това коментира пред Нова телевизия политическият психолог Антоанета Христова.Лидерът успя да вземе на ръчна партията, това ръчно управление засега дава резултат, изтъкна тя.Борисов няма конкурент в партията. БСП е в толкова вътрешни битки, че не може да бъде възприета като алтернатива, според нея.Президентът е опозицията, каза още Христова. Това оказва негативен ефект върху опозицията. Според нея Радев иска политическа кариера или дава заявка за втори мандат. Тя очаква още по-ожесточени битки между институциите.През 2019 не е имало нормален диалог, по мнението ѝ. Христова се надява думата на 2020 да е качество.", "date": "2019.12.29", "title": "Радев дава заявка за втори мандат, според Антоанета Христова"}
{"url": "https://news.bg/society/proveryavame-onlayn-validnostta-na-e-vinetki-za-avtomobili-sas-smeneni-nomera.html", "text": "На сайта на Националното тол управление www.bgtoll.bg може да се проверява валидността на електронна винетка на автомобил, който е със сменен регистрационен номер, съобщават от АПИ.Информацията може да се намери чрез бутона \"Проверка на е-винетка при пререгистрация на автомобил\", след като се въведе новият номер.Досега служители на Националното тол управление уведомяваха за прехвърлянето и валидността на е-винетката лично - по телефона или чрез електронната поща, собствениците или ползвателите на автомобили с променени регистрационни номера.Съгласно Наредбата за условията, реда и правилата за изграждане и функциониране на смесена система за таксуване на различните категории пътни превозни средства на база време и на база изминато разстояние, при промяна в регистрационния номер на пътното превозно средство собственикът или ползвателят следва в срок до три работни дни да заяви тази промяна в Агенция \"Пътна инфраструктура\". Той може да подаде заявлението в централното управление или в областните управления на АПИ, както и на електронния адрес info@bgtoll.bg.От началото на 2019 г. постъпилите и обработени заявления за прехвърляне на електронна винетка са близо 29 000.Собственикът или ползвателят на превозното средство запазва е-винетката с валидността на вече издадената.Заради невъзможността да се правят корекции в електронната система, отговорността за правилното въвеждане на данните за е-винетка - регистрационния номер, националността по регистрация, категорията на пътното превозно средство или периода на валидност, е изцяло на собственика или на ползвателя. В случай на неправилно декларирани данни се счита, че за автомобила не е платена пътна такса.От АПИ напомнят, че вписването на символите от регистрационния номер на пътните превозни средства в уеб сайта и мобилното приложение за купуване на електронна винетка може да бъде и на кирилица, и на латиница, но да съответства на символите в самия регистрационен номер. При изписването на номера се въвеждат само букви и цифри.В случай, че регистрационният номер съдържа тире, точка или интервал те не се въвеждат. Буквените символи от регистрационния номер се изписват с главни букви. Символите 0 (нула) и О (буква О) не са взаимозаменяеми. За цифра от номера трябва да се изпише 0 (нула), а за буква - \"О\".От Агенцията съветват още, потребителите внимателно да преглеждат и проверяват въведената от тях информация преди да потвърдят финалното плащане. Електронната система за събиране на пътни такси позволява покупката само на една винетка за един автомобил за даден период от време. В случай на неправилно декларирани данни се счита, че не е заплатена дължимата винетна такса за съответния автомобил.", "date": "2019.12.29", "title": "Проверяваме онлайн валидността на е-винетки за автомобили със сменени номера"}
{"url": "https://news.bg/crime/arestuvaha-trima-za-zaplahi-i-razmahvane-na-gazov-pistolet-v-razgrad.html", "text": "Трима души са в ареста заради заплахи и размахване на газов пистолет срещу 23-годишен младеж в Разград, съобщи БНР.Мъжът се е качил в лек автомобил, управляван от негов познат. В колата са пътували още двама мъже от Разград. След като заредили гориво на бензиностанция, единият от пътниците обвинил качилия се в автомобила, че дължи 5000 евро, заплашил, че ще го запали и извадил газов пистолет.Потърпевшият успял да се обади в полицията по мобилния си телефон, след като се качил у дома си под предлог, че ще вземе и върне дължимите пари.Участниците в сплашването са задържани. По случая се води досъдебно производство.", "date": "2019.12.29", "title": "Арестуваха трима за заплахи и размахване на газов пистолет в Разград"}
{"url": "https://news.bg/world/nay-malko-50-dushi-zaginaha-vsledstvie-na-studenoto-vreme-v-bangladesh.html", "text": "Най-малко 50 души са загинали в Бангладеш, докато студеното време продължава да превзема цялата страна, предаде \"Ройтерс\".Най-ниската температура в страната тази година беше регистрирана на 4,5 градуса по Целзий в Тетулия.Най-малко 17 души са починали от остра респираторна инфекция и 33 от диария, причинена от ротавирус и други заболявания в Бангладеш от 1 ноември до 28 декември, заяви Айеша Ахтер, висш служител на правителствената дирекция по здравеопазването.Болниците са препълнени с хора, страдащи от заболявания, свързани със студа, като грип, дехидратация и пневмония.Хората с ниски доходи, особено работниците, са най-тежко засегнати от студеното време, тъй като им липсват дрехи, докато много други, особено деца и възрастни хора, са предразположени към заболявания като пневмония, каза Ахтер.Метеорологичният кабинет заяви, че студената вълна, придружена от прохладни ветрове и гъста мъгла, вероятно ще продължи още няколко дни.Гъстата мъгла принуди властите да отклонят няколко полета и да забавят други, заявиха служители на авиацията.", "date": "2019.12.29", "title": "Най-малко 50 души загинаха вследствие на студеното време в Бангладеш"}
{"url": "https://news.bg/int-politics/rusiya-savetva-polsha-da-ne-se-pravi-na-zhertva-ot-vsv.html", "text": "Руският сенатор Алексей Пушков защити президента Владимир Путин за изказването му, че полският посланик в Германия за периода 1934-1939 г. Йосеф Липски е \"антисемитска свиня\", задето е подкрепил плана на Хитлер да депортира евреите в Африка, съобщава \"Спутник\".Думите на Путин за антисемитския посланик, който е обещал да издигне паметник на Хитлер, настъпа Варшава по болното място, заяви Пушков в Туитър.На 24 декември руският президент, позовавайки се на архивни документи, припомни, че през 1938 г. Адолф Хитлер е възнамерявал да депортира всички евреи в Африка - план, който тогавашният полски посланик в Германия Йосеф Липски приветствал и дори предложил да му издигне \"величествен\" паметник заради идеята.Вчера руският посланик във Варшава съобщи, че е бил заради изказването на Путин.Пушков посочи, че негодуванието на Варшава се дължи на това, че поляците не искат да признаят тази тъмна страна от историята си.Полша се прави на невинна жертва на Берлин и Москва, но историята й разказва тъкмо обратното, подчерта сенаторът.От своя страна председателят на Долната камара на руския парламент Вячеслав Володин настоя Полша да се извини заради хвалебствията на посланика си към Хитлер.", "date": "2019.12.29", "title": "Русия съветва Полша да не се прави на жертва от ВСВ"}
{"url": "https://news.bg/education/7-uchilishta-vav-veliko-tarnovo-poluchiha-obshtinsko-dofinansirane.html", "text": "Седем училища в община Велико Търново получиха общинско дофинансиране в размер на 217 хиляди лева, съобщи БНР.Парите са отпуснати за училища с маломерни и слети паралелки.Най-голяма сума от общинската хазна е получило училището в село Леденик, което е подпомогнато с над 43 хил. лв.В селата дофинансиране е осигурено и за училищата в Церова кория, в Балван, в Самоводене и в град Килифарево.От великотърновските гимназии с 44 хиляди лева общо са подпомогнати Хуманитарната гимназия и училище \"Георги Раковски\".За поредна година средства получават още защитените и средищните училища за целодневната организация на учебния процес, посочват от образователната дирекция в община Велико Търново.При големите училища с над 500 ученици положението е стабилно.", "date": "2019.12.29", "title": "7 училища във Велико Търново получиха общинско дофинансиране "}
{"url": "https://news.bg/regions/valtsi-pritesnyavat-zhitelite-na-bolyarovo.html", "text": "Увеличеният брой на вълците в планинската част на община Болярово продължава да притеснява стопаните, съобщи БНР.Популацията на хищниците расте с всяка изминала година. Основната причина е развитието на говедовъдството в крайграничния район.Животновъдите са обезпокоени, тъй като хищниците не се притесняват да навлизат в населените места, за да търсят храна.Наскоро глутница е забелязана в землището на село Малко Шарково, но е отстреляно само едно животно, съобщи кметът на община Болярово Христо Христов.В района село Голямо Крушево също има група от вълци, които се движат, в района на Горска поляна, Странджа.От ловните дружинки в региона се надяват ловният сезон да бъде удължен, част от тези животни да бъдат отстреляни, а популацията намалена. Така ще се помогне на животновъдите, допълни Христов.", "date": "2019.12.29", "title": "Вълци притесняват жителите на Болярово"}
{"url": "https://news.bg/world/sasht-razkri-na-rusiya-atentat-v-sankt-peterburg.html", "text": "САЩ са предоставили на Русия данни за готвен в Санкт Петербург атентат. По тези данни са задържани двама души от руската служба за сигурност (ФСБ), съобщи ТАСС.Агенцията се позовава на съобщение от ФСБ.Задържаните са подготвяли атентат по време на посрещането на Нова година в Санкт Петербург.\"Въз основа на информация, получена по-рано от американски партньори, Федералната служба за сигурност на Руската федерация на 27 декември задържа двама руски граждани, които възнамеряваха да извършат терористични действия на многолюдни места в Санкт Петербург по време на новогодишните празници\", се казва в съобщението от ФСБ.От службата добавиха, че от задържаните са взети материали, потвърждаващи подготовката им за терористични актове. Наказателно дело е по чл. 30 и чл. 205 от Наказателния кодекс на Русия (Подготовка за терористична атака) и чл. 205.1 (Участие в дейностите на терористична организация).Президентът на Русия Владимир Путин разговаря с американския си колега Доналд Тръмп по телефона и му благодари за сътрудничеството в предотвратяването на терористичното нападение в Санкт Петербург. Телефонният разговор беше организиран по инициатива на Русия.Разузнавателните данни, които Вашингтон сподели с Москва, помогна за предотвратяване на терористични атаки в Русия, се казва в изявление на Кремъл.", "date": "2019.12.29", "title": "САЩ разкри на Русия атентат в Санкт Петербург"}
{"url": "https://news.bg/crime/pusnaha-nesebarskiya-kmet-pod-garantsiya.html", "text": "Специализираният съд е освободил от ареста, предаде бТВ.Телевизията се позовава на БТА, а тя на адвоката на Николай Димитров - Петър Атанасов.Мярката е била променена в парична гаранция.Николай Димитров бе задържан преди местните избори.Малко по-късно му бе повдигнато обвинение за купуване на гласове.", "date": "2019.12.29", "title": "Пуснаха несебърския кмет под гаранция"}
{"url": "https://news.bg/disasters/strelba-v-tsarkva-v-teksas.html", "text": "Трима души бяха простреляни в църквата в Тексас.Това съобщи Си Ен Ен. Телевизията се позовава на говорителя на пожарната служба във Форт Уърт Майк Дривдал.Полицията получи обаждане малко преди 10:00 ч. за хора с огнестрелни рани в църквата в предградие, западно от Форт Уърт, уточни Дривдал.Пристигналите на мястото на стрелбата полицаи са открили трима простреляни души, които бяха откарани в болница в критично състояние. Смята се, че стрелецът е сред тримата ранени, добави Майк Дривдал.Според неофициални данни двама души са убити, а един е тежко ранен, съобщават местни медии. Главният прокурор на Тексас Кен Пакстън заяви, че е \"шокиран и натъжен\" от новината за стрелбата.\"Моля, помолете се за всички жертви и техните семейства, тази конгрегация и служителите на реда на местопроизшествието. Кабинетът ми ще съдейства по всеки възможен начин\", каза Кен Пакстън.По първоначална информация, неизвестен нападател е открил огън в християнска църква. До момента полицията не е съобщила дали той е задържан. Според една от версиите извършителят може да се сред тримата простреляни.", "date": "2019.12.29", "title": "Стрелба в църква в Тексас"}
{"url": "https://news.bg/regions/tezhka-katastrofa-zatvori-patya-za-makaza.html", "text": "Шестима души са пострадали при челен сблъсък между два автомобила на пътя Момчилград - ГКПП \"Маказа\", предаде БНР.Националното радио се позова на говорителя на ОДМВР - Кърджали Нина Стефанова. Инцидентът е станал в района на село Първица.По първоначални данни е имало челен удар между \"БМВ\" и \"Нисан\" в района на село Първица.Сигналът за катастрофата е подаден в 17:43 часа. Движението в района тази вечер се отклонява през Първица и Домище.Малко преди 23 часа движението през пътя Момчилград - ГКПП \"Маказа\" беше възстановено.", "date": "2019.12.29", "title": "Тежка катастрофа затвори пътя за Маказа"}
{"url": "https://news.bg/disasters/atakuvaha-amerikanska-baza-v-irak.html", "text": "Атакуваха с ракети американска база в Ирак, съобщи АФП.Агенцията се позовава на местни източници.Най-малко четири ракети са били изстреляни по база в Таджи, която се намира на 30 мили северно от Багдад.Атаката дойде след като САЩ извършиха удари срещу подкрепяните от Иран съоръжения на Хизбула, при което бяха убити 15.", "date": "2019.12.29", "title": "Атакуваха американска база в Ирак"}
