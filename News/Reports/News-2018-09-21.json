{"url": "https://news.bg/world/podizpalnitel-na-roskosmos-s-dostap-do-sekretni-danni-izbyaga-v-sasht.html", "text": "Собственик на фирма-подизпълнител на \"Роскосмос\" с достъп до секретна информация е избягал в САЩ, предаде Дойче веле.Притежателят на строителната компания \"Инженерни системи\" Сергей Сластихин е обявен за международно издирване от Следствения комитет на Русия. Според официалната информация, той е заподозрян за злоупотреби в големи размери. През юли тази година беше съобщено, че .Съобщава се, че московският съд е постановил задочен арест за Сластихин.На неговата компания е издаден лиценз за достъп до държавна тайна, както и лиценз на \"Роскосмос\" за работа в отрасъла на космическите технологии.Сред дейностите, извършвани от фирмата е реконструкцията и преоборудването на летището \"Крайний\" (космодрума \"Байконур\") и центъра \"Звездний\".", "date": "2018.09.21", "title": "Подизпълнител на „Роскосмос“ с достъп до секретни данни избяга в САЩ"}
{"url": "https://news.bg/world/136-dushi-sa-zaginali-pri-intsidenta-s-potanaliya-feribot-v-tanzaniya.html", "text": "Най-малко 136 тела са извадени при инцидента с потъналия ферибот в езерото Виктория в Танзания, съобщи Симон Сиро от полицията, цитиран от \"Ройтерс\".Властите се опасяват, че броят на загиналите може да се увеличи. Операцията по издирването на оцелели продължава.Фериботът MV Nyerere потъна в четвъртък следобед на няколко метра от пристанището на най-големия остров в езерото Укереве, което е част от Танзания.По първоначална информация на ферибота е имало повече от 300 души.37 души са спасени.Това не е първият трагичен инцидент с потънал ферибот в езерото Виктория. През 1996 г. загинаха 500 души. ", "date": "2018.09.21", "title": "136 души са загинали при инцидента с потъналия ферибот в Танзания"}
{"url": "https://news.bg/world/gartsiya-prehvarlya-migranti-ot-pretapkani-lageri.html", "text": "Гърция започна да прехвърля стотици мигранти от хронично претъпканите лагери на острови в Егейско море, след като неправителствени организации алармираха за лошите условия, обявиха източници, цитирани от АФП.\"\", каза представител на лагер.В понеделник \"Лекари без граници\" предупредиха за последиците за здравето в резултат на хронично препълнените лагери на Лесбос и добавиха, че лично са видели много случаи на опити за самоубийство.Данни на гръцкото правителство показват, че на Лесбос има повече от 11 000 бежанци и мигранти, включително близо 9 000 в \"Мория\".Прехвърлените са семейства, млади хора, мъже и хора, които са били в лагера от няколко месеца до две години и половина.Лагерът \"Самос\" се къса по шефовете, тъй като в него има 3 600 мигранти при положение, че е пригоден за 650.По-рано тази седмица еврокомисарят по миграцията Димитрис Аврамопулос и германският външен министър Хайко Маас се срещнаха с гръцките власти, за да обсъдят миграцията.", "date": "2018.09.21", "title": "Гърция прехвърля мигранти от претъпкани лагери"}
{"url": "https://news.bg/politics/borisov-naredi-vremennoto-otstranyavane-na-sluzhiteli-pokray-razsledvaneto-na-bivol.html", "text": "Премиерът Бойко Борисов разпореди на министрите да отстранят държавните служителите и експертите, които са споменати в журналистическо разследване, съобщиха от Министерския съвет.Отстраняването на всички държавни служители и експерти, които са споменати в журналистическо разследване на сайта \"БиволЪ\" (за горене на документи - б.р.) да стане временно или в отпуск. Те се отстраняват за нередности при усвояването на евросредства, докато текат проверките по случая.На 14 септември 2018 г. сигнал по повод същата публикация беше изпратена от вицепремиера Томислав Дончев до главния прокурор, МВР, КПКОНПИ, както и до изпълнителния директор на Изпълнителна агенция \"Одит на средствата от ЕС\".Припомняме, журналисти от този сайт бяха арестувани,  по подаден от тях сигнал към ГДБОП. Задържаните са Димитър Стоянов и Атила Биро от румънския Rise Project. Заедно с адвокат, който бил с тях, са отведени за снемане на обяснения в РПУ Радомир, докато провеждали разследването.Единият от задържаните е журналистът Димитър Стоянов, а другият е румънския журналист Атила Биро. Всичко започва, когато журналистите подават сигнал до ГДБОП за фирма в района на Перник и Радомир, която се готви да гори секретни документи.На 15 септември Съюза на демократичните сили - . \"Демократична България\" също настоя гласеният за вътрешен министър досегашен главен секретар на МВР Младен , по повод скандалния полицейски арест.И в \"Движение България на гражданите\" -  международно журналистическо разследване на мащабна корупция.Омбудсманът Мая  на журналисти, по време на осъществяване на тяхната професионална дейност. Тя бе категоричен, че освен противозаконното лишаване от свобода, се нарушават човешки права, свързани със свободата на словото и правото на гражданите да получават и търсят информация.", "date": "2018.09.21", "title": "Борисов нареди временното отстраняване на служители покрай разследването на \"Бивол\" "}
{"url": "https://news.bg/world/alkoholat-ubiva-po-3-mln-dushi-na-godina-povecheto-sa-mazhe.html", "text": "Повече от 3 милиона души са починали през 2016 г. вследствие злоупотреба с алкохол, което означава, че един на всеки 20 смъртния случая по света е свързан с консумация на алкохолни напитки, съобщава Световната здравна организация (СЗО), цитирана от \"Ройтерс\".Повече от ¾ от тези случаи са при мъжете, отбелязва здравната агенция на ООН. Въпреки че има доказателства, че консумацията на алкохол води до здравословен риск, консумацията на алкохол в световен мащаб се прогнозира да се увеличи през следващите 10 г.\"\", отбелязва генералният директор на организацията Тедрос Гебрейесус в доклад.\"Твърде много хора, техните семейства и общности страдат от последствията от вредното консумиране на алкохол\", допълва шефът на СЗО.В доклад за консумацията на алкохол и влиянието върху здравето СЗО алармира, че в световен мащаб 237 милиона мъже и 46 милиона жени имат проблеми с алкохола. Най-висок е процентът в Европа и Северна, Централна и Южна Америка. Злоупотребата с алкохол е по-често срещана в по-богатите държави.От всички смъртни случаи вследствие употребата на алкохол 28% са в резултат на наранявания при катастрофи, самонаранявания и междуличностно насилие, 21% заради проблеми с храносмилателната система и 19% заради сърдечно-съдови заболявания.2,3 милиарда души по света пият алкохол, като средната дневна консумация е 33 грама чист алкохол. Това е равнозначно на две чаши вино от 150 милилитра, 750-милилитрова бира или 40 милилитра спиртни напитки.В Европа е най-голяма консумацията на алкохол в целия свят, въпреки че от 2010 г. е отчетен спад от 10%. През следващите 10 г. се очаква да се увеличи в Югоизточна Азия, западната част на Тихия океан и Северна, Централна и Южна Америка.В света 45% от консумацията на алкохол е във формата на спиртни напитки. Бирата е на второ място с 34%, следвана от виното с 12%.", "date": "2018.09.21", "title": "Алкохолът убива по 3 млн. души на година, повечето са мъже"}
{"url": "https://news.bg/world/sotsialdemokratite-iskat-da-predogovoryat-sdelkata-s-merkel-za-otstraneniya-maasen.html", "text": "Социалдемократическата партия на Германия иска да предоговори непопулярния компромис с консерваторите на канцлера Ангела Меркел за прехвърлянето на шефа на вътрешното разузнаване на пост във вътрешното министерство.Това обяви източник от партията, цитиран от \"Ройтерс\".Лидерът на социалдемократите Андреа Налес е критикувана от членовете на лявоцентристката партия, тъй като се е съгласила на споразумението, според което Ханс-Георг Маасен е отстранен от поста директор на агенцията BfV и е назначен на високопоставен пост във вътрешното министерство.Негативни реакции от гражданите показват, че направихме грешка, пише Налес в писмо до Меркел и вътрешния министър Хорст Зеехофер, видяно от \"Ройтерс\". Изгубихме доверие вместо да го възстановим. Това трябва да ни даде всички причини да спрем и да преразгледаме споразумението, допълва тя.Според германската агенция ДПА Зеехофер е изразил готовност да преразгледат споразумението. Той е отбелязал, че не е против нови разговори по казуса.Меркел също подкрепя искането на социалдемократите.\"\", обяви говорителят на правителството Щефан Зайберт.", "date": "2018.09.21", "title": "Социалдемократите искат да предоговорят сделката с Меркел за отстранения Маасен"}
{"url": "https://news.bg/crime/nameriha-martvo-18-godishnoto-momiche-ot-dimitrovgrad.html", "text": "Намериха мъртва 18-годишната Силвия Петрова от Димитровград, потвърдиха от МВР за news.bg. Тялото ѝ е открито на дърво в затънтено място в парк \"Марица\" в града. По първоначална информация се касае за самоубийство. Предстои да бъде направена аутопсия.18-годишната възпитаничка на Природо-математическата гимназия \"Иван Вазов\" е в неизвестност от 15 септември.В първия учебен ден е обявена за издирване, след сигнал от родителите й. Съучениците на момичето разпространиха в социалната мрежа зов за помощ със снимката на Силвия и молба всеки, който разполага с информация за нея, да позвъни в полицията.Момичето е било засечено от видеокамерите в Димитровград.", "date": "2018.09.21", "title": "Намериха мъртво 18-годишното момиче от Димитровград"}
{"url": "https://news.bg/world/prishtina-otvarya-posolstvo-v-jerusalim-ako-izrael-priznae-kosovo.html", "text": "Косовският президент Хашим Тачи обяви, че ако Израел признае Косово, Прищина ще отвори посолство в Йерусалим, информира местната медия Kosova Press, цитирана от \"Джерусалим пост\".Израел не е признал Косово за суверенна държава. Има културни и търговски връзки с Косово, но позицията за Косово е основана на нежеланието на Израел да насърчи едностранно обявяване на независимост. САЩ и 23 от 28-те страни членки на ЕС са признали Косово за независима държава.\"\", обеща Тачи. Той добави, че по отношение на решението на САЩ да преместят посолството си в Йерусалим Косово никога няма да гласува срещу американските интереси.\"\", отбеляза Тачи.", "date": "2018.09.21", "title": "Прищина отваря посолство в Йерусалим, ако Израел признае Косово"}
{"url": "https://news.bg/world/tramp-otlozhi-razsekretyavaneto-na-dokumenti-za-razsledvaneto-na-rusiya.html", "text": "Президентът на САЩ Доналд Тръмп отложи разсекретяването на документи във връзка с разследването на Русия за намеса на президентските избори през 2016 г., информира АП.Държавният глава е взел решение след изразено безпокойство от американски съюзници.Белият дом е поискал от правосъдното министерство да направи преглед на документите на ФБР за разследването на Русия.По-рано тази седмица Тръмп нареди документите да бъдат разсекретени. Американският лидер коментира, че така ще се изобличат \"наистина лоши неща\" във ФБР.Днес президентът на Съединените щати написа в \"Туитър\", че главният инспектор в правосъдното министерство е уведомен да прегледа тези документи. Той вярва, че въпросът ще бъде решен бързо.\"В крайна сметка винаги мога да разсекретя, ако е необходимо. Скоростта е много важна за мен и за всички\", отбеляза той.Тръмп добави, че няколко близки съюзници на САЩ са изразили тревога. Той поясни, че е получил обаждания от два \"много добри съюзника\" в четвъртък. \"Трябва да уважим желанията им\", изтъкна президентът.", "date": "2018.09.21", "title": "Тръмп отложи разсекретяването на документи за разследването на Русия"}
{"url": "https://news.bg/crime/arestuvaha-10-migranti-kray-vakarel.html", "text": "Полицейска операция срещу нелегалната миграция се провежда на автомагистрала \"Тракия\" близо до отбивката за Вакарел, съобщи БНР.До момента са задържани 10 сирийски граждани, сред които има и две деца, информира общественото радио.В момента тече проверка дали чужденците са нелегално пребиваващи в страната или имат издадени документи от някои от центровете за бежанци у нас. Мигрантите са пътували към София.Припомняме, на 17 септември бяха задържани двама души за каналджийство край Вакарел. В колите им бяха открити общо 15 мигранти.", "date": "2018.09.21", "title": "Арестуваха 10 мигранти край Вакарел"}
{"url": "https://news.bg/world/finlandskiyat-vanshen-ministar-otselya-pri-vot-na-nedoverie-zaradi-abortite.html", "text": "Министърът на външните работи на Финландия Тимо Сойни спечели вот на недоверие в парламента заради възгледите си срещу аборта, информира ДПА.В подкрепа на Сойни гласуваха 100 депутати срещу 60 в 200-местния парламент. 18 депутати се въздържаха, докато 21 не присъстваха на гласуването.Дясноцентристката коалиция има 103 места в парламента, докато четирите опозиционни партии, които поискаха вота на недоверие, държат 72 места.Социалдемократите, Зелените, Шведската народна партия и Левият съюз обявиха, че позицията на Сойни е в сблъсък с официалната политика на Финландия за абортите и правата на жените.Сойни, който е католик, е критикуван заради участието си на събитие против аборта по време на официална визита в Канада по-рано тази година.Министърът коментира, че е присъствал на бдение в Канада в свободното си време и че възгледите му за аборта са известни от повече от 30 г. и са в съответствие със свободата на словото и свободата на вероизповедание.Премиерът Юха Сипила обяви, че правителството ще застане зад Сойни.През миналата година Сойни напусна поста на дългогодишен лидер на популистката \"Истински финландци\", която впоследствие се раздели. Той се присъедини към фракция, известна като \"Синя реформа\", която остана в дясноцетристкото коалиционно правителство, в което участват Финландски център и консервативната Национална коалиционна партия.", "date": "2018.09.21", "title": "Финландският външен министър оцеля при вот на недоверие заради абортите"}
{"url": "https://news.bg/crime/tsacheva-chastite-ot-pistolet-vav-vrachanskiya-zatvor-ne-sa-namereni-v-kiliya.html", "text": "Откритите части от пистолет във Врачанския затвор не са намерени в килия. По получен сигнал изпратих главния директор на Главна дирекция \"Изпълнение на наказанията\" (ГДИН) Васил Миладинов.Това заяви пред журналисти министърът на правосъдието Цецка Цачева.Към момента няма информация за кого е било предназначено оръжието. Експертизата ще установи дали частите в цялост са годни за оръжие или не. Тече разследване, каза Цачева.От страна на ГДИН има проверка, която започна непосредствено след откриването на частите, каза тя.По думите на министър Цачева самият факт, че макар и на части подобни вещи се намират на територията на затвора, е притеснителен.Това е неизпълнение на служебните задължения от длъжностните лица, каза Цачева.До края на годината ще бъдат въведени първите електронни гривни за проследяване срещу бягство от правосъдието, съобщи още Цачева.По-рано през деня министърът на правосъдието Цецка Цачева посети затвора в Стара Загора и видя ремонта, който тече там.В момента там се изгражда арест, който ще отговаря на европейските изисквания. Капацитетът на ареста ще е за около 50 задържани лица.Тенденцията е арестите да се преместят в съществуващи затвори, където това е възможно. Целта е по-оптимално използване на човешкия ресурс по линия на надзорно-охранителния състав и по-добри условия за арестантите.С пари от бюджета в старозагорския затвор се обновяват и двете затворнически общежития към затвора - затворническо общежитие от закрит тип \"Черна гора\" и затворническо общежитие от открит тип \"Стара Загора\".Подобряване на условията в местата за лишаване от свобода, включително изграждане на санитарни възли във всяка килия, баня и умивалня на всеки етаж, както и цялостна подмяна на ел., ВиК и отоплителна инсталация, включват ремонтните дейности в \"Черна гора\",обясниха от затворническата администрация.Общежитието от открит тип е обновено през 2016 г. с помощ от Норвежкия финансов механизъм и с доброволния труд на 52-ма затворници. Има нов магазин за затворниците, нова фитнес зала и библиотека.От думите на началника на затвора старши комисар Иван Карушков стана ясно, че в затвора има четири параклиса, един от тях е и за външни посетители. В двора на затвора е най-големият и единствен по рода си в системата на затворите църковен храм \"Св. Николай Чудотворец\", изграден изцяло от дарения.В най-голямото средно училище за затворници \"Поп Минчо Кънчев\" през тази учебна година има 187 лишени от свобода, 10 от тях са първокласници. Обучението се извършва по адаптирани учебни програми.Цачева посети и затворническото предприятие за производсто на мебели и ПВЦ-дограма.", "date": "2018.09.21", "title": "Цачева: Частите от пистолет във Врачанския затвор не са намерени в килия"}
{"url": "https://news.bg/world/edinstvenata-makedoniya-v-sveta-e-nashata-natarti-zaev.html", "text": "Македонският премиер Зоран Заев заяви, че страната му е единствената Македония, съобщава гръцкият вестник \"То Вима\".Според изданието с коментара си в интервю за МКД Заев поставя под въпрос името на гръцката провинция Македония.\"\", коментира той дни преди референдумът на 30 септември, който се очаква да завърши с фотофиниш, тъй като според проучвания 51% от македонците ще подкрепят сделката с Гърция.След среща с американския вицепрезидент Майк Пенс, Заев изтъкна, че македонският народ ще има международно призната държава с \"потвърден и признат македонски език\".\"Никой повече не може да оспори нашата македонска идентичност\", подчерта той.По думите на македонския министър-председател географският маркер \"Северна\" Македония не се преглъща лесно, особено от диаспората в САЩ, но ползите от споразумението са по-големи.", "date": "2018.09.21", "title": "Единствената Македония в света е нашата, натърти Заев"}
{"url": "https://news.bg/bulgaria/avtobus-na-gradskiya-transport-se-zapali-v-sofiya.html", "text": "Автобус на градския транспорт се запали в София, съобщават от пресцентъра на МВР.Няма пострадали хора при инцидента.Автобус на градския транспорт се е запалил в движение в района на метростанция \"Ал. Малинов\" в столичния квартал \"Младост\". Сигналът е подаден около 19,00 часа.Возещите се пътници в автобуса са слезли.Екипи на пожарната служба са погасили огъня. По първоначални данни се касае за техническа неизправност.", "date": "2018.09.21", "title": "Автобус на градския транспорт се запали в София"}
{"url": "https://news.bg/bulgaria/otkriha-parva-zlatna-moneta-v-srednovekovniya-grad-lyutitsa.html", "text": "Археолози откриха първата златна монета в средновековния град Лютица край Ивайловград, Хасковско, съобщават от Националния исторически музей /НИМ/.Екипът е ръководен от директора на НИМ доц. д-р Бони Петрунова.Монетата е от типа \"Йоан ІІІ Дука Ватаци (1222- 1254)\" и е отнасяна към този никейски император, от период на интензивни златни и медни монетосечения, правени от венецианците в Константинопол. Монетите са използвани в този български град още от около 1215 г.По-точната датировка на златната монета, според проф. Константин Дочев, е 1240-1260 г. Тя не е била в обращение дълго време, но е преминала през ръцете на няколко сарафи, което личи от графитите по нея.След като през юли тази година в Лютица бе открит печатът на императрица Йоланда Монфератска, сега намирането на златна монета в този средновековен град показва, че това място е богат извор на информация и богатства, отбелязват от музея.", "date": "2018.09.21", "title": "Откриха първа златна монета в средновековния град Лютица"}
{"url": "https://news.bg/bulgaria/otvaryame-pochetno-konsulstvo-na-ostrov-bali.html", "text": "България и Индонезия се споразумяха на остров Бали да бъде открито почетно консулство, съобщават от Министерството на външните работи.За това се договориха външният ни министър Екатерина Захариева и индонезийският топ дипломат Рътно Марсуди.Индонезия вече има двама почетни консули в България. Към септември 2018 г. на финален етап е даването на съгласие на българската страна за назначаване на трети почетен консул у нас.Последният случай, при който се наложи България да се намеси активно с консулска подкрепа на няколко десетки наши сънародници в Бали, бе при изригването на вулкана Агунг. Тогава координацията бе поета от кризисен щаб в посолството ни в Джакарта в съдействие с консулските служби на други държави от ЕС, намиращи се на остров Бали.Според външния ни министър почетното консулство ще помогне да се реагира по-адекватно при такива ситуации.Марсуди поздрави Захариева за успешното председателство на Съвета на ЕС.Захариева и Марсуди обсъдиха редица актуални въпроси от международния дневен ред, сред които Близкоизточният мирен процес, миграцията и борбата с радикализацията.Индонезия е най-голямата ислямска страна в света. 87 на сто от нейното 262-милионно население изповядват исляма. През 2014 г. Индонезия осъжда остро ИДИЛ и забранява разпространяването на нейната идеология на територията на страната.Външните министри на България и Индонезия констатираха, че въпреки положителната тенденция в стокообмена, потенциалът на двете страни предполага много по-значително увеличение на търговията.За 2017 г. двустранната търговия възлиза на 58.1 млн. щатски долара, от които 19.2 млн. износ и 38.9 млн. внос. Индонезия е най-голямата икономика в Югоизточна Азия (АСЕАН) и 16-та в света. Член е на Г20.Дипломатическите отношения между България и Индонезия са установени на 20 септември 1956 г. Българското посолство в Джакарта днес функционира като регионален център. Посланикът на България в Индонезия се акредитира и за Сингапур, Малайзия, Бруней и АСЕАН.", "date": "2018.09.21", "title": "Отваряме почетно консулство на остров Бали"}
{"url": "https://news.bg/world/voynata-na-tsarkvite-ili-drugata-bitka-za-ukrayna.html", "text": "\"Прекъсване на дипломатическите отношения\" - Волоколамският митрополит Иларион, първият дипломат на Руската православна църква (РПЦ), много точно определи решението на Светия Синод в Москва. Синодът постанови, че временно спира да споменава името на Вселенския патриарх Вартоломей по време на литургии и прекъсва всякакви контакти със структури, които се председателстват от Вселенската патриаршия.Следващата стъпка ще бъде прекъсването на евхаристичното взаимодействие, тоест - да се забрани на духовниците от двете църковни юрисдикции да участват в общи богослужения, а на вярващите - да се причестяват в храмовете под егидата на другата патриаршия. Тази стъпка е много по-сериозна от първата, защото ще доведе до нещо нечувано: РПЦ ще обяви за нелигитимен най-древния православен патриарх. Сигурен съм, че тя ще бъде предприета съвсем скоро, защото патриарх Вартоломей няма да се откаже от плановете си за автокефална Украинска православна църква (УПЦ).Патриарх Кирил в изолацияВ резиденцията на Вартоломей в истанбулския квартал \"Фенер\" смятат следното: когато през 17-и век е дал на московския митрополит правото да назначава епископи в Киев, Константинополският патриарх изобщо не се е отказал от своята юрисдикция в Украйна. В Москва обаче твърдят точно обратното: че Украйна е била предадена завинаги под юрисдикцията на РПЦ. Дискусията дали Вартоломей има право да изпраща свои екзарси в Киев във връзка с бъдещата независимост на УПЦ ще се точи години, ако не и десетилетия. Но нека да си припомним, че църковните конфликти понякога траят цели столетия.Повечето автокефални православни църкви най-вероятно няма да оспорят решението на Вселенския патриарх. РПЦ ще се окаже в изолация - или в полуизолация, в случай, че по стар обичай получи подкрепа от Грузинската, Сръбската и Българската православна църква. След това ще възникне и конфликт около църковните имоти в Украйна. Нека не забравяме, че в Украйна има достатъчно радикално настроени хора, а и провокатори на руските тайни служби. Особено пък като имаме предвид, че догодина там предстоят президентски и парламентарни избори. Опасявам се, че може да се стигне дори до масови безредици на квазирелигиозна основа. И Кремъл ще разполага с прекрасен повод да подклажда дестабилизирането на страната, с която Русия вече от пет години води война.\"Война\" - това, впрочем, е най-важната дума в тази междуцърковна криза. Бившият митрополит на РПЦ, а сега духовен глава на самообявилата се Киевска патриаршия Филарет Денисенко още в средата на 1990-те години изпрати до Вселенския патриарх молба за църковна автономия. Тази и последвалите молби дълго време оставаха без отговор, а Вселенският патриарх не делегираше никакви екзарси в Киев. Моето лично мнение е следното: дори да не съществуваше Вселенски патриарх, въпросът за учредяването на автокефална УПЦ тъй или иначе щеше да възникне тъкмо сега.Защото официалните говорители на РПЦ вече от четири години говорят за \"руския свят\", за \"украинци и руснаци като един народ\" и за \"гражданската война на украинска земя\", а това нямаше как да не предизвика ответна реакция, изразяваща се в желанието да се скъса с всичко московско и да се направи своя собствена, национална и патриотическа църква. Тъкмо тази църква, която под името \"Киевска патриаршия\" продължава да благославя батальоните, отправящи се към фронта, да организира болници за ранените и да събира колети за войниците. Именно логиката на войната ускори процеса на църковната независимост. Ако го кажем с езика на бизнеса: голямото украинско търсене в крайна сметка роди и предлагането откъм Истанбул.Послушната РПЦЧаст от най-активните представители на православната общественост и духовниците в РПЦ напоследък взимат на въоръжение нов аргумент: възникването на украинска автокефалия ще предизвика разпространяването на ерес, или казано по-просто - на национализма в новата украинска църква. Но според мен, във военни условия това е просто неизбежно. Все пак доста странно е, че тези обвинения идват именно от страна на онези, които поощряваха молебените на позициите на така наречените \"опълченци\", призоваваха руснаците към освободителна борба и славословеха създаването на \"Новорусия\". Инстинктивният имперски шовинизъм, който е присъщ на голяма част от клира и вярващите в рамките на РПЦ, се сблъска с неизбежния в условията на война национализъм на бившите украински \"братя\".РПЦ имаше един-единствен начин да запази влиянието си в съседната страна: тя трябваше своевременно, ясно и недвусмислено да осъди украинската политика на Кремъл или поне да се отграничи от нея. Но понеже това не се случи, автокефалията ще я бъде, а вероятно ще настъпи и разкол сред украинските православни. Още повече, че Кремъл няма да пожали сили и средства, за да го разпали. Та нали на война всички средства са позволени?Търси се виновенСвидетели сме на окончателното погребване на месианските претенции на руската църковна йерархия и на концепцията за някакъв \"руски свят\". А това може да постави началото на нещо ново в живота на Православната църква. Макар че е наивно да се очаква, че клирът или православната общественост ще си направят някакви трезви изводи. Отделянето на Украйна ще бъде приписано на безпринципния Порошенко, на гръцките интриганти от Вселенската патриаршия, които завиждат на могъществото на РПЦ - и, разбира се, на американците, без които, както се знае, в света никога нищо не се случва.Тук, при това съвсем сериозно, трябва да добавим и НАТО. Защото, преди ръкополагането си, сегашният патриарх Вартоломей е отбил двугодишна срочна военна служба като офицер в турската армия. Около този факт в неговата биография вече се вдигна голяма пушилка във форумите на православната блогосфера.Църквата (заедно с по-голямата част от руското общество) и занапред ще продължи да играе вече привичната ѝ роля на жертва на някакъв световен заговор. А това означава, че тя по-скоро ще се окаже неподготвена и за неизбежно надвисващите над Русия социални и политически бури. Така, както не беше готова и за кризата около Украйна.", "date": "2018.09.21", "title": "Войната на църквите или другата битка за Украйна"}
{"url": "https://news.bg/crime/manolova-sezira-prokuraturata-za-parite-na-hitrino.html", "text": "Липсва публичност и прозрачност при изразходване на парите за строително-монтажните дейности за възстановяване на сградите на пострадалото население на село Хитрино след взрива в края на 2016 г.Това обяви националният защитник Мая Манолова, която внесе искане в прокуратурата за проверка на изразходените публични пари, предоставени за пострадалото население на село Хитрино, след взрива в края на 2016 г., от Министерството на труда и социалната политика през фонд \"Социална закрила\".Извършвани са ремонти на сгради, които не са обитаеми и не са пострадали. В същото време ремонтни дейности на пострадали сгради или изобщо не са били започвали и не са били извършвани. Подадоха се близо 70 жалби и има голямо недоволство, защото хората искат пълна прозрачност на изразходените публични средства, обясни Манолова.Омбудсманът настоява за задължителна проверка затова как са изразходвани средствата, вложени в село Хитрино.Тя припомни, че на последното й посещение са отправени 70 жалби и обеща, че ще предостави всички жалби в прокуратурата. Манолова поясни, че по време на посещението и кметът на Хитрино е отсъствал, а на една от срещите е присъствал зам.-кмет, който е чул оплакванията на хората. Едва след второто посещение е имало възражение от гражданите за начина, по който са определени групите за претърпени щети.Става въпрос за три източника на финансиране. Първият източник на финансиране е предоставянето на пари от Социалния фонд за закрила на МТСП за възстановяване на пострадалите 13 къщи, но четири от тях не са готови, изрази съжаление омбудсманът.Тя добави, че най-големите притеснения, възражения и оплаквания на хората са от начина, по който са правени строително-монтажните дейности от изразходването на петте милиона лева от фонда.Вторият източник на финансиране, по думите на Манолова, е дарителската сметка, която е била открита към Българския червен кръст (БЧК), и в която български граждани са внасяли парични средства, спрямо възможностите си.В нея са били събрани 2 076 000 лева, които са били изразходвани след решения на обществен съвет, поясни омбудсманът и добави, че жалби относно събрани пари от дарения не е имало, защото те бяха насочени към обзавеждане и закупуване на различна техника.\"Не можем да допуснем и капка съмнение върху нито една стотинка, дадена от хората в знак на солидарност към пострадалите хора от Хитрино\", даде да се разбере Манолова.Третият източник на финансиране са средствата от дарителската сметка, открита от Община Хитрино. Става въпрос за средства, които са постъпвали в общината и прокуратурата ще се ангажира с провеждането на тяхното изразходване, обеща Манолова и добави, че средствата би трябвало да се изразходвани за подготовката на съответната документация.\"Много се надяваме, че проверката ще обхване въпросните документи и да се види дали всичко, което е отчетено, е извършено\", изтъкна Манолова.Запитана кой и как разпределя изразходването на петте милиона, отпуснати от държавата, Манолова отбеляза, че първо трябва да се изясни проверката, защото има създаден местен обществен съвет, който да взема решения кои къщи имат нужда от ремонт и кои нямат.Тя уточни, че в едно от последните й посещения в Хитрино, хората й били споделили, че липсва публичност и прозрачност по отношение на изразходените средства за строително-монтажните дейности.\"Хората настояваха за пълна и детайлна проверка по случая\", посочи Манолова и добави, че тя като омбудсман не би могла да остане безучастна как се изразходват публични пари и средства.Трябва да бъдат предприети съответните действия, призова Манолова и допълни, че трябва да има проверка и на трите начина на финансиране. Тя настоява и за административно-наказателна отговорност към всички, които не предоставяли информация по жалба на граждани.Националният защитник изрази съжаление, че четири семейства ще посрещнат предстоящата зима във фургони. Едно от тях е на майка и дъщеря. Дъщерята е на инвалидна количка.Припомняме, влакова композиция с пропан бутан на фирма \"Булмаркет\" дерайлира и са. Седем души загинаха, 29 бяха ранени.Разрушени са къщи, изпочупени са дограми. Взривът заличи улици. В Хитрино беше обявено , а в цялата страна 12 декември беше ден на национален траур за жертвите от трагедията.", "date": "2018.09.21", "title": "Манолова сезира прокуратурата за парите на Хитрино"}
{"url": "https://news.bg/crime/eksoblastniyat-upravitel-na-dobrich-poluchi-uslovna-prisada.html", "text": "Условна присъда от две години и половина и глоба от 2500 лева постанови Добричкият окръжен съд на бившия областен управител на Добрич Динчер Хаджиев, заемал поста от 2005 до 2008 година, съобщи БНР. С условни присъди са и бившият директор на \"Административен контрол и регионално развитие\" в Областната управа Пламен Ганев, както и началникът на отдел в Службата по кадастър Костадин Костадинов.Присъдите са заради продажбата на шест имота на специализираната болница по рехабилитация \"Тузлата\" в Балчик и за нанесени щети от над 660 000 лева, както и за продажбата на още три имота с нанесени щети на държавата от над 150 000 лева по време, в което осъдените лица са заемали държавни длъжности.Изпитателният срок на присъдите за Динчер Хаджиев и Пламен Ганев е 5 години.По-малка присъда съдът отреди за третия обвинен Костадин Костадинов, който получи 9 месеца условно с 3-годишен изпитателен срок.След изслушване на присъдата Динчер Хаджиев заяви, че е невинен и ще обжалва решението на съда.Той допълни още, че не е очаквал друга присъда в Добрич.Припомняме, че през март 2010 година извършени заменки на стойност над 164 000 лева на територията на Община Шабла.Двамата в качеството им на длъжностни лица, са нарушили служебните си задължения, като съставили и подписали договори за продажба на имоти, представляващи частна държавна собственост, без да е налице представен документ за извършено плащане с компенсаторни документи.След това съдът реши Динчер Хаджиев и Пламен Ганев През май 2010 година, Хаджиев трябваше да плати 25 хиляди лева, а Ганев - 20 хиляди като .", "date": "2018.09.21", "title": "Ексобластният управител на Добрич получи условна присъда"}
{"url": "https://news.bg/world/rusnatsite-podgotvyali-taen-plan-da-pomognat-na-asandzh-da-napusne-ostrova.html", "text": "Руски дипломати са провеждали тайни разговори с приближени на Джулиан Асандж в Лондон през миналата година, за да преценят дали могат да му помогнат да напусне Великобритания, научи британският вестник \"Гардиън\".Според плана основателят на \"Уикилийкс\" трябвало да напусне еквадорското посолство в Лондон с дипломатически автомобил и да бъде транспортиран в друга държава. Крайната дестинация, според множество източници, е била Русия, където за Асандж няма риск от екстрадиране в САЩ. Планът обаче е изоставен, тъй като се е смятало, че е твърде рисковано.Операцията по извеждането на Асандж от Великобритания е била планирана в навечерието на Коледа през 2017 г., твърди източник, който допълва, че е свързано с неуспешен опит на Еквадор да даде на Асандж официален дипломатически статут.Информацията повдига нови въпроси относно връзките на Асандж с Кремъл. Основателят на \"Уикилийкс\" е ключова фигура в продължаващото разследване в САЩ за опити на Русия да се намеси на изборите за президент през 2016 г.Подробностите за плана за бягство са оскъдни. Двама източници, запознати с работата на посолството на Еквадор, разкриха, че Фидел Нарваез, приближен на Асандж, който доскоро служи като консул в Лондон, е бил в контакт с Москва.В интервю за \"Гардиън\" самият Нарваез отрича да е участвал в дискусии с Русия относно извеждането на Асандж от посолството. Той поясни, че е посещавал руското посолство в Лондон по два пъти в годината като част от групата \"20-30 повече дипломати от различни страни\". По думите му това са публични срещи, които са се провели по време на руско-британската криза, имайки предвид след отравянето на Сергей и Юлия Скрипал.Източници отбелязаха, че планът за бягството е включвал предоставяне на дипломатически документи на Асандж, за да може Еквадор да обяви, че има дипломатически имунитет. Като част от операцията Асандж трябвало да бъде изведен от посолството с дипломатически автомобил.Други четирима източници разкриха, че Кремъл е бил склонен да подкрепи плана, включително да позволи на Асандж да пътува до Русия и да живее в страната. Един от източниците добави, че руски бизнесмен, чиято самоличност е неизвестна, е действал като посредник при дискусиите.Също е обмисляна възможността Асандж да пътува до Еквадор с кораб.Друг източник твърди, че планът е бил спрян два дни преди осъществяването му. Шефът на разузнаването на Еквадор Роми Валехо е пътувал до Острова около 15 декември 2017 г., за да следи операцията и е напуснал Лондон след отмяната й.Основната пречка да не се осъществи операцията е отказът на Великобритания да гарантира дипломатическа защита на Асандж.Според британското законодателство дипломатите имат имунитет при наказателно преследване, ако акредитациите им бъдат приети от британското правителство и ако външното министерство бъде уведомено за дипломатическия статут.Не за първи път Асандж се е опитал да потърси убежище в Русия. По-рано тази седмица Associated Press писа, че основателят на \"Уикилийкс\" се е опитал да се сдобие с руска виза.Асандж живее в посолството на Еквадор в британската столица от юни 2012 г. Той се укрива в посолството, след като шведските власти повдигнаха обвинения срещу него в сексуални престъпления. Въпреки че Стокхолм свали обвиненията, той се страхува, че Лондон може да го екстрадира в САЩ, където е издирван за разпространение на класифицирана информация за войната в Ирак.", "date": "2018.09.21", "title": "Руснаците подготвяли таен план да помогнат на Асандж да напусне Острова"}
{"url": "https://news.bg/politics/zavisimata-nezavisimost-na-detsata-s-uvrezhdaniya-trogna-shepa-deputati.html", "text": "Зависимата независимост. Под това мото майките на деца с увреждания отбелязаха 120 дни от борбата за живот на децата си. Само депутатите от БСП и ДПС дойдоха на срещата с тях в палатката срещу сградата на парламента.Искаме децата да са живи, призоваха родителите. Ако не бутнем този мотор, той няма да запали, каза развълнуваната майка и се закани моторът да бъде бутан, докато стигне края на отсечката.Родителите нямат търпение промяната да започне. Съжаляваме, че сте една шепа, обърна се майката към малцината законотворци на протеста.Децата ни нямат независимост, изтъкна тя. Друга майка обвини държавата, че я превръща в социален паразит. Тя иска и може да работи, но е принудена да стои вкъщи и да се грижи за детето си, за което няма социални услуги.Майките поискаха подкрепа за изготвяните закони, които трябва да гарантират подкрепа за хората с увреждания. Промените ще им дадат възможност да работят.Много от тях са високо квалифицирани кадри. Цялата икономика губи от това, че тези родители не са на трудовия пазар. Цялата система трябва да се промени, смятат родителите.Те знаят, че промяната ще отнеме години. Важно е обаче да се постави началото. Друга майка, учител по образование, каза, че иска да е в училище, но е принудена да си стои вкъщи.Досега, каквото и да се прави, се е правело за по-лошо. Нямаме избор, категорични са майките. Това не е независима България, смята друг родител.Подкрепа за майките декларира и националният омбудсман Мая Манолова, която дойде пред сградата на парламента. Манолова изрази надежда, че всички ще разберат, че исканията им са справедливи и реформата ще бъде извършена.Ужасно се уморихме да вършим работата на държавата, заяви Аделина - родител, подкрепящ протеста. Друга майка поиска да бъде проявена човещина.Реагирайте, призоваха майките. Системата те изплюва, разплака се майка. За втори път, откакто е родена дъщеря ми, ме блъска товарния влак, изтъкна тя. Няма да се откажа, разказа майката.Родителите призоваха всеки един депутат да прекара три дни с човек със заболяване, за да види какво е. Хасан Адемов изтъкна, че лицата и децата с увреждания не са на управляващите или на опозицията, а на майка България. Всички трябва да си посипем главата с пепел, настоя депутатът от ДПС, защото всички са виновни за ситуацията.Адемов обеща бързо придвижване на законите в социалната комисия. Благодаря ви за куража, подкрепям вашата кауза, изтъкна Адемов.Соцлидерът Корнелия Нинова призова майките да не се отказват. Тя призова да се побърза със законите за хората с увреждания преди приключване на бюджетната процедура.", "date": "2018.09.21", "title": "Зависимата независимост на децата с увреждания трогна шепа депутати"}
{"url": "https://news.bg/world/lavrov-sanktsiite-na-sasht-sa-priznak-za-kriza-na-dolarovata-sistema.html", "text": "Министърът на външните работи на Русия Сергей Лавров заяви, че не е изненадан от поредните антируски санкции на САЩ и добави, че такива действия показват криза на доларовата система, информират световни агенции.Топ дипломатът подчерта, че Москва ще предприеме \"всички необходими мерки\", за да прекрати зависимостта си от щатския долар и поясни, че очаква редица държави да изоставят американската валута в бъдеще.\"\", изтъкна Лавров.Вчера САЩ наложиха санкции на 33 руски физически и юридически лица, включително на производителя на самолети \"Сухой\", както и на Китай за закупуване на руска военна техника.Кремъл обвини САЩ, че използват санкции, за да извадят Русия от световния пазар на оръжия. Говорителят на Кремъл Дмитрий Песков нарече санкциите враждебни и непредсказуеми, но не каза как Москва ще отговори.Лавров коментира и други теми. Според него наложеният от САЩ контрол над източния бряг на река Ефрат представлява основна заплаха за териториалната цялост на Сирия.Той каза също, че Русия и Турция са постигнали споразумение за границите за демилитаризираната зона в сирийската провинция Идлиб. Лавров добави по време на визита в Сараево, че екстремистите от \"Фронта ал Нусра\" трябва да напуснат зоната до средата на октомври.", "date": "2018.09.21", "title": "Лавров: Санкциите на САЩ са признак за криза на доларовата система"}
{"url": "https://news.bg/int-politics/v-sasht-vazhiteni-ot-bozhestvenata-artileriya-na-rusiya.html", "text": "Русия е започнала да модернизира своята \"божествена\" артилерия, пише авторитетното американско издание , позовавайки се на Агенцията за чуждестранни военни изследвания към армията на САЩ (FMSO).Става въпрос за 240-милиметровата минохвъргачка 2С4 \"Лале\" и 203-милиметровата гаубица 2С7 \"Божур\". И двете оръжия са способни да изстрелват ядрени снаряди, от които, както отбелязва изданието, \"НАТО щеше да има горчив опит, ако Студената война се беше превърнала в гореща\".След края на Студената война Русия изпрати голяма част от тази тежка артилерия в складовете, но сега е решила да адаптира оръжието за съвременните заплахи.\"Според някои информации 2С4 се модернизира, за да се интегрира в съвременните системи за командване и контрол и внедряване на усъвършенствани системи за комуникация и управлението на огъня. Също така се планира обновление и подмяна на тръбата и механизма на възвратната пружина\", посочват от FMSO.Независимо от това анализаторите от американската агенцията не знаят защо Русия връща на въоръжение старите оръжия. Според една от версиите такава артилерия ще бъде използвана, за да \"унищожи\" вражеските укрепления. Предполага се също така, че снарядите за 2С4 и 2С7 са по-евтини за производство в сравнение с балистичните ракети.\"Лале\" е съветски 240-милиметров самоходен миномет. Той е създаден за унищожаване на укрепени сгради и въоръжение на противника. Неговата експлоатация е започнала през 1972 г. Бойното му кръщение е станало по време на войната на СССР в Афганистан между 1979 и 1989 г.\"Божур\" е съветско 203-милиметрово самоходно оръжие. То е предназначено за потискане на тила, унищожаване на критично важни съоръжения и средства за ядрено нападение в тактическа дълбочина на разстояние до 47 километра. То е пуснато в експлоатация през 1975 г.", "date": "2018.09.21", "title": "В САЩ възхитени от \"божествената\" артилерия на Русия"}
{"url": "https://news.bg/crime/zapechatani-sa-danachni-skladove-na-vinzavoda-v-karnobat.html", "text": "Митничари проверяват винзавода в Карнобат и има вероятност той да бъде затворен, научи news.bg от свои източници.Заводът се намира между селата Цирковски и Венец.Първоначално Спецпрокуратурата и Агенция \"Митници\" не можеха да потвърдят информацията. От МВР коментираха, че последните акции в Бургас са под ръководството на Спецпрокуратурата.Малко по-късно от Агенция \"Митници\" съобщиха, че са проверили данъчни складове за производство на алкохолни напитки в района на Карнобат. Заради констатирани множество нередности по Закона за акцизите и данъчните складове, те запечатват данъчните складове.Така ще обезпечат доказателствата при първоначален срок от 48 часа, съгласно реда на ДОПК. Мярката може да бъде продължена с определение от компетентния съд, иинформират от митниците.Междувременно работници от винпром \"Карнобат\" протестират пред вратите на завода, защото не са допуснати до работните си места.Припомняме, на 5 септември  - \"Топаз мел\", \"Винпром Карнобат\" и \"Сис индустриийс\".При операцията бяха задържани общо 10 лица, .Общо  и участват в данъчните измами по случая \"Карнобат\". Всички се явяват свързани лица, а Инкриминираният период е от 2009 г. до 2018 г., обясни в началото на септември ръководителят на Специализираната прокуратура Даниела Начева.Тогава, Агенция \"Митници\" извърши инвентаризация на всички складови помещения.", "date": "2018.09.21", "title": "Запечатани са данъчни складове на винзавода в Карнобат"}
{"url": "https://news.bg/world/voenni-strelbi-predizvikaha-bedstveno-polozhenie-v-germaniya.html", "text": "Властите в Северозападна Германия обявиха бедствено положение заради горски пожар, предизвикан преди две седмици при стрелби на военен полигон, информира АП.Район Емсланд обмисля евакуация на около 1000 души от две села до град Мепен, до холандската граница.Пожарникарите се борят да локализират пожара на земя, използвана от германската армия за военни учения. Димът от пожара се разпростира на близо 100 километра и се вижда на сателитни снимки.С обявяване на бедствено положение местните власти могат да поискат помощ от други провинции.Говорител на военното министерство коментира, че ситуацията е много сериозна и се извини за направените грешки. В събота военният министър Урсула фон дер Лейен ще посети мястото.", "date": "2018.09.21", "title": "Военни стрелби предизвикаха бедствено положение в Германия"}
{"url": "https://news.bg/world/veche-96-zaginali-pri-srazheniyata-v-tripoli.html", "text": "Властите в Либия обявиха, че жертвите от сраженията между противниковите въоръжени групировки в столицата Триполи са се увеличили до най-малко 96 души, включително цивилни, съобщава \"Асошиейтед прес\".Здравното министерство уточни, че при сблъсъците, които продължават от 26 август насам, също така има 444 ранени.Допълва се, че 11 души, включително осем цивилни, са били убити, а 33-ма други са били ранени в четвъртък, когато сраженията отново са се разразили, нарушавайки договореното с посредничеството на ООН примирие по-рано този месец.Сраженията между милициите, които са съюзници на подкрепяното от ООН правителство в Триполи, и въоръжена групировка от намиращ се в близост град подчертават продължителното беззаконие в Либия след въстанието през 2011 г., при което беше свален от власт и по-късно убит дългогодишният диктатор Муамар Кадафи.Либия се управлява от съперничещи си власти в Триполи и източната част на страната, всяка от които е подкрепена от множество милиции.", "date": "2018.09.21", "title": "Вече 96 загинали при сраженията в Триполи"}
{"url": "https://news.bg/politics/50-g-ot-saprotivata-na-prazhkata-prolet-ot-trima-balgarski-studenti.html", "text": "Едуард Генов, Валентин Радев и Александър Димитров са единствените трима български студенти, които пишат и разпространяват позиви срещу агресията и смазването на Пражката пролет през 1968 г. Това става точно преди 50 години - на 21 септември, припомни БНР.Само тримата дръзват да се противопоставят у нас на инвазията на войските на Варшавския договор в Чехословакия за смазване на Пражката пролет през есента на 1968 година.Историкът Димитър Атанасов смята, че направените позиви са около 230. Всички те са разпространени. В следственото дело срещу тримата са запазени 21 екземпляра, каза Атанасов.\"Голямата част от тези позиви са навярно унищожени от хората, които са ги получили. Някои казват - фактът, че само десетина процента са предадени на народната милиция, показва, че не сме народ от предатели\", каза Атанасов.Според него действията както на тримата студенти, така и на хората, които не са предали позивите, е борба на клишета - предатели ли сме, или не сме. Българският народ не е нито добър, нито лош. Голяма част от тези позиви навярно никой не си е държал до сърцето в умиление.По думите на историка хората, получавайки тези позиви, с треперещи ръце, са отивали в банята и са ги накъсвали на малки парчета.Припомняме, вечерта на 20 август 1968 г. бившият СССР и съюзниците му от Полша, България, Унгария и Източна Германия преминават чехословашката граница, за да сложат край на революционното движение \"Пражка пролет\".Рано сутринта на 21 август Чехия е изцяло окупирана. Въпреки предупрежденията да не се оказва съпротива, стотици хора излизат на протест пред дулата на съветските танкове. Около 750 хиляди войници, 6 хиляди танка и 700 самолета слагат край на реформите на Александър Дубчек и идеята му за \"социализъм с човешко лице\". След 7-месечен период на отваряне Чехословакия преживява 2 десетилетия съветска окупация, прокарана като \"нормализация\".", "date": "2018.09.21", "title": "50 г. от съпротивата на Пражката пролет от трима български студенти"}
{"url": "https://news.bg/world/shotlandiya-pita-evrosada-dali-velikobritaniya-mozhe-da-otmeni-reshenieto-za-brekzit.html", "text": "Шотландия иска от евросъда да реши дали Великобритания може едностранно да отмени решението за Брекзит, информира \"Ройтерс\".Най-висшата съдебна инстанция в Шотландия се е обърнала към Европейския съд да реши дали Обединеното кралство може да промени позицията си за Брекзит.Осведомителната агенция отбелязва, че последната седмица е изпълнена с лоши новини за премиера на Великобритания Тереза Мей.Ищците твърдят, че предварително е необходима правна сигурност за процеса за всеки британски парламентарен вот, тъй като нито една страна не е напускала ЕС.Решението на Върховния граждански съд в Шотландия означава, че Европейският съд трябва да каже дали е правно възможно Великобритания да остане в ЕС, ако и когато парламентът на Великобритания реши.Адвокат Джо Моъм описа решението на шотландския съд като \"несъмнена бомба\" за правителството.Лондон твърди, че въпросът дали самата Великобритания може да спре Брекзит е неуместен, тъй като държавата не възнамерява да променя позицията си.Но шотландският съд не е съгласен.\"Ако членовете на парламента гласуват по отговорен начин, очевидно е, че трябва да бъдат правилно посъветвани за съществуващата правна позиция до момента, тъй като може да бъде от практическо значение при разискванията\", обяви лорд Карлоуей в решението си.Министерството по въпросите на Брекзит коментира, че са \"разочаровани\" от решението и внимателно ще обмислят отговор.Днешното решение може теоретично да бъде обжалвано пред Върховния съд на Великобритания, въпреки че източници, свързани със случая, вярват, че този вариант е малко вероятен.", "date": "2018.09.21", "title": "Шотландия пита евросъда дали Великобритания може да отмени решението за Брекзит"}
{"url": "https://news.bg/energy/ot-inerkom-otnovo-nastoyavat-pred-kzk-za-pokupka-na-chez.html", "text": "От дружеството \"Инерком България\" ЕАД са подали ново искане до Комисията за защита на конкуренцията (КЗК) за одобряване на сделката за активите на ЧЕЗ в България, съобщиха от \"Инерком\".Компанията на Гинка Върбакова излезе от дружествата, които произвеждат ток от фотоволтаични централи и те вече не са част от портфолиото ѝ. Именно тези дружества бяха причината КЗК да откаже одобряването на сделката.Сега дружеството иска Комисията отново да разгледа споразумението. \"Надяваме се на бързо решение от страна на КЗК след отстраняването на установените от Комисията предпоставки за създаване на концентрация\", казват от компанията.\"Планираната концентрация ще бъде осъществена въз основа на договора за покупка на акции, сключен на 23 февруари 2018 г. между \"ЧЕЗ\" а.с. и \"ЧЕЗ Бългериън Инвестмънтс\" БиВи от една страна, като Продавачи, и \"ИнеркомБългария\" ЕАД като Купувач. Надяваме се на бързо решение от страна на КЗК след отстраняването на установените от Комисията предпоставки за създаване на концентрация, пише в писмото до КЗК от дружеството.Припомняме, от \"Инерком България\" обжалваха решението на  електроразпределителното дружество ЧЕЗ. Делото във Върховния административен съд е насрочено за идната година.На 13 септември Гинка Върбакова и сестра ѝ Малина, излязоха от борда на директорите на холдинговото дружество \"Солар грийн енерджи\", което е едноличен собственик на фотоволтаичните централи. Заради тях от КЗК спряха сделката.", "date": "2018.09.21", "title": "От „Инерком“ отново настояват пред КЗК за покупка на ЧЕЗ"}
{"url": "https://news.bg/society/nedostatachno-kvalifitsirani-sluzhiteli-spavat-digitalizatsiyata-u-nas.html", "text": "Според данни от мащабно проучване за нивото на дигитализация в България квалификацията на служителите и размерът на инвестициите се определят като основна пречка пред българския бизнес по отношение на по-нататъшното внедряване на дигитални технологии и процеси.В анкетата се включиха мениджъри на различни нива от общо 76 български и чуждестранни фирми, работещи в страната, от над 30 различни индустрии.Според резултатите не се очаква загуба на работни места в резултат на цифровизацията.Бизнесът ни обаче няма високи очаквания за нарастване на печалбите и за намаляване на екологичния отпечатък като следствие от цифровизацията.Близо 40% смятат, че дигиталната трансформация ще има минимален ефект върху печалбите на компаниите им, а половината от запитаните не очакват особен положителен ефект върху екологията.Компаниите в България ще търсят най-усилено специалисти в технологични сфери като автоматизация на производството, разработване на мобилни приложения и анализ на големи обеми данни.Над 60% от запитаните са представители на висшия мениджмънт, 12% се определят като среден мениджмънт, а 14 на сто - като оперативен.Фирмите в България са на различни етапи от внедряването на дигиталните технологии в бизнес операциите си, сочи проучването.Едва една четвърт (25%) са посочили, че са в напреднал етап. Основна част от компаниите (40%) планират да инвестират между 2 и 3 процента от оборота си в дигитални технологии, а под 5 на сто са тези, които смятат да вложат над 10 процента.Същевременно според резултатите от допитването 78,5% от компаниите имат краткосрочни стратегии за развитие на цифровизацията, 17% ги определят като средносрочни и централизирано управлявани на ниво топ мениджмънт. Около 12% заявяват, че имат директор по дигитализацията или съответен отдел, който се занимава с това.Около 51% от анкетираните изтъкват значението на свързаността и на \"интернета на нещата\". За 46% разработването и използването на мобилни приложения, които интегрират бизнес и производствени процеси или оптимизират услугите, също са много важни.Резултатите от проучването сочат още, че българските компании имат ясна визия какви ползи могат да очакват от внедряването на дигиталните технологии.Най-високи очаквания възлагат по отношение на оптимизацията на ресурсите, подобреното планиране, увеличаването на конкурентоспособността и подобреното събиране и анализ на данни.Подобрено обслужване и по-високо качество също са сред основните мотиви по пътя към дигиталната трансформация.Проучването е проведено съвместно от Siemens България и Германо-Българската индустриално-търговска камара (ГБИТК).", "date": "2018.09.21", "title": "Недостатъчно квалифицирани служители спъват дигитализацията у нас"}
{"url": "https://news.bg/int-politics/britantsite-besni-ot-prenebrezhitelnoto-otnoshenie-na-merkel-kam-tereza-mey.html", "text": "Канцлерът на Германия Ангела Меркел не поздравила премиера на Великобритания Тереза Мей, когато двете са се срещнали по време на неформалната среща на върха на Европейския съюз в австрийския град Залцбург вчера, съобщават британски медии.Епизодът показвал пренебрежително отношение на Меркел към Мей, коментира британският в. \"Дейли Експрес\".Според изданието германският канцлер се приближила към група политици, между които била и британският премиер. Тереза Мей се усмихнала и се навела напред към германския канцлер, но тя пренебрегнала жеста ѝ и се отправила към президента на Литва Далия Грибаускайте.На срещата държавните и правителствените ръководители на страните членки на ЕС обсъдиха проблемите на миграцията, Брекзит и вътрешната сигурност.Отношенията между Меркел и Мей никога не е можело да бъдат наричани топли. Политолози многократно са отбелязвали, че двете жени се поздравяват една друга \"през зъби\". Това най-вече е свързано с темата за Брекзит, смятат експертите.", "date": "2018.09.21", "title": "Британците бесни от пренебрежителното отношение на Меркел към Тереза Мей"}
{"url": "https://news.bg/energy/tokat-nyama-da-poskapva-uveryavat-industrialnite-energiyni-konsumatori.html", "text": "Цената на тока няма да се увеличи от октомври въпреки предстоящото 14% повишение на цената на природния газ. Това заяви председателят на Българската федерация на индустриалните енергийни консуматори Константин Стаменов пред БНР.Той се позова на доклад на енергийния регулатор, публикуван за обществено обсъждане. Задържането на цените на тока става възможно, тъй като регулаторът е намерил резерви в системата, посочи Стаменов.Според разчетите на регулатора от следващия месец, освен газа, се очаква да поскъпне и топлоенергията със средно 8 %.Припомняме, драстичното поскъпване от 1 октомври на природния газ бе предложено от работната група към Комисията за енергийно и водно регулиране (КЕВР). Обсъждането е насрочено за 25 октомври.Ако бъде прието поскъпването, ще се наложи и нова актуализация на тарифите за парно и електроенергията от топлофикаците.", "date": "2018.09.21", "title": "Токът няма да поскъпва, уверяват индустриалните енергийни консуматори"}
{"url": "https://news.bg/crime/izprashtat-v-psihiatriya-mladezha-prostrelyal-politsay-v-sofiya.html", "text": "Състав на Софийския градски съд (СГС) разгледа мярката за задържане под стража на 21-годишния Христо Бръзицов, който рани полицай.Причината е, че младият мъж страда от тежко шизофренично заболяване, което налага лечение в държавна психиатрична болница в Ловеч за 30 дни.По време на днешното съдебно заседание защитата заяви, че се касае за човек с определено психично заболяване, за което не са необходими допълнителни медицински изследвания. Адвокатът на обвиняемия обаче поиска да бъдат приложени писмени доказателства по делото.Според представените от адвокат Колчева психиатрични и психологични експертизи, се касае за човек, страдащ от тежка форма на шизофрения, който се е опитал на няколко пъти да се самоубие с нож.От държавното обвинение поискаха изготвяне на допълнителна медицинска проверка на здравословното и психично състояние на обвиняемия и помолиха съда да не приема наличните документи на защитата, защото няма достатъчно данни и доказателства за неговото здравословно заболяване.Магистратите оцениха деянието на обвиняемия като изключително опасно, което според закона е наказуемо с налагането на присъда от 20 до 30 години затвор или доживотен затвор без право на замяна.Прокуратурата поиска подсъдимият да бъде настанен в държавно психиатрична клиника в Ловеч в рамките на 30 дни, където да се направят обстойни изследвания дали наистина има влошено здравословно и психично състояние.Подсъдимият Бръзицов от своя страна коментира пред съда, че е искал да предпази майка си от стрелбата и не го е направи нарочно. Той обяви, че не иска да ходи на лечение в психиатрична болница в Ловеч.След изслушването на всички страни по делото, съдът обяви, че не подкрепя мотивите на защитата. Обвиняемият трябва да бъде настанен в държавна психиатрична болница, където да се установи дали подсъдимият наистина страда от тежко психиатрично заболяване или не.Решението на съда може да бъде обжалвано в едноседмичен срок пред Софийския апелативен съд.След края на съдебното заседание майката на обвиняемия коментира пред журналисти, че обвинението срещу сина й не е правилно, защото той не е искал да простреля полицаи, а да защити нея.Тя отбеляза, че намерените от органите на реда оръжия в апартамента, са купени лично от сина й. Майката на обвиняемия заяви още, че болестта и агресията на сина й са се отключили след връзка с момиче.", "date": "2018.09.21", "title": "Изпращат в психиатрия младежа, прострелял полицай в София"}
{"url": "https://news.bg/politics/korneliya-ninova-borisov-lazhe-pred-vsichki-balgarski-grazhdani.html", "text": "\"Смятате ли, че е нормално един министър-председател да лъже пред всички български граждани?\". Това попита председателят на БСП Корнелия Нинова в социалната мрежа Фейсбук.Нинова припомни, че Борисов е единственият премиер, осъден от депутата Елена Йончева за лъжа. \"Борисов излъга, че евродепутатите ни са гласували за санкциите срещу Унгария. Гласували са двама депутати от БСП. Сергей Станишев - за\" и Момчил Неков - \"против\".Те двамата нямат право да участват в Съвета, където единствено министър-председателят може да изразява позицията на България. А нея вече я чухме - у нас подкрепя г-н Орбан, в Европа подкрепя каквото кажат началниците\", пише Нинова.Припомняме, след заседанието на кабинета на 19 септември двама вицепремиери и един министър поискаха Министерския съвет да започне процедура по изготвяне на позиция на Република България. Позицията на страната ни да се представи пред съответните формати на Съвета на Европейския съюз, в които да се отрази, че България не подкрепя предложението на Европейския парламент за започване на процедура срещу Унгария по чл. 7 от Договора за Европейския съюз.Вицепремиерите са Красимир Каракачанов, Валери Симеонов. Те заедно с министър Нено Димов настояват за официална позиция на България срещу санкциите към Унгария.", "date": "2018.09.21", "title": "Корнелия Нинова: Борисов лъже пред всички български граждани "}
{"url": "https://news.bg/politics/noviyat-glavsek-tryabva-da-pritezhava-kachestvata-na-marinov-otseche-valentin-radev.html", "text": "Новият главен секретар на МВР трябва да притежава качествата на Младен Маринов. Това заяви в парламената бившият вътрешен министър Валентин Радев.Маринов сам щял да посочи кой да поеме професионалното ръководство на силовото ведомство.Той коментира подходящите за овакантената позиция на главен секретар на МВР.Антимафиот номер едно Ивайло Спиридонов и шефът на ГДНП Христо Терзийски били достойни за поста.Бившият вътрешен министър Валентин Радев вчера сдаде поста и още днес се върна на работа в парламента.Сега отново като депутат ексвътрешният министър се чувства спокойно.\"Всичко е като на терена, като играеш сърцато е без значение дали побеждаваш или падаш\", подчерта Валентин Радев.Сега той е съсредоточен върху измененията в закона за движение по пътищата.Припомняме, че след , тримата министри заради , при който загинаха 17 души. На 13 септември гласуването на новите министри в парламента беше , който не подписа указа за освобождаването на Младен Маринов от длъжност като главен секретар на МВР. След това от президентската администрация обявиха, че Това бе определено от председателя на ПГ на ГЕРБ  След три седмици забавяне, на 19 септември, , а процедурата по стъпването в длъжност на Държавният глава определи катона длъжността от главен секретар към вътрешен министър на Младен Маринов. Освен това, по думите на Радев, смяната на министъра е на практика заради \"мърлява работа\" на полицията, при положение че оперативното ниво се ръководи и съгласува именно от главния секретар.Цветан Цветанов пък обеща и след това оповестен пред медиите.", "date": "2018.09.21", "title": "Новият главсек трябва да притежава качествата на Маринов, отсече Валентин Радев"}
{"url": "https://news.bg/int-politics/rusiya-obyavi-sanktsiite-na-sasht-zastrashavat-globalnata-stabilnost.html", "text": "Заместник-министърът на външните работи на Русия Сергей Рябков разкритикува най-новите санкции на САЩ срещу страната, заявявайки, че Вашингтон \"безразсъдно поражда глобална нестабилност\" с налагането на новите наказателни мерки, съобщава \"Интерфакс\".Рябков добави, че санкциите, които той подчерта, че са 60-тата такава мярка, насочена към Русия от 2011 г. насам, ще доведат до по-нататъшно напрежение в двустранните отношения между Москва и Вашингтон.Представителят на Русия обаче настоя, че ембаргото, налагано от САЩ, ще се окаже \"безполезно\", тъй като няма да успее да \"диктува условията на Русия\".Вчера САЩ санкционираха 33-ма служители от разузнаването и отбраната на Русия, както и китайската военна агенция заради закупуването на руско военно оборудване.Междувременно министърът на промишлеността и търговията Денис Мантуров обяви по време на посещение в Китай, че \"натискът, санкциите и някои забрани\" от Запада ще доведат до засилване на сътрудничеството между Москва и Пекин.", "date": "2018.09.21", "title": "Русия обяви: Санкциите на САЩ застрашават глобалната стабилност"}
{"url": "https://news.bg/politics/sds-ideyata-hlyabat-da-se-prodava-bez-pechalba-e-eho-ot-sotsializma.html", "text": "Искането търговските вериги да продават хляба без печалба е ехо от социализма. Това не е дясна политика! Това е подход, характерен за плановата, но не и за пазарната икономика.Това е позицията на Съюза на демократичните сили (СДС) за разговорите на земеделския министър Румен Порожанов с търговските вериги да не увеличават цената на хляба, който продават.Според сините, това е популистко заиграване с цената на хляба и от управляващи, и от парламентарната опозиция. \"Припомняме на управляващите, че от 30 години България не е социалистическа, комитетът по цените го няма и държавните регулации останаха в миналото, заедно с Член 1-ви и други лоши спомени от тоталитарния режим\", пишат от СДС.Според сините предложението на БСП за намаляване на ДДС за хляба на 5%, няма да намали крайната му цена за потребителите. ДДС не е панацея, пишат сините и дават пример с Държавата Израел, където са най-високите цени на храните и нулева ставка на ДДС за тях.Според сините диференцираните ДДС ставки са остро критикувани в ЕС. Според СДС различните ставки за данък добавена стойност оскъпяват административния контрол и са предпоставка за изкривяване на пазарните отношения.Сините признават, че в България разходите за храна са едни от най-високите - около 30% от доходите ни, но това е така, защото имаме най-ниския БВП.От формацията призовават всички политически сили да се обединят около идеята за удвояване на БВП през следващите 10 години до 200 млрд. лв.,което ще доведе и до двойно увеличение на доходите на гражданите през 2028 г.Без реален икономически растеж и удвояване на БВП, всякакви идеи за непазарно задържане на цените на стоките ще поставят под съмнение един от водещите принципи на ЕС - пазарната икономика.", "date": "2018.09.21", "title": "СДС: Идеята хлябът да се продава без печалба е ехо от социализма"}
{"url": "https://news.bg/crime/mvr-sindikatite-ne-davat-100-dni-tolerans-na-marinov.html", "text": "От синдикалните организации в МВР коментираха като абсурдно твърдението да се даде време на новия силов министър Младен Маринов да се запознае с работата на синдикалистите и какви са проблемите на МВР.\"Ще му е необходимо известно време, за да се адаптира на новата позиция най-вече като политик\", обясниха синдикалистите след срещата си тази сутрин с Младен Маринов в първия му работен ден.Най-неотложните проблеми, които стоят на дневен ред са хроничното недофинансиране на министерството, мотивацията на служителите и фактът, че министерството се ръководеше не от политици, а от чиновници, смятат синдикалистите.Като свои задачи Младен Маринов посочи законодателните промени, социалните пакети и чисто практически приложения в областта на документооборота, административната тежест и униформеното облекло.Срещата със синдикалните организации в МВР, според Маринов, е била необходима, за да могат да се изяснят принципни въпроси, по които трябва да се работи занапред.\"Моето задължение беше да се представя и да заявя моята позиция за работата ми и да чуя от тях основните проблеми, защото те са организацията, която може да обобщи всички искания, нужди на служителите, които работят на терен\", поясни новият вътрешен министър. Той смята, че синдикатите се явяват коректив и помощ на ръководството.Структурата не синдикатите не е зависима на политически ниво и има за цел защита на интересите и законовите действия на всички служители пред обществото, каза още той и добави, че трябва да има обективна оценка за всичко, което се случва.\"Ние имаме съвпадения за законодателните промени, социалните пакети и в чисто практически приложения в областта на документооборота, административната тежест, униформеното облекло\", изтъкна Маринов.Припомняме, в началото на мандата на предишния министър - Валентин Радев, синдикатите в МВР организираха няколко протеста с искания предимно в социалната сфера. Последният такъв протест беше организиран за , когато премиерът Бойко Борисов отдели . Припомняме,  на мястото на подалия оставка Валентин Радев. Преди това той беше главен секретар на ведомството.Държавният глава определи като  на длъжността от главен секретар към вътрешен министър на Младен Маринов, след като оставката на министър Радев е на практика заради \"мърлява работа\" на полицията, т.е. на оперативното ниво се ръководи и съгласува именно от главния секретар.", "date": "2018.09.21", "title": "МВР синдикатите не дават 100 дни толеранс на Маринов"}
{"url": "https://news.bg/int-politics/kitay-kam-sasht-otmenete-voennite-sanktsii-ili-shte-se-sblaskate-s-posledstviya.html", "text": "Министерството на външните работи на Китай излезе с предупреждение към САЩ да отмени току-що наложените санкции срещу Китайската военна агенция или ще \"понесе последствията\", съобщават китайските медии.Вчера американският президент Доналд Тръмп подписа указ съгласно Закона за борба с враговете на Америка чрез санкции (CAATSA), с който санкционира Китайската военна агенция и нейният директор РЛи Шанфу \"за участие в значими сделки с \"Рособоронекспорт\", основното предприятие на Русия за износ на оръжие\".Сделката между Китай и Русия включва придобиването на бойни самолети Су-35 през 2017 г. и противоракетни системи С-400 през 2018 г.Освен това САЩ наложиха санкции на 33-ма служители на специалните служби и отбраната на Русия. Москва отговори по-рано днес, като обвини Вашингтон за \"безразсъдно пораждане на глобална нестабилност\" с налагането на новите санкции.", "date": "2018.09.21", "title": "Китай към САЩ: Отменете военните санкции или ще се сблъскате с \"последствия\""}
{"url": "https://news.bg/world/kraynodyasnata-partiya-alternativa-za-germaniya-vtora-sila-v-darzhavata.html", "text": "Крайнодясната партия \"Алтернатива за Германия\" е втора сила в държавата, показва ново социологическо проучване, цитирано от ДПА.Партията ще получи 18% подкрепа, ако изборите за Бундестаг се провеждат в неделя, което я прави втората най-силна партия след консервативния блок на канцлера Ангела Меркел.Според сондажа на Deutschlandtrend, разпространен от германската телевизия ARD, Социалдемократическата партия заема трето място със 17% подкрепа.Християндемократите и Християнсоциалният съюз биха получили 28% - най-ниският резултат от 1997 г., когато Deutschlandtrend започва да провежда проучвания.9% от германците в проучването отбелязват, че биха гласували за Свободната демократическа партия, докато Левицата и Зелените са подкрепяни съответно от 10% и 15%.Общо коалиционното правителство на консерваторите и социалдемократите събира 45%, което означава, че не е възможно да получат мнозинство.В сравнение с предишното проучване на Deutschlandtrend на 6 септември консерваторите и социалдемократите губят по 1%, а \"Алтернатива за Германия\" увеличава подкрепата си с 2%. Зелените и свободните демократи отчитат ръст на поддръжниците с 1%. За Левицата няма промяна.Популярността на консерваторите е засегната през последните седмици заради безредиците в Кемниц, включително ксенофобските протести след смъртта на германец, който се смята, че е убит от бежанци. Случаят доведе до отстраняването на шефа на вътрешното разузнаване Ханс-Георг Маасен.Ханс-Георг Маасен, вече бивш директор на BfV, понесе жестоки критики след интервю за вестник по-рано този месец, на което постави под въпрос автентичността на видеоматериали, на които крайнодесни екстремисти гонят мигранти.Вътрешният министър Хорст Зеехофер изглежда, че е засегнат от спора около Маасен. Само 28% от анкетираните смятат, че е добър силов министър в сравнение с 39% през април.В същото време подкрепата за 69-годишния се е стопила сред поддръжниците на Християнсоциалния съюз. Само 31% казват, че са удовлетворени от работата му в сравнение с 45% през април тази година.Поддръжниците на всички други партии критикуват настоящото ръководство на вътрешното министерство. Но Зеехофер има значителна подкрепа сред поддръжниците на \"Алтернатива за Германия\". Проучването показва, че 61% от тях са зад него предимно заради твърдата позиция по казуса с миграцията.В проучването, проведено от понеделник до сряда, са участвали 1 035 души.", "date": "2018.09.21", "title": "Крайнодясната партия \"Алтернатива за Германия\" - втора сила в държавата"}
{"url": "https://news.bg/society/3-godishno-pregazi-baba-si-v-blagoevgradsko.html", "text": "63-годишна жена загина при нелеп инцидент в благоевградско село, съобщи БНТ.Тя е бутната от автомобил, подкаран от 3-годишното ѝ внуче.Инцидентът е станал в двора на семейната вила в село Долно Лешко.Колата била паркирана на двора с неработещ двигател, оставена на скорост и с ключ .Момченцето влязло незабелязано, завъртяло ключа и автомобилът потеглил назад, при което блъснал възрастната жена и тя починала на място.Там били дядото и бащата на детето. Хората в селото са потресени от случая.", "date": "2018.09.21", "title": "3-годишно прегази баба си в Благоевградско"}
{"url": "https://news.bg/world/siriya-svalila-ruskiya-samolet-pri-40-minutna-strelba-sreshtu-izraelski-f-16.html", "text": "Израелски доклад за сваления руски самолет на крайбрежието на Сирия по време на израелски бомбардировки показва, че сирийската противовъздушна отбрана е стреляла безразборно в продължение на 40 минути след първия израелски удар, пише \"Таймс оф Израел\".Докладът е от 40 страници. Той е на английски и руски език.В изключително необичаен ход израелската армия призна, че е извършила бомбардировките и разкри част от откритията при предварителното разследване, което заключава, че сирийската противовъздушна отбрана е стреляла безцелно и дори не е проверила дали има руски самолети във въздушното пространство.Заключенията бяха представени от израелски военни, включително от шефа на ВВС на Израел генерал-майор Амикам Норкин, пред руските си колеги в Москва. Израел и Русия обявиха, че Сирия, а не Израел, е отговорна за свалянето на самолета, отбелязва израелската медия.Според израелския доклад, видян от новинарския сайт Ynet, механизмът за деконфликтизация - координационна система между израелската армия и руските сили, която има за цел да предотврати инциденти вследствие на приятелски огън в Сирия, е последвал обичайната процедура преди ударите, както е било направено при повече от 200 атаки през последните 2 г.В доклада се допълва, че сирийските военни са задействали няколко противовъздушни батареи в страната, стреляйки повече от половин час, дълго след връщането на израелските самолети в базите им. Сирийците са изстреляли десетки ракети от различен клас, включително SA-5 - голяма и модерна ракета, която свали израелски самолет над Галилея през февруари, информира Ynet.Израелската делегация е подчертала пред руските си колеги, че основният проблем е промяната в поведението на Сирия от свалянето на израелския изтребител Ф-16 през февруари. Оттогава сирийската отбрана е изстреляла няколко ракети срещу израелски самолети.След свалянето на израелския самолет през февруари, което се случва за първи път от Ливанската война през 1982 г., сирийците са станали по-енергични в усилията и са разположили нови и съвременни системи за противовъздушна отбрана от Русия.Израелската делегация в Москва е споделила разузнавателна информация за действията на Иран за установяване на постоянно военно присъствие в Сирия и предаване на модерни оръжия на терористични групи в региона.\"Срещите се проведоха в положителен дух. Имаше професионален, открит и прозрачен диалог по различни въпроси, беше подчертана важността на интересите на двете държави и продължаване използването на механизма за деконфликтизация\", обявиха от израелската армия.В понеделник Сирия инцидентно свали руски самолет с противовъздушната си отбрана в опит да спре израелски удари. Самолетът беше свален от зенитно-ракетен комплекс С-200 и 15-членният екипаж загина. Първоначално руското военно министерство обвини Израел, подчертавайки, че израелските самолети са използвали руския самолет като прикритие. Но руският президент Владимир Путин каза пред журналисти, че инцидентът е в резултат на поредица от трагични обстоятелства.", "date": "2018.09.21", "title": "Сирия свалила руския самолет при 40-минутна стрелба срещу израелски Ф-16"}
{"url": "https://news.bg/world/zhena-naraga-nyakolko-dushi-v-detska-gradina-v-nyu-jork.html", "text": "Множество ранени след нападение с нож в детска градина в кв. \"Куинс\" в Ню Йорк, съобщиха от местната полиция, цитирани от американските медии.Сред пострадалите има и деца.Нападението е било извършено от жена, която е отведена в ареста.Инцидентът е станал рано сутринта тамошно време в жилище, в което се е помещавала детска градина. Съобщава се за най-малко 5 жертви, включително за три деца. Едно момиче е в критично състояние.Заподозряната за нападението жена е на 52 години и е била открита в мазето с рани от нож по китките, които сама си е причинила. Тя е била отведена в болница в полицейски участък, като раните ѝ не са животозастрашаващи.Мотивите на жената остават неясни. Нейната връзка с жертвите засега не се разкрива.", "date": "2018.09.21", "title": "Жена наръга няколко души в детска градина в Ню Йорк"}
{"url": "https://news.bg/politics/ninova-prizova-borisov-da-se-vazdarzha-ot-lazhi.html", "text": "Втори ден министър-председателят на България Бойко Борисов лъже, че евродепутатите на БСП са гласували срещу Унгария. Това обяви в Народното събрание соцлидерът Корнелия Нинова.Само Сергей Станишев е подкрепил санкциите срещу Унгария. Момчил Неков е бил против, уточни тя.Борисов да се въздържа от подобни лъжи, настоява червеният водач.Освен това Борисов да си гледа неговите евродепутати. Ева Майдел от ЕНП се е въздържала. В този случай е най-важното как България ще защити позицията си в Съвета, смята още Корнелия Нинова. Там думата има само премиерът Бойко Борисов. Според лидера на столетницата точно там той говорел едно, а тук - друго.Нинова го обвини в двойна външна политика.Да се придържаме към истината, иска Нинова. Отнемането на глас не решава проблемите, а водело до разпад на Европа.", "date": "2018.09.21", "title": "Нинова призова Борисов да се въздържа от лъжи"}
{"url": "https://news.bg/world/yunker-es-i-velikobritaniya-sa-kato-vlyubeni-taralezhi-koito-ne-tryabva-da-se-naranyavat.html", "text": "Европейският съюз и Великобритания трябва да се отнасят един към друг като два влюбени таралежа, които не искат да се наранят.Това заяви председателят на Европейската комисия Жан-Клод Юнкер пред австрийски вестници, цитиран от \"Ройтерс\".\"Трябва да бъдем внимателни, като два влюбени таралежа\", отговори Юнкер на въпрос за напредъка на преговорите за Брекзит в интервю за няколко австрийски всекидневника, включително Die Presse и Salzburger Nachrichten.\"Когато два таралежа се прегърнат, трябва да бъдете внимателни да няма одрасквания\", добави той.Лидерите на ЕС постигнаха съгласие на среща в Австрия по-рано тази седмица да засилят преговорите за постигане на споразумение за Брекзит през октомври. Но те предупредиха премиера на Обединеното кралство Тереза Мей, че ако не постигнат договорености за търговията и ирландския въпрос до ноември, готови са да се разделят с Лондон без споразумение.", "date": "2018.09.21", "title": "Юнкер: ЕС и Великобритания са като влюбени таралежи, които не трябва да се нараняват"}
{"url": "https://news.bg/crime/britanetsat-bludstval-s-6-godishno-dete-u-nas-ostava-v-zatvora.html", "text": "Британецът, блудствал с 6-годишно дете у нас, остава в затвора. Състав на Софийския градски съд не уважи искането на защитата за условно предсрочно освобождаване на оставащите му четири години, шест месеца и девет дни наказание затвор на подсъдимия британец Колин Такър. Той е осъден за изнасилване на шестгодишно момиченце в село Ново градище, община Стражица.Преди началото на днешното съдебно заседание, защитата поиска от съда делото да се гледа при закрити врата, което бе отхвърлено.От своя страна защитата посочи, че осъденият трябва да бъде предсрочно освободен от затвора, поради влошеното му здравословно състояние. Освен това са налице и положителни оценки за доброто му поведение и отношение в затвора, както и изпълняване на всички поставени задачи и отговорности по време на престоя му в затвора.От Държавното обвинение поискаха от съда да оставят без уважение мотивите на защитата за предсрочно условно освобождаване от затвора, с аргумент, че рискът от повторен рецидив е много висок. Стана ясно, че са налице данни за поправянето на лицето в престоя му в затвора.След кратко съдебно заседание, съдът отхвърли искането условно предсрочно освобождаване на подсъдимия.Решението на съда може да бъде обжалвано пред Софийския апелативен съд в рамките на една седмица.", "date": "2018.09.21", "title": "Британецът, блудствал с 6-годишно дете у нас, остава в затвора"}
{"url": "https://news.bg/society/ogranichavat-dvizhenieto-na-kamionite-predi-pochivnite-dni.html", "text": "Преди трите почивни спират движението на камионите над 12 тона по автомагистралите и най-натоварените пътища, съобщиха от АПИ.От 16 ч. до 20 ч., ще е ограничено движението на камионите над 12 тона по следните пътни направления:Целта е повишаване на безопасността при пътуване и увеличаване на пропускателната способност на пътищата.Във връзка с очаквания интензивен трафик Агенция \"Пътна инфраструктура\" апелира шофьорите да карат разумно, да спазват правилата за движение, да не предприемат резки маневри и да не използват аварийните ленти по магистралите за по-бързо придвижване.Шофьорите трябва да предвидят повече време за пътуване в участъците, в които се извършват ремонти дейности поради по-ниската скорост на движение.На АМ \"Хемус\" се извършва ремонт на 4 виадукта, поради това движението в района на съоръженията при 9-ти, 33-ти, 36-ти км се извършва двупосочно в платното за Варна.На виадукта при 51-ви километър се ремонтира платното за Варна и там трафикът преминава двупосочно в платното за София.За улеснение на трафика в последния почивен ден - на 24 септември, ще има две ленти за София и една за Варна.Поради извършващите се ремонтни дейности камионите над 12 тона ще се отклоняват при 30-ти км от пътен възел \"Витинска река\" по път I-1 София - Ботевград и път II-17.Ремонти има и на двата моста на АМ \"Хемус\" на територията на област Шумен.При 17-ти и 18-ти километър в посока Бургас движението на магистралата се осъществява двупосочно в платното за София.Ремонтни дейности се извършват и на моста над р. Елшишка при 89-ти км на Тракия. Движението се осъществява двупосочно в платното за Пловдив. Шофьорите могат да използват алтернативни маршрути.Тежкотоварните превозни средства ще бъдат спрени и в последния почивен ден - 24 септември, от 14 ч. до 20 ч.Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари.За улеснение на трафика през Владая и повишаване на пътната безопасност има две ленти за излизащите от София.На 24 септември в същия участък ще има две ленти за прибиращите се към София. Алтернативен маршрут на първокласния път през Владая е АМ \"Люлин\". ", "date": "2018.09.21", "title": "Ограничават движението на камионите преди почивните дни"}
{"url": "https://news.bg/world/boklukat-po-sveta-mozhe-da-narasne-sas-70-na-sto-do-2050-a.html", "text": "Глобалният боклук може да се увеличи с около 70 процента до 2050 г., след като урбанизацията и населението нарастват. Това обявиха от Световната банка, като Южна Азия и Субсахарска Африка ще произвеждат най-голяма част от увеличението на боклука, съобщава \"Ройтерс\".Страните биха могли да извлекат ползи за икономиката и околната среда чрез по-добро събиране, рециклиране и унищожение на боклука, се допълва в доклада, който изчислява, че една трета от световните отпадъци вместо това се изхвърлят на сметища, без никаква обработка.\"Наистина трябва да обърнем внимание на Южна Азия и Субсахарска Африка, тъй като до 2050 г. боклукът в Южна Азия ще се удвои, а в Субсахарска Африка ще се утрои\", изтъква Силпа Каза, която е водещ автор на доклада на Световната банка.\"Ако не предприемем никакви действия, това би могло да има значителни последици за здравето, производителността, околната среда и поминъка\", подчертава Каза.Увеличаването на боклука ще изпревари ръста на населението, достигайки 3,4 млрд. тона до 2050 г. от около 2 млрд. тона през 2016 г.Страните с високи доходи произвеждат една трета от световния боклук, въпреки че имат само 16 процента от световното население, докато една четвърт идва от Южна Азия и Тихоокеанския регион.Въпреки че над една трета от боклуците в световен мащаб завършват на сметища, над 90% се изхвърлят на открито в страни с по-ниски доходи, които често не разполагат с подходящи съоръжения за обработка и унищожаване на отпадъците.Увеличаването на боклука също така може да допринесе за въздействието върху изменението на климата, като обработката и унищожаването на настоящите нива на отпадъци генерира около 5 на сто от въглеродните емисии.", "date": "2018.09.21", "title": "Боклукът по света може да нарасне със 70 на сто до 2050-а"}
{"url": "https://news.bg/politics/otpuskat-oshte-300-hil-lv-za-dovarshvane-na-remonta-na-cherkva-v-gabrovo.html", "text": "Правителството ще помогне за довършването на ремонта на православния храм \"Св. Св. Онуфрий, Дамаскин и всех мучеников Габровских\". Това обяви премиерът Бойко Борисов, който разгледа строителните дейности по изграждането на православния храм в Габрово, съобщиха от Министерския съвет.\"Още 300 хиляди лева ще са нужни за довършване на ремонта, за да започнат служенията в църквата в началото на следващата година\", допълни премиерът.От МС припомнят, че през септември 2017 г. бяха отпуснати 180 000 лева за обекта. Храмът е посветен на всички габровски светци. Там повече от 100 години в града не е била изграждана нова църква.", "date": "2018.09.21", "title": "Отпускат още 300 хил. лв. за довършване на ремонта на черква в Габрово"}
{"url": "https://news.bg/disasters/i-italiya-zapochva-voenna-misiya-v-niger.html", "text": "И Италия ще има военна мисия в Африка, разкрива Ройтерс.Агенцията се позовава на военния министър Елизабета Трента. Тя посочи, че правителството ще изпрати контингент в Нигер. Военните ще контролират потоците от бежанци от Африка към Европа.Преди осем месеца парламентът в Рим даде зелена светлина на изпращането на военни. По този начин Апенините дадоха ясен сигнал, че са готови на радикални стъпки, за да спрат бежанския поток към Стария континент.", "date": "2018.09.21", "title": "И Италия започва военна мисия в Нигер"}
{"url": "https://news.bg/curious/broiha-usd500-000-za-shapkata-na-indiana-dzhouns.html", "text": "Шапка на Индиана Джоунс от едноименната филмова поредица беше продадена за над 500 хил. долара, съобщи АП.Това стана на специален аукцион в Лондон, на който бе предоставен реквизит от най-популярните холивудски продукции за последните 40 години.За продажба бяха предложени повече от 600 костюма и други вещи.Става дума за хитовите филми \"Междузвездни войни\", \"Хари Потър\", \"Батман\", \"Пришълецът\", \"Джеймс Бонд\", \"Кръстникът\" и други.", "date": "2018.09.21", "title": "Броиха $500 000 за шапката на Индиана Джоунс"}
{"url": "https://news.bg/int-politics/mayk-pens-podkrepi-makedoniya-za-nato.html", "text": "Американският вицепрезидент Майк Пенън заяви по време на среща с македонския премиер Зоран Заев, че би искал да види Македония сред страните - членки на НАТО. Това се посочва в изявление, разпространено от Белия дом.Следва да се отбележи, че Пенс поздрави Заев за насрочения на 30 септември \"исторически\" референдум, на който гражданите на страната ще решат дали да променят името ѝ. Ако решението на македонците е положително, страната ще може да се присъедини към НАТО и Европейския съюз (ЕС).\"Вицепрезидентът изрази подкрепата си за насърчаването на членството в НАТО и ЕС\", се казва в изявлението на Белия дом.По-рано гръцките медии съобщиха, че Буш - младши се е намесил в референдумa в Македония.", "date": "2018.09.21", "title": "Майк Пенс подкрепи Македония за НАТО"}
{"url": "https://news.bg/disasters/starsheli-ot-kitay-tormozyat-frantsiya.html", "text": "Стършели от Китай тормозят Франция, бият тревога местни медии. Става дума за вида Vespa velutina.Властите предполагат, че той е пренесен от Китай през 2004 г. До 2010 г. тези стършели се установяват в югозападната част на страната, а по-късно достигат до региони, граничещи с Белгия, Германия, Италия и Швейцария.Тази седмица в Нормандия от ухапване на стършел умира 57-годишен мъж. Също така беше ранена жена, която беше докарана в болницата с много ухапвания.Властите предупреждават алергичните хора да бъдат внимателни. Населението се призовава да не се опитва само да унищожава гнездата на стършелите, защото те нападат и жилят.", "date": "2018.09.21", "title": "Стършели от Китай тормозят Франция"}
{"url": "https://news.bg/int-politics/mvf-gartsiya-da-orezhe-pensiite.html", "text": "Международният валутен фонд (МВФ) остава твърд в искането си към Гърция да се орежат пенсиите, съобщава в. \"Катимерини\".МВФ иска от правителството на Алексис Ципрас да приложи съветите на фонда за съкращения на пенсиите в Гърция.Ако рестриктивните мерки бъдат приложени, те ще \"подобрят дългосрочните перспективи на страната\" и ще изпратят на инвеститорите \"ясен сигнал\", че правителството продължава да се ангажира съгласувани реформи.Говорителят на МВФ Жери Райс заяви на редовна пресконференция, че намаляването на пенсиите е постигнато през 2017 г.В момента няма съгласие по орязването на пенсиите, което трябва да влезе в сила от началото на 2019 г.Само преди две седмици при откриването на Солунския панаир обеща политика на вдигане на пенсиите и доходите. Освен това беше посочено, че ще се намалят данъци и бюрокрацията, за да се стимулира потреблението.", "date": "2018.09.21", "title": "МВФ: Гърция да ореже пенсиите"}
{"url": "https://news.bg/int-economics/turtsi-investirat-eur50-mln-v-imoti-v-bukuresht.html", "text": "Турската компания за недвижими имоти Caba Group стартира проект в Букурещ, съобщават румънски медии. Инвестицията е в размер на 50 милиона евро.Проектът ще включва 273 апартамента, офис площи и 2900 кв.м. търговски площи. Ще има и паркинг с 503 места.Проектът се финансира от Garanti Bank. Той се намира в района Барбу Вакареску, който е един от най-горещите в Букурещ в сегмента на премиум жилищни комплекси поради близостта му до най-важния офис център на града. Апартаментите в комплекса се продават на цени, започващи от 90 000 евро, и вече са сключени 94 сделки.", "date": "2018.09.21", "title": "Турци инвестират €50 млн. в имоти в Букурещ"}
{"url": "https://news.bg/weather/slanchevo-v-petak.html", "text": "Днес ще бъде предимно слънчево. Ще духа слаб, в Източна България - до умерен вятър от изток-североизток. Максималните температури ще са между 25° и 30°.Това съобщават от НИМХ към БАН.Над планините ще бъде предимно слънчево с временни увеличения на облачността. Ще духа слаб до умерен вятър от изток-югоизток. Максимална температура на височина 1200 метра около 20°, на 2000 метра - около 14°.По Черноморието ще бъде предимно слънчево. Ще духа до умерен североизточен вятър. Максималните температури ще са 22-24°. Температурата на морската вода е 24°. Вълнението на морето ще бъде 2-3 бала.", "date": "2018.09.21", "title": "Слънчево в петък"}
{"url": "https://news.bg/world/5-dushi-vklyuchitelno-8-godishno-momiche-sa-prostrelyani-v-sirakuza-sasht.html", "text": "Пет души, включително 8-годишно момиче, са простреляни, в Сиракуза, Ню Йорк, съобщава началникът на местната полиция.Полицията реагира на стрелба в града в щата Ню Йорк малко след 9 часа местно време, съобщавата властите в \"Туитър\".\"Това е много трагично събитие. Това е нещо, което не може да се случи в нашата общност\", коментира шефът на полицията в Сиракуза Франк Фаулър.Фаулър не разкрива състоянието на петте жертви.Стреляно е между 10 и 15 пъти. Кметът на Сиракуза Бен Уолш нарече атаката \"безсмислено насилие\".Съобщава се, че на няколко пресечки от там 14-годишно момиче също е прострелян, макар че не е ясно дали двата инцидента са свързани.По-рано пожарната служба в града съобщи, че седем души са ранени, но това по-късно бе поправено.Сиракуза е на около 402 километра северозападно от Ню Йорк.В четвъртък  в Мериленд.", "date": "2018.09.21", "title": "5 души, включително 8-годишно момиче, са простреляни в Сиракуза, САЩ"}
{"url": "https://news.bg/crime/advokat-tarsil-imane-v-stenata-na-rozhenskiya-manastir.html", "text": "Адвокат от Благоевграската колегия е един от задържаните за грабежа в Роженския манастир. Това разкри Весела Стоилова, говорител на Районната прокуратура в Благоевград пред Нова телевизия. Евентуално той е ръководител на групата и е организирал нападението. За това все още няма категорични доказателства, като Стоилова заяви, че за организирана престъпна група е \"силно казано\" да се говори.Стоилова обясни, че на този етап се знае, че крадците са търсили съкровище според легенда - част от откупа, получен от Яне Сандански и Христо Чернопеев по аферата \"Мис Стоун\". Легендата е, че част от парите, вместо с тях да бъдат купени пушки, са присвоени и скрити в манастира.На този етап четирима са в ареста, като днес съдът ще решава за мярката за задържане. Още трима са , но са освободени, тъй като няма доказателства за тяхната съпричастност.Двама от задържаните са на 16 и 17 години, четвъртият е пълнолетен, като от години живее в Кипър, но от около месец е на гости в България. На един от обвиняемите е повдигнато и обвинение за държане на незаконно оръжие - газов пистолет, преработен в боен. Оръжието е открито при обиск в дома му.Обвиненията са за кражба на мобилен телефон, този на свещеника, и на 16 броя камери, които крадците са взели със себе си. Крадците първоначално не са знаели, че има камери, а са ги забелязали по време на обира. Това личи от записите, тъй като именно адвоката си слага допълнително маска.", "date": "2018.09.21", "title": "Адвокат търсил имане в стената на Роженския манастир"}
{"url": "https://news.bg/politics/noviyat-regionalen-ministar-avramova-prodalzhava-s-novite-magistrali.html", "text": "Новият министър на регионалното развитие и благоустройството Петя Аврамова продължава политиката с новите магистрали. \"Изключително разчитам на екипа си, който е с много добра експертиза и много опит, разбира се предизвикателствата са големи и никак не са малко\", коментира пред БНТ Аврамова.\"Аз съм инженер, познавам бранша, а в същото време като министър ще изпълнявам политическата програма на правителството. Ще има приемственост в политиката на министерството, основното е да продължим политиката за нови магистрални и скоростни пътища, за нова републиканска и пътна мрежа. Освен това, през 2019 г. стартират инвестиционните проекти, по които ВиК операторите ще бъдат бенефициенти за първи път. Ще продължим и въвеждането на новата тол система\", обясни тя.Аврамова добави, че хора със знание и опит като Нанков трябва да бъдат включени в работата, за нея е много ценно да ползва неговите знания и опит, той ще е един от стълбовете в министерството, ако остане, но не е ясно.За  тя обясни, че политическата отговорност е морален акт на съпричастност към , не означава непременно вина на министър. Аврамова  всички действащи и бъдещи проекти. \"Инвеститорски контрол, който трябва да бъде завишен по изпълнението на всички инфраструктурни проекти, контрол за работата на ДНСК, както и към лицензираните фирми за строителен надзор. С колегите ще помислим, ако трябва ще променим и нормативната база за контрола на тези фирми, извършващи надзор\", коментира тя.", "date": "2018.09.21", "title": "Новият регионален министър Аврамова продължава с новите магистрали"}
{"url": "https://news.bg/int-politics/pochina-prezidentat-na-vietnam.html", "text": "Президентът на Виетнам Тран Дай Куанг е починал на 61-годишна възраст, съобщават виетнамските държавни медии.Той е страдал от тежко заболяване, като е починал тази сутрин в болница в столицата Ханой въпреки усилията на местни и международни лекари и професори.Тран Дай Куанг е президент от 2 април 2016 г. Той беше номиниран от своя предшественик Трун Тан Санг и беше избран на поста от Народното събрание на Виетнам.Преди това е бил министър на обществената сигурност и заместник-директор на Комитета за превенция на ХИВ/СПИН.Той беше вторият по ранг политик в страната, като само генералният секретар на Комунистическата партия Нгуен Фу Тронг е по-висш и който е де факто лидерът на страната.", "date": "2018.09.21", "title": "Почина президентът на Виетнам"}
{"url": "https://news.bg/int-politics/severna-koreya-razreshava-inspektsii-na-yadreniya-poligon-pungeri.html", "text": "Южнокорейският президент Мун Дже-ин обяви, че Северна Корея е готова да разреши външни инспекции на обект за разработка на ядрени оръжия, който комунистическата държава затвори през май, съобщават южнокорейските медии.Изпитателният ядрен полигон Пунгери не беше споменат в споразумението, което Мун Дже-ин и севернокорейският вожд Ким Чен-ун подписаха по-рано тази седмица.\"Това е единственият обект за изпробване на ядрени оръжия в Северна Корея\", отбелязал държавният глава на Южна Корея, като допълнил: \"Те го затвориха напълно и казаха, че могат да разрешат инспекция по всяко време.\"Изпитателният ядрен полигон Пунгери беше разрушен през май, но ядрени експерти не направиха независима проверка за това дали действително обектът е бил затворен. На срещата между Ким и Мун в Пхенян по-рано тази седмица, севернокорейският вожд обеща да затвори и ядрения изследователски център Йонбьон.", "date": "2018.09.21", "title": "Северна Корея разрешава инспекции на ядрения полигон Пунгери"}
{"url": "https://news.bg/politics/borisov-ubedil-zhelyazkov-za-transporten-ministar-po-telefon-i-na-zhivo.html", "text": "Новият транспортен министър Росен Желязков коментира пред БНТ след , отношенията си с началника на кабинета - Румяна Бъчварова. Всеки, който е в публичната сфера не е застрахован да го залеят фалшиви новини. С Бъчварова съм работил четири години - беше добро служебно сътрудничество, показали и негова снимка с Елена Поптодорова, \"и с нея нямам връзка\", добави той.Който познава премиера, знае, че е много убедителен човек. След телефонно обаждане имахме и лична среща, обясни Желязков, как е поканен за поста министър.Разбирам от мениджмънт и от човешки ресурси. Ролята на министъра не е да е най-добрият специалист, а да мотивира и убеждава, смята новият министър и допълни, че медийно познава работата на мениджърите в сектора и тепърва ще коментират кадрови решения. Припомняме, Росен Желязков бе главен секретар на Министерски съвет в първия кабинет на Бойко Борисов. След това , а към момента .Името му стана известно като единственият обвинен за аферата \"Костинброд\" от изборите след първата оставка на Борисов. Росен Желязков чу .Не мисля, че в министерството има пожари за гасене, има нужда от по-добра организация, но това е екипна работа, добави Желязков. Проблеми в БДЖ има и решението им е един от основните приоритети, другият е концесията на Летище \"София\".Към 2009 година БДЖ има 900 млн. лв. задължения, които сега са изплатени. Ще се работи за модернизация, но министърът е притеснен, че има обжалване на обществената поръчка за нови влакове от страна на \"Сименс\" и \"Шкода\".Желязков коментира и че свири на китара всеки ден и се надява да е най-добрият музикант сред министрите. Добър е и с пръстите, някои хора въртят броеница, той струните, понякога и срещу стреса, допълни новият транспортен министър.", "date": "2018.09.21", "title": "Борисов убедил Желязков за транспортен министър, по телефон и на живо"}
{"url": "https://news.bg/politics/mladen-marinov-oshte-misli-za-nov-glavsek.html", "text": "Новият вътрешен министър и бивш главен секретар на МВР Младен Маринов все още няма конкретен човек, с когото да е разговарял, който да заеме, но той трябва да бъде човек от системата.\"Но има длъжност заместник-главен секретар. В момента той изпълнява функциите на главен секретар\", коментира той пред НоваТВ. По думите му, темата до вчера не е била на дневен ред, но ще бъде обсъдена в МС. Засега Ивайло Спиридонов и Христо Терзийски са имената, които стоят зад възможните предложения за нов главен секретар.Вътрешният министър посочи още, че няма срок за назначаването на нов главен секретар на министерството. Маринов коментира  от Радомир и подкрепи действията на полицията. Той изрази мнение, че службите действат незабавно след получаване на сигнал и по-рано не е било установено, че задържаните са журналисти.Припомняме, че журналистите бяха задържани след подаване на сигнал до ГДБОП за фирма в района на Перник и Радомир, която се готви да гори секретни документи. Малко след установяване на самоличността им, журналистите бяха освободени, но темата предизвика международен отзвук.Запитан как полицията ще задържи обявените за издирване , които при акция на полицията се оказаха в чужбина, Младенов открито заяви, че \" при всяка акция се действа в конкретната обстановка и лицата ще се хванат\".\"Притесняват ме големите очаквания, които ме карат да се мобилизирам и да се покажа във върхова форма\".  Младенов призна, че емоцията е необяснима, \"тъй като това, все пак, е голям период и това е периодът в който реално ни е осъзнатият живот до момента\". Министърът изрази благодарност към семейството си при полагането на клетвата за новия пост и заяви, че то винаги го е подкрепяло.Министърът не отвърна на критиките на президента Радев, който в четвъртък изрази оценката си за избора на Маринов за висшия пост.Държавният глава заяви, че \"просто е парадоксално:  на полицията. А по закон тази мърлява работа се планира, организира, ръководи и контролира от главния секретар на МВР, който пък съответно, заради тази мърлява работа, се предлага за министър. Аз не го разбирам това\", каза още Радев.Новият вътрешен министър се обяви за диалог с институциите. \"Аз стъпвам на факти, но той има своя преценка\", допълни той.Припомняме, на  на промените в кабинета.Рокадите в кабинета се проточиха три седмици след като президентът от поста главен секретар на МВР.След завръщането си от Латвия, държавният глава заяви, че  Това бе разтълкувано от председателят на ПГ на ГЕРБ Цветан Цветанов като На 19 септември, от секретариата потвърдиха, че в президентството са внесени необходимите документи за съгласувателна процедура и ", "date": "2018.09.21", "title": "Младен Маринов още мисли за нов главсек"}
{"url": "https://news.bg/int-politics/poroshenko-obyavi-padaneto-na-tretiya-rim-na-rusiya.html", "text": "Президентът на Украйна Петро Порошенко по време на реч във Върховната рада (украинския парламент) в четвъртък е обявил \"падането на Третия Рим на Русия\". За това свидетелства публикация в неговия профил в \"Туитър\".\"Значението на томоса (предоставяне на автокефалия на Украинската православна църква от Вселенската патриаршия, б. р.) излиза извън рамките на Украйна. Това е падането на Третия Рим като най-древната концептуална претенция на Москва за световна хегемония. Ние имаме по-различно разбиране за световното православие от руснаците - това е още една от причините, поради които не се разбираме\", коментира украинският държавен глава.Също така по време на речта Порошенко нарекъл Украйна \"най-голямата православна страна в Европа\".\"Ние като най-голямата православна страна в Европа ще покажем колко органично в един национален организъм съществуват източното православие и демокрацията\", добавил той.Порошенко прави опити Украинската православна църква да придобие самостоятелност от Московската патриаршия.", "date": "2018.09.21", "title": "Порошенко обяви падането на Третия Рим на Русия"}
{"url": "https://news.bg/society/korigirashtite-deklaratsii-kam-nap-se-podavat-do-1-oktomvri.html", "text": "На 1 октомври изтича срокът за подаване на коригираща декларация от физическите и юридическите лица.Гражданите и фирмите могат веднъж годишно да коригират дължимия данък, който са декларирали пред НАП с годишната данъчна декларация.Това става с подаването на еднократна коригираща декларация след изтичане на срока за подаване на годишната данъчна декларация.Коригиращата декларация се подава до 30 септември на текущата година за промени, свързани с декларираните данъци от предходната година. Тъй като през тази година 30 септември е в неделя, срокът за подаване на формуляра е 1 октомври.Информация за попълване и подаване на данъчни и осигурителни декларации и внасяне на суми към бюджета може да се получи на телефона на НАП 0700 18 700 или в сайта на НАП  .", "date": "2018.09.21", "title": "Коригиращите декларации към НАП се подават до 1 октомври"}
{"url": "https://news.bg/press/trima-novi-ministri-horata-po-izryadni-plattsi-ot-firmite.html", "text": "24 часаТрима нови министриСлед 10 дни работа в оставка на досегашните министри, 3 часа пламенни дебати в парламента и 6 отделни гласувания днес рокадите в кабинета станаха факт. По обед Народното събрание освободи досегашните министри на транспорта Ивайло Московски, на регионалното развитие Николай Нанков и на вътрешните работи Валентин Радев и одобри на постовете им съответно Росен Желязков, Петя Аврамова и Младен Маринов. Това е втората промяна в правителството \"Борисов 3\" след тази в здравното министерство на 10 ноември м.г. Очаквано опозицията гласува против. Ако ни бяхте предложили проект за освобождаване на всички министри, веднага щяхме да го одобрим, обявиха от БСП.ТрудХората по-изрядни платци от фирмитеБългарските граждани са по-дисциплинирани от бизнеса по отношение на плащането на задълженията си, показва проучването \"Навици на плащане в Европа\" 2018, проведено от EOS Груп сред 3400 компании.Хората плащат със закъснение или оставят неплатени средно 19% от фактурите, докато при фирмите това се случва с всяка четвърта. Подобен е делът на нередовните плащания на бизнеса в Румъния и Гърция - 27%, а Словения се нарежда в дъното на класацията с 30%.МониторЦацаров поиска криминализиране и за производството на нелегални цигариНаказателна отговорност и криминализиране за нелегалното производство на цигари, такива промени в НК поиска главният прокурор Сотир Цацаров по време на заседанието на комисията за контрабанда и сива икономика в НС.По думите на Цацаров в момента има само наказателна отговорност за продажбата и държането на акцизни стоки без бандерол, но не и за производството и приготовлението на такива стоки. В тази връзка Цацаров предлага да се разшири обхвата на чл.234 от НК. В него освен вкарването на производство, думата продажба да се замени с разпространение под каквато и да било форма.СтандартПроверяват доходите на стотици собственици на луксозни коли по Северното ЧерномориеВ момента се проверяват доходите на 302-ма собственици и ползватели на луксозни автомобили по Северното Черноморие, съобщи по време на посещението си във Варна вицепремиерът Валери Симеонов. По думите му проверките се извършват със съдействието на полицията. Очаква се резултатите да станат ясни до седмица - две. \"И за мен ще бъде интересно да научим колко от автомобилите отговарят на приходите на собствениците\", коментира вицепремиерът.СегаБорисов за Радев: Президентът да си направи партията или да оглави БСП\"Аз не искам да воювам с никого, има толкова по-сложни външни врагове... Президентът Радев най-сетне да си направи партията или да оглави БСП, да излезе на избори, да си подреди министри и да управлява\", обяви от Залцбург премиерът Бойко Борисов по повод критиките на държавния глава Румен Радев за позицията на кабинета в защита на Унгария и избора на Младен Маринов за вътрешен министър.Капитал дейлиНовото държавно предприятие за язовирите ще харчи по 47 млн. лв. на годинаСлед като правителството отпусна 500 млн. лв. на Държавната консолидационна компания за ремонт на язовирите, сега ще създаде и специално Държавно предприятие \"Управление и стопанисване на язовири\".То ще се грижи за всички нежелани от общините язовири, за което ще получава от държавата по 47 млн. лв. на година. Това става ясно от публикуван в портала за обществени консултации проект на постановление за приемането на устройствен правилник на предприятието. И ДДК, и новото предприятие са на подчинение на министъра на икономиката.ДумаНови колизии във властта заради ОрбанПремиерът Бойко Борисов обяви, че на заседанието на кабинета в сряда не е имало точка, отнасяща се до санкции за Унгария. По думите му темата е обсъждана само на оперативно заседание на кабинета, на което резултатите от поставените за разглеждане въпроси нямат правна стойност.\"Колегите Симеонов и Каракачанов поставиха на обсъждане, ако един ден, след две години се стигне до такова решение срещу Унгария, ние като правителство да се обявим срещу наказанието за Унгария в частта за отнемане на глас. Няма драма, няма нещо, което да е решено\", коментира Борисов в сряда вечерта пред журналисти в Австрия. ", "date": "2018.09.21", "title": "Трима нови министри, Хората по-изрядни платци от фирмите"}
{"url": "https://news.bg/int-politics/19-kandidati-za-prezident-v-gruziya.html", "text": "Централната избирателна комисия (ЦИК) на Грузия до момента е регистрирала 19 кандидати за президент, съобщава \"Интерфакс\".Регистрацията продължава до 28 септември.Най-известните сред кандидатите са представителят на опозиционната партия \"Европейска Грузия\", Давид Бакрадзе, който е бил председател на парламента на Грузия при президента Михаил Саакашвили; друг бивш председател на грузинския парламент Дейвид Усушашвили, подкрепен от опозиционната партия \"Свободни демократи\"; така и бившите грузински външни министри Григол Вашадзе и Саломе Зурабишвили.Сегашният президент Георги Маргвеласвили отказа да се бори за втори мандат.Изборите са насрочени за 28 октомври.", "date": "2018.09.21", "title": "19 кандидати за президент в Грузия"}
{"url": "https://news.bg/int-economics/v-honkong-prodavat-kashta-za-rekordnite-usd446-mln.html", "text": "В Хонконг беше предложена за продажба малка къща с четири спални за рекордна цена от $446 млн., съобщава \"Блумбърг\".Къщата принадлежи на инвестиционната компания Chuang's Consortium International Ltd.За сравнение, вилата Les Cedres - построено преди 188 години имение с четири спални в южната част на Франция - беше обявена за продажба за € 350 милиона ($ 409 милиона) през миналата 2017 година.Най-скъпата къща в света се намира в малка площ от около 15 хектара, където има частен паркинг и басейн.Все пак къщата се намира в един от най-търсените райони на Хонконг.Предишният рекорд на пазара за недвижимите имоти на острова датира от 2016 г. Тогава къща беше продадена за $255 млн..", "date": "2018.09.21", "title": "В Хонконг продават къща за рекордните $446 млн."}
{"url": "https://news.bg/disasters/skandal-s-iznasilvane-vav-vatikana.html", "text": "Скандал с изнасилване се разгоря във Ватикана, предаде Ройтерс. Светият престол е приел молбата на епископ от Индия да бъде временно освободен.Монахинята от южния индийски щат Керала обвинява епископ Франко Мулакал, че я е изнасилвал многократно в продължение на две години. Набеденият твърди, че е невинен.Ватикана от години страда от различни сексуални скандали като педофилия.", "date": "2018.09.21", "title": "Скандал с изнасилване във Ватикана"}
{"url": "https://news.bg/int-politics/kitay-ogranichava-chuzhdoto-sadarzhanie-po-televiziyata-i-radioto.html", "text": "Администрацията, ръководеща националното радио и телевизия в Китай, предложи да бъде приет нов закон, така че чуждестранното съдържание по радиото и телевизията в страната да бъде ограничено, съобщава в. \"Файненшъл таймс\".Разпоредбите ще се прилагат за широк набор от програми, включително международни новинарски канали, филми и анимационни филми.Държавният регулатор на китайските медии иска не повече от 30 на сто от цялото съдържание, което се излъчва по един канал, да бъде чуждестранно. Освен това проектозаконът предвижда забрана на чуждестранните предавания от 19 до 22 часа местно време.Канал, който нарушава разпоредбите, ще трябва да плаща глоба от около 4300 долара. Проектозаконът преминава през 30-дневен период на обществено обсъждане в момента.Новият регламент идва в момент, когато Китай се оплака от САЩ, защото Вашингтон настоя китайските държавни медии, работещи в САЩ, да се регистрират като чуждестранни агенти.", "date": "2018.09.21", "title": "Китай ограничава чуждото съдържание по телевизията и радиото"}
{"url": "https://news.bg/int-politics/eksadvokatat-na-tramp-se-razprikazva-pred-spetsprokurora-za-aferata-s-rusiya.html", "text": "Бившият адвокат на американския президент Доналд Тръмп - Майкъл Коен, е бил разпитан няколко пъти от специалния прокурор Робърт Мюлър, който разследва предполагаемата намеса на Русия в президентските избори в САЩ през 2016 г., съобщава \"Франс прес\".Коен е започнал да сътрудничи в разследването на Мюлър дали е имало таен сговор между предизборния щаб на Тръмп и Русия по време на предизборната кампания, след като се призна за виновен за финансови и банкови измами през август.Коен призна, че е купил мълчанието на порноактрисата Сторми Даниълс и бившата плеймейтка Карън Макдугъл, за да не объркат кампанията на Тръмп.Коен разкри в \"Туитър\", че предоставя важна информация на Робърт Мюлър.", "date": "2018.09.21", "title": "Ексадвокатът на Тръмп се разприказва пред спецпрокурора за аферата с Русия"}
{"url": "https://news.bg/crime/mvr-izdirva-18-godishno-momiche-ot-dimitrovgrad.html", "text": "Полицията издирва 18-годишнo момиче от Димитровград.Силвия Петрова Петрова е в неизвестност от 16 септември. От следващия ден е обявена за общодържавно издирване.По описанието на родителите й Силвия е висока около 178 см, слаба, с дълга права тъмно кестенява коса и бяло продълговато лице. Когато е видяна за последно, е била облечена с тъмно зелено яке, жълта блуза, черен спортен клин и червено-бели маратонки. Със себе си носи черна на цвят, средна по големина раница.\"При наличие на информация за Силвия Петрова, гражданите могат да се свържат с дежурен полицай денонощно в ОДМВР Хасково на телефон: 038/640-640\", съобщават от МВР.", "date": "2018.09.21", "title": "МВР издирва 18-годишно момиче от Димитровград "}
{"url": "https://news.bg/politics/deputatite-edinodushni-za-novata-pomosht-za-siratsi.html", "text": "Депутатите приеха единодушно на първо четене законодателни промени за подпомагане на деца с починал родител.С проекта на Закон за изменение и допълнение на Закона за семейни помощи за деца се въвежда нов вид месечна помощ за деца с един или двама починали родители.Новата месечна помощ е насочена само към децата, които нямат право на наследствена пенсия, тъй като те не могат да получават такава само поради липсата на съответния изискуем осигурителен стаж на починалия родител.Помощта цели достъп до финансова помощ при равни условия за всички деца без право на наследствена пенсия. Като вид семейна помощ новата месечна помощ ще отговаря на условията и принципите, на които се основава семейното подпомагане, както по отношение на условията за достъп, така и по отношение на определянето на размера й.Месечната семейна помощ за деца без право на наследствена пенсия от починал родител ще се предоставя на другия родител или на настойника/попечителя, който отглежда детето. Те, както и детето следва да живеят постоянно в страната. Освен това детето трябва да отговаря на следните условия:- да не получава наследствена пенсия от починал родител;- да не е настанено за отглеждане извън семейството по реда на чл. 26 от Закона за закрила на детето;- редовно да посещава подготвителните групи в детските градини или подготвителните групи в училищата за задължително предучилищно образование на децата, освен ако това е невъзможно поради здравословното му състояние;- до завършване на средно образование, но не повече от 20-годишна възраст, редовно да посещава училище, освен ако това е невъзможно поради здравословното му състояние;- да има направени всички задължителни имунизации и профилактични прегледи съобразно възрастта и здравословното му състояние.В частичната предварителна оценка на въздействието на предлагания законопроект е записано, че със законопроекта се цели:1. Гарантиране на достъп при равни условия до финансова подкрепа за децата без право на наследствена пенсия от починал родител;2. Осигуряване на специална защита и подкрепа на децата, които не се отглеждат от двамата си родители поради смърт в семейството;3. Гарантиране на еднакво прилагане на правилата относно редовното посещение на училище при получаване на месечна помощ по чл. 7 от Закона за семейни помощи за деца.Мотивите, с които се предлага законопроекта са свързани с няколко проблема. Основният проблем, налагащ предлаганата законодателна промяна е, че не малка част от децата с починали родители не получават финансова подкрепа. По данни от Единната система за гражданска регистрация и административно обслужване на населението към 23.02.2018 г. общият брой на децата до 20-годишна възраст с един жив родител е 29 992, а 664 са децата с двама починали родители, обясни Светлана Ангелова от ГЕРБ.По данни на Националния осигурителен институт към 31.12.2017 г. 22 099 деца до 20-годишна възраст получават наследствени пенсии. Съгласно Кодекса за социално осигуряване едно от условията за получаване на наследствена пенсия е наличие на съответния осигурителен стаж на починалото лице.Децата, чиито починали родители не са придобили необходимия осигурителен стаж, нямат право на наследствена пенсия. За тях Кодекса за социално осигуряване и подзаконовата уредба предвиждат възможност за отпускане на персонална пенсия, но има сериозно ограничително условие - годишният доход на член от семейството на лицата да е по-малък от сбора на гарантирания минимален доход, установен за страната през последните 12 месеца преди искането на пенсия.Размерът на гарантирания минимален доход до края на 2017 г. е 65 лв., а от 2018 г. е 75 лв. Това е сериозно ограничение, като по данни на Националния осигурителен институт към 31.12.2017 г. само 2 693 деца до 20-годишна възраст получават персонални пенсии, поясни Светлана Ангелова.Освен това прилагането на съществуващото законодателство води до подпомагане с персонална пенсия на много ограничен кръг деца с починали родители.Към момента в Закона за семейни помощи за деца няма регламентация на специална помощ за деца без право на наследствена пенсия от починал родител. Няма и специален режим за децата, които нямат право както на наследствена, така и на персонална пенсия.Вносителите са убедени, че въвеждането на нов вид месечни семейни помощи за дете без право на наследствена пенсия от починал родител ще гарантира достъп до финансова помощ при равни условия за всички деца без право на наследствена пенсия.", "date": "2018.09.21", "title": "Депутатите единодушни за новата помощ за сираци"}
{"url": "https://news.bg/int-politics/bez-sdelka-za-brekzit-ako-es-ne-omekoti-pozitsiyata-si-za-granitsata-s-irlandiya.html", "text": "Министърът на транспорта на Великобритания Крис Грейлинг обяви пред БиБиСи, че Обединеното кралство ще излезе от Европейския съюз без споразумение, ако Общността не омекоти позицията си по въпроса за границата с Ирландия.\"В момента това, което Европейският съюз иска в и около Северна Ирландия, е просто невъзможно да бъде прието от което и да е британско правителство. И всъщност, ако те се придържат към тази позиция, няма да има споразумение\", предупреди Грейлинг.Той обаче отбелязал, че \"все пак е уверен\", че двете страни ще могат да намерят компромис и да постигнат споразумение.Председателят на Европейския съвет Доналд Туск предупреди Обединеното кралство, че няма да има споразумение за Брекзит без правно обвързващо споразумение за ирландската граница, след като ЕС отхвърли предложението на правителството на Тереза Мей за бъдещите отношения между Брюксел и Лондон на неформалната среща на лидерите на ЕС в Залцбург.Междувременно главният преговарящ на ЕС Мишел Барние отбеляза, че Общността е готова да промени споразумението за Ирландия, за да зачита целостта на единния пазар на ЕС, както и конституционната цялост на Великобритания.", "date": "2018.09.21", "title": "Без сделка за Брекзит, ако ЕС не омекоти позицията си за границата с Ирландия"}
{"url": "https://news.bg/world/yukip-nyama-planove-da-se-prisaedini-kam-anti-es-kampaniyata-na-banan.html", "text": "Партията за независимост на Великобритания (ЮКИП) няма планове да се присъедини към анти-ЕС кампанията на бившия главен стратег на Белия дом Стив Банън, обяви лидерът на британската партия пред \"Ройтерс\".Партията беше една от движещите сили зад Брекзит при бившия лидер Найджъл Фараж. Настоящият лидер Джерард Батън предимно насърчава антиислямско послание и някои го критикуват, че е обвързан с крайнодесни фигури.\"Никога не съм се срещал със Стивън Банън. Очевидно той е интересна личност заради това, което направи в САЩ\", каза Батън в централния английския град Бирмингам, където партията провежда ежегодна конференция.\"\", добави той.\"Ако ми се обади и каже, че би искал да пием кафе и да разговаряме, аз бих отговорил: \"Добре, това е чудесно\", но аз нямам планове да правя нещо със Стив Банън\", подчерта Батън.Банън, бивш шеф на крайнодесния сайт Breitbart.com и архитект на изборната победа на Тръмп през 2016 г., започна проект за координиране и засилване на анти-ЕС гласа в Общността.До момента Банън е съсредоточил усилията си на Острова към евроскептичните политици в Консервативната партия на премиера Тереза Мей.", "date": "2018.09.21", "title": "ЮКИП няма планове да се присъедини към анти-ЕС кампанията на Банън"}
{"url": "https://news.bg/world/iran-pokazva-muskuli-v-persiyskiya-zaliv.html", "text": "Революционната гвардия на Иран проведе военновъздушни учения в Персийския залив, информира \"Ройтерс\".През последните седмици Техеран намекна, че може да предприеме военни действия в Залива за блокиране износа на петрол на други държави в отговор санкциите на САЩ, които имат за цел да спрат продажбата на ирански петрол.Вашингтон поддържа флот в Залива за охрана на морските коридори за транспортиране на петрол.\"\", обяви полковник Юсеф Сафипур, заместник-командир на армията за публичните отношения, цитиран от IRNA.\"И ако враговете и арогантните сили хвърлят око на границите и земята на Ислямски Иран, те ще получат тежък удар в рамките на секунда\", заплаши той.\"Мираж\" и Су-22 участват в ученията днес.За събота Ислямската република е планирала мащабни военноморски учения с близо 600 кораба.В същото време влиятелен ирански духовник заяви, че настъпи време Израел да каже сбогом. Той не поясни какво има предвид., каза Хасан Абу-Тораби Фард по време на днешните молитви в Техеран.", "date": "2018.09.21", "title": "Иран показва мускули в Персийския залив"}
{"url": "https://news.bg/world/zapodozrenite-za-sluchaya-skripal-bili-zadarzhani-v-holandiya-po-rano-tazi-godina.html", "text": "Британската разследваща група Bellingcat съобщи, че двамата заподозрени за отравянето на Сергей и Юлия Скрипал за кратко са били задържани в Холандия по-рано тази година, информира АП.Bellingcat публикува свое разследване късно вчера, позовавайки се на източник от полицията, който е заявил, че Александър Петров и Руслан Боширов са били задържани в Холандия по-рано тази година и впоследствие са освободени, но без да им се повдигат обвинения.Холандските власти не потвърждават информацията, но отбелязаха, че разглеждат молбата на АП за коментар.Великобритания обвини Петров и Боширов, че са се опитали да убият бившия руски агент Сергей Скрипал и дъщеря му Юлия с новичок в английския град Солсбъри през март.Медии съобщиха през миналата седмица, че двама руски шпиони са били арестувани на холандска територия и са били депортирани.", "date": "2018.09.21", "title": "Заподозрените за случая „Скрипал” били задържани в Холандия по-рано тази година"}
{"url": "https://news.bg/politics/borisov-stroi-ogromni-i-moderni-mostove-nyakoi-do-200-metra.html", "text": "\"Ще съумеем тежкия трафик между Южна и Северна България да го преведем оттук\", коментира премиерът Бойко Борисов в Габрово, където обяви  \"Св. Св. Онуфрий, Дамаскин и всех мучеников Габровских\". \"Министерски съвет ще отпусне 300 000 лв за довършването й\" и откриването на новото предприятие за производство на ловно и спортно оръжие. Мащабно и модерно строителство и имате възможност да видите как се строят модерни мостове с огромна височина, както и за мостовете на \"Хемус\" и \"Кресна\", там мостовете ще бъдат още по-високи, екологичносъобразни, някои ще стигнат 200 метра, коментира Борисов, инспектирайки проекта \"Обход на гр. Габрово\".Пак има една антична църква за радост на археолозите и за беда на нас и строителите. Ще се обсъжда как да се запазят тези богатства, но и жизненоважните инфраструктурните проекти за тези райони да вървят.За бъдещия главсек на МВР, каквото и име да се спомене, Борисов ще потърси президента и в удобно за него време, ще обсъди и тогава ще пристъпи към необходимите по закон съгласувателни действия.Системата има нужда от професионализъм и спокойствие и премиерът е убеден, че президентът ще погледне държавнически на задачата.Борисов е убеден, че човекът или хората, които ще предложи няма да предизвикат трус в системата, защото са професионалисти и няма какво да забуксува.\"Аз никога не съм водил война\", проблемът дойде от това, че освобождаването е по воля на , а и самият президент е бил в тази позиция като командващ ВВС и като реши да тръгне по новото си политическо поприще, добави премиерът.\"От мен не сте чули една дума за президентската институция\", коментира Борисов и допълни, че за важни неща, както посланиците, от месеци вървят съгласувателни процедури.Нинова го упреква в лъжа, но на Борисов \"постовете по нощите\" са му много интересни, защото той говори само с факти.Огромна глупост е, че някой ме е натискал или натиска, за да си променям решения. Депутатите от ГЕРБ гласуваха против задействането на член 7, както Джамбазки и Бареков, които могат да кажат, че са защитили Унгария, всички останали от европейските социалисти гласуваха за санкцията на Унгария, обясни премиерът.Той допълни, че по никакъв начин в Европейския съвет нито е имало точка, нито тема или разискване по този въпроси. \"Дето се вика Полша е по-напред в процедурата\", а  и поискали все пак, като правителство, да се знае нашето отношение.Социалистите не се слушат едни други, Нинова - Станишев, или обратното, Борисов не знае кой кого, защото не им се бърка.Аз , в Брюксел или Страсбург гласуваш срещу Унгария, а в България обясняваш че другите са такива. Или искат да изглеждат по един начин, пък гласуват и по друг начин, така беше и за Истанбулската конвенция, добави Борисов.\"Но са много устати, аз никога не мога да надговоря една жена\", той заради това не може да се ожени, трудно е да се справи и се принуждава да повтаря едно и също за да стане ясно.Когато Нинова трябваше да накара нейните депутати да гласуват това което тя пише, те гласуваха обратното, моите се подчиниха.В Габрово премиерът откри и ново предприятие в завода за производство на компоненти за ловно и спортно оръжие. Оттук се изнася продукция и за американската армия. Инвестициите, свързани с новото строителство на сградата и закупено ново оборудване, са на стойност близо 15 млн. лв. \"С разширяването на производството новите работни места са 42. Изразих специални благодарности на българските работници. Германските инвеститори са много доволни от тяхната квалификация и способности\", коментира Борисов.", "date": "2018.09.21", "title": "Борисов строи огромни и модерни мостове, някои до 200 метра"}
{"url": "https://news.bg/int-politics/rusiya-othvarlya-konstatatsiite-na-izrael-za-svaleniya-ruski-samolet.html", "text": "Русия не е приела констатациите на разследването на Израел за инцидента в понеделник, при който сирийската противовъздушна отбрана свали руски самолет, докато се опитва да предотврати израелски въздушен удар край сирийския пристанищен град Латакия, съобщава ливанската телевизия \"Ал Маядийн\".Делегация на израелските въоръжени сили пътува до Москва в опит да намали напрежението, предизвикано от инцидента. Делегацията, оглавявана от командира на военновъздушните сили на Израел ген.-майор Амикам Норкин, е споделила гледната си точка на командира на руските ВВС ген.-лейтенант Андрей Юдин за случилото се, включително информацията, която Израел е имал преди въздушния си удар и основните изводи на израелските въоръжени сили за инцидента.Кореспондентът на ливанската телевизия в Москва съобщи, че руснаците са отхвърлили констатациите на Израел, според които Русия и Сирия са отговорни за свалянето на самолета, като са поискали Израел да започне ново разследване.Руското посолство в Израел обяви вчера, че действията на израелските военновъздушни сили над Сирия са \"безотговорни и неприятелски\", изтъквайки, че са изложили руския самолет на опасност, което е довело до смъртта на 15 военнослужещи.15 руски военнослужещи загинаха, след като руски военен самолет беше по погрешка свален от сирийската противовъздушна отбрана в района на Латакия. След инцидента израелските военни излязоха с необичайно изявление, потвърждаващо, че са извършили въздушен удар срещу сирийски военен обект, в който е имало системи за производство на прецизни оръжия за Иран и \"Хизбула\".Изявлението на руското посолство в Израел беше доста по-твърдо от тона на руския президент Владимир Путин, който след инцидента заяви, че той изглежда като \"верига от трагични обстоятелства, защото израелският самолет не е свалил нашия самолет\".\"Русия ще предприеме всички необходими мерки за елиминиране на заплахата за живота и сигурността на нашата борба срещу тероризма\", се изтъква в изявлението на руското посолство в Израел.", "date": "2018.09.21", "title": "Русия отхвърля констатациите на Израел за сваления руски самолет"}
{"url": "https://news.bg/world/mey-pregovorite-za-brekzit-sa-v-zadanena-ulitsa-ochakvam-uvazhenie-ot-es.html", "text": "Преговорите за Брекзит са в \"задънена улица\". Ние трябва и ще продължим да се подготвяме за сценарий напускане на ЕС без споразумение.Това заяви премиерът на Великобритания Тереза Мей на пресконференция в Лондон, цитирана от АФП, \"Гардиън\" и други световни агенции.Мей поиска нови предложения от ЕС за излизане от безизходицата, след като планът от \"Чекърс\" беше отхвърлен от евролидерите.Вчера лидерите на ЕС обявиха след срещата си за Брекзит в Австрия, че няма да одобрят плана, тъй като е в разрез с правилата на единния пазар.По думите на британския министър-председател двете страни искат споразумение, но има две области, в които Лондон и Брюксел са доста далеч един от друг. Мей добави, че ЕС все още предлага само два варианта за бъдещите икономически отношения.Тя обясни, че първият вариант е Европейска икономическа зона, което означава да се спазват всички правила на ЕС, \"безконтролна имиграция от ЕС\" и никакви търговски споразумения с други държави. Според нея този вариант е \"подигравка\" с резултата от референдума.Вторият вариант, според нея, е споразумение за свободна търговия с Великобритания и Северна Ирландия остава в митническия съюз, отделена за постоянно от Обединеното кралство. Министър-председателят е категоричен, че Северна Ирландия е \"неразделна част от Великобритания...нещо, на което никога няма да се съгласим\".И двата варианта биха били \"лошо споразумение...винаги съм казвала, че без споразумение е по-добре от лошо споразумение\", повтори тя и добави, че се отнася към ЕС с \"уважение\" и очаква подобно нещо от Брюксел.\"\", продължи Тереза Мей и поясни, че иска да се изяснят няколко въпроса. Мей иска да е ясно, че правата на европейските граждани ще бъдат защитени в случай, че не се сключи споразумение.Според Мей народът на Северна Ирландия ще направи всичко, за да предотврати \"твърда\" граница с Ирландия., подчерта тя.Мей повтори, че няма да има втори референдум. Тя е категорична, че отговорът на ЕС за плановете за Брекзит е \"неприемлив\".", "date": "2018.09.21", "title": "Мей: Преговорите за Брекзит са в задънена улица, очаквам уважение от ЕС"}
{"url": "https://news.bg/crime/otkriha-5-kg-heroin-v-taynik-na-kola-na-gkpp-vidin.html", "text": "Митничари задържаха 5 кг хероин, укрит в тайник на лека кола. Автомобил \"Мерцедес\" с българска регистрация е спрян за проверка на излизане от страната в района на ГКПП - Дунав мост Видин.Първоначално превозното средство е сканирано с рентгенова апаратура.В областта на багажника е намерен добре замаскиран тайник зад регистрационния номер на колата.От него са извадени 10 пакета, обвити с индиго и облепени с тиксо.Извадените пакети са били пълни с хероин, а общото тегло е 5090 грама.В помощ на митничарите се включило и специализираното куче Хера.", "date": "2018.09.21", "title": "Откриха 5 кг хероин в тайник на кола на ГКПП-Видин"}
{"url": "https://news.bg/world/bryuksel-sadi-polsha-za-sadebnata-reforma.html", "text": "Европейската комисия реши тази седмица да изправи Полша пред Европейския съд заради съдебната реформа, която според Брюксел заплашва независимостта на полската съдебна система, съобщи високопоставен представител на ЕС, цитиран от \"Ройтерс\".Полша ще бъде изправена пред Европейския съд за реформирането на Върховния съд. Варшава твърди, че промените са законни.Решението на Комисията е третата стъпка от продължителна процедура по санкциониране на страните членки, които нарушават законодателството на ЕС. Процедурата има за цел да окаже натиск. Тя може да доведе до налагане на финансови санкции, въпреки че това се случва изключително рядко.Комисията взе решението, но официално ще го обяви на 24 септември, понеделник, за да избегне намеса в неофициалната среща на ЕС в Австрия тази седмица, разкри източникът.", "date": "2018.09.21", "title": "Брюксел съди Полша за съдебната реформа"}
{"url": "https://news.bg/int-politics/netanyahu-zastrashaval-osnovite-na-liberalnata-demokratsiya-v-izrael.html", "text": "Най-продаваният израелски автор Ювал Ноа Харари разкритикува правителството на Израел, изтъквайки, че премиерът Бенямин Нетаняху застрашава основите на либералната демокрация в Израел, съобщава \"Аарец\".Новата книга на Харари \"21 урока за 21 век\" се очаква да оглави класациите за най-продавани книги в Израел, както се случи с предишните две книги на автора.Той е отхвърлил неотдавнашната покана от израелското консулство за събитие в Лос Анджелис.\"Не искам да бъда официален представител на израелското правителство, защото имам проблем с настоящата му политика\", изтъква Харари, допълвайки: \"Работата ми като учен се основава на свободата на мисълта и свободата на изразяване, докато правителството на Нетаняху представлява заплаха за основните свободи. Той направи Израел близък съюзник на Унгария на Орбан, със същия националистически и авторитарен светоглед. При тези обстоятелства, нямам друг избор освен да пазя дистанция.\"Ноа Хахари изтъква в интервю за френско списание предизвикателствата пред човечеството през настоящия век, главно екологични и технологични, като твърди, че те водят до разпадането на либералните ценности и националните държави, защото те не са подготвени да се справят с тях. Напротив, той е по-малко разтревожен от кризата с мигрантите, в която Европа се е вторачила, както от възхода на радикалния ислям.За разлика от комунизма през 20 век, подчертава Харари, радикалният ислям няма глобално влияние, като дори в мюсюлманския свят той привличал малко малцинство.", "date": "2018.09.21", "title": "Нетаняху застрашавал основите на либералната демокрация в Израел"}
{"url": "https://news.bg/politics/porozhanov-naredi-proverka-v-babh-zaradi-nekorekten-doklad-za-chumata.html", "text": "Земеделският министър Румен Порожанов е разпоредил проверка в Българската агенция по безопасност на храните(БАБХ) заради некоректен доклад за чумата по дребните преживни животни, съобщи БНР.Докладът е изпратен до Световната организация по здравеопазване на животните, представящ ситуацията по развитие на чумата у нас.По думите на Порожанов първоначалният доклад не съответства на реалната обстановка.Докладът е изпратен на 13 септември и е подписан от директора на Агенцията Дамян Илиев.Депутатът от БСП Кристиан Вигенин обясни по време на днешния парламентарен контрол, че неточността е, че се твърди, че стадо от 203 овце в Болярово, за което през юли е потвърдило наличие на вируса, е ликвидирано, а това не е вярно.Той поиска по-сериозни мерки спрямо БАБХ.Според него подобни информации са нарушили доверието в агенцията.Малко по-късно от БАБХ пристигна информация, че няма некоректна информация в докладите до Световната организация по здравеопазване на животните. От Агенцията твърдят, че данните за огнището на чума в Болярово се актуализират своевременно. В доклада си специалистите са описали правилно мерките, които трябва да се предприемат за ликвидиране на огнището на заразата в стадото на Ана Петрова, но продължение на два месеца стопаните не допускаха ветеринарните власти до стопанството.От БАБХ уточняват, че докладите се правят в онлайн система, а всяка модификация по документите се валидира и извършва от същата организация.В доклада от 13 септември е включена информация за потвърденото огнище в Болярово. Документът не е окончателен, а описва мерките, които трябва да се предприемат за ликвидирането на заболяването. Тъй като огнището не е приключено, е поискана модификация на доклада. Тя е извършена на 18 септември.Припомняме, че на 18 септември,  за блокираната ферма в Болярово.От агенцията изпратиха писмо до главния прокурор Сотир Цацаров във връзка с организираното  в Болярово.Втори месец собствениците на местна ферма и техни съмишленици не допускат специалистите на територията на стопанството, като по този начин ги възпрепятстват да ликвидират огнището на заразата и да спрат разпространението на инфекцията.Тогава шефът на БАБХ Дамян Илиев, заяви, че се налага унищожаване на всички дребни преживни животни в обекта в Болярово, основно почистване и дезинфекция.Заболяването във фермата в Болярово е открито при изследване на стадата в 10-километровата зона около село Воден, където е констатирана чума по дребните преживни животни за първи път и в България, и в Европейския съюз. в референтната за ЕС лаборатория в Монпелие, Франция.", "date": "2018.09.21", "title": "Порожанов нареди проверка в БАБХ заради некоректен доклад за чумата"}
{"url": "https://news.bg/world/izchistiha-nadpisa-ot-balgarskiya-pametnik-kostnitsa-v-nish.html", "text": "Надписът, надраскан с черен спрей върху българския паметник-костница \"Ледена стена\" в Ниш, е почистен от работници на местната комунална служба, съобщава БГНЕС. В мемориала са положени костите на 2015 български войници, загинали за освобождението на Югославия в завършващата фаза на Втората световна война.Вандалският акт е извършен от подписалата се група \"Служба за млади сърби\", които призовават президента Александър Вучич да им помогне за преместване на костите на мъртвите българи от Ниш в София.Генералният консул на България в Ниш Едвин Сугарев коментира пред Радио Телевизия Цариброд, че оценява случая като примитивен национализъм. ", "date": "2018.09.21", "title": "Изчистиха надписа от българския паметник-костница в Ниш"}
{"url": "https://news.bg/bulgaria/zatvoriha-3-fabriki-na-vinprom-karnobat.html", "text": "Три от фабриките за производство и бутилиране на спиртни напитки на \"Винпром Карнобат\", намиращи се край селата Венец и Церковски, спират работа, предаде БНР. Причината е, че от агенция \"Митници\" запечатаха за 48 часа данъчни складове на фирмата.Производствената база е собственост на задържания в ареста алкохолен бос Миню Стайков.Част от затворените фабрики преминават на авариен режим, което крие опасност от взривове, предупреди един от директорите Танчо Драгиев.По думите му, 120 тона грозде в десетки камиони стоят блокирани пред портала на \"Винпром Карнобат\" край село Венец. Загубите само за днес възлизат на 10 милиона лева.Протестът на работниците, които днес не бяха допуснати на работа, приключи. Възможно е спонтанните протестни действия да продължат и утре.По-рано през деня близо 150 работници протестираха пред производствената база край село Венец. Три цистерни и десетки камиони с продукция бяха блокирани пред и вътре в оградената територия, тъй като в 9 часа сутринта жандармерия и митнически служители ограничиха достъпа до заводите.Съобщава се също, че контейнер с продукция за клиенти от Япония е спрян тази сутрин от митнически служители.Запечатването на данъчните складове е незаконно според двама от директорите на предприятието - Танчо Драгиев и Йовко Йовков.Протестиращите служители на \"Винпром Карнобат\" заявиха, че със затварянето на заводите се блокира тяхното право на труд.\"Не ни оставят спокойно да работим. Жандармерия, митници, ние работим, а отвсякъде има кордони. Голям стрес е! Няма ли да ни оставят на мира? Работодателите са ни много точни хора, ние нямаме оплаквания.\" - коментираха протестиращи пред \"Хоризонт\".", "date": "2018.09.21", "title": "Затвориха 3 фабрики на “Винпром Карнобат“"}
{"url": "https://news.bg/bulgaria/evtanaziraha-ovtse-s-brutseloza-vav-vukovo.html", "text": "Три овце с положителни проби за бруцелоза от огнището в село Вуково са били умъртвени по хуманен начин, съобщиха от Българската агенция за безопасност на храните. След това животните са били предадени в предприятие за обезвреждане на странични животински продукти.Междувременно на заседание на Областната епизоотична комисия в Кюстендил докладваха за мерките, взети във връзка с огнището на бруцелоза по овцете и козите в с. Вуково, община Бобошево.За предотвратяване по-нататъшното разпространение на заболяването се забранява придвижването на едри, дребни преживни и еднокопитни животни от и към животновъдните обекти във Вуково, с изключение на животните, предназначени за незабавно клане при гарантиране на здравния им статус.На ветеринарните лекари е разпоредено да извършат инвентаризация на всички едри, дребни преживни и еднокопитни животни на територията на Ообластната дирекция за безопасност на храните и отразяване във ВетИС. Освен това те трябва да извършат серологично изследване на всички едри, дребни преживни и еднокопитни животни, отглеждани в село Вуково.От агенцията уверяват, че при всички нови случаи на положителни проби за бруцелоза животните ще бъдат умъртвени по хуманен начин, като труповете им ще бъдат унищожени чрез загробване на място или в предприятие за обезвреждане на странични животински продукти.Полицията ще проучи връзките на инфектирания обект с други обекти в страната. От стопанката на обекта ще бъде търсена законова отговорност.Българската агенция по безопасност на храните напомня, че заболяването бруцелоза е изключително опасно за хората - при предишния констатиран случай в град Рила заболяха над 40 души. БАБХ призовава населението да не купува мляко, месо и животни без ветеринарно-медицински гаранции за безопасност, а закупуваното за лична консумация сурово мляко да се използва след сваряване.", "date": "2018.09.21", "title": "Евтаназираха овце с бруцелоза във Вуково"}
{"url": "https://news.bg/world/balgarski-snayperist-izumi-kolegite-si-ot-nato-s-nevazmozhen-izstrel.html", "text": "Снайперист от Българската армия се отличи с уникален изстрел, поставяйки рекорд на състезание в Германия за военни снайперисти от НАТО с участието на 19 нации, съобщи Дарик радио.Ефрейтор втори клас Крум Хаджипетков от 31-и механизиран батальон е поразил мишена на разстояние 1.5 километра, с размери 50 см на 1 м. Постижението му е обявено за рекорд, тъй като стандартното разстояние за стрелба по такава мишена е от 200 м до километър.Съобщава се, че при стрелба на най-къса дистанция от 106 м ефрейтор Хаджипетков е успял да изстреля три куршума с такава точност, че те да попаднат на едно и също място върху мишената и да се \"набият\" един в друг. Това според законите на балистиката се смята за невъзможно.На състезанието българският боец е стрелял на 830 м и на малко над 1 км с различни оръжия. Уникалното при изстрела му на 1.5 км е, че той e стрелял с една ръка, с пушка, подпряна на раницата му. Преди тази стрелба е имало крос от 21 км бягане със снаряжение и раница с пясък - общо около 25 кг. Това значително затруднява точността, но въпреки това той е постигнал рекорд. На това разстояние са участвали още американци, холандци, финландци и др. Само българският снайперист обаче е успял да уцели мишената, при това още с първия изстрел.При толкова далечни изстрели се вземат предвид много показатели, дори въртенето на Земята и въздушните течения. Най-голямо влияние има вятърът. Той е най-непредвидим и може да духа от няколко посоки с различни скорости. При изстрела на българина е имало сравнително лек вятър.Негов колега финландец е наблюдавал мишената на 1.5 км разстояние и е потвърдил попадението, а германски военен е изчислил разстоянието с прецизен лазерен далекомер и е отчел останалите специфични данни и замервания. Двамата са се подписали за рекорда, който сънародникът ни е постигнал при стрелбата.При другото си, почти нереално постижение, ефрейтор Хаджипетков е стрелял на разстояние от 106 м, като е постигнал абсолютно идентични попадения с три куршума и ги е \"нанизал\" един върху друг. На 252 м трите му изстреляни куршума са попаднали в обем от десет стотинки, на 500 м и малко над тях е уцелил топче за тенис на маса. На 800 м е поразил портокал в центъра.За състезанието се е подготвял в Хасково, на стрелкови полигон, където бойците тренират с оръжия, които са на въоръжение в Българската армия.Ефрейтор Крум Хаджипетков признава, че да бъде снайперист е детската му мечта. Още когато е бил на 7 години е искал да уцели капачка от бутилка, но не е знаел как. Тогава е стрелял със спортна пушка с оптика с четирикратно увеличение, което е твърде малко. Той си е поставил за цел да улучи капачката от 50 м. Измислил начин да постигне точна стрелба и успял да порази целта с първия изстрел.\"Още пазя тази капачка и това ме мотивира да стана снайперист\", спомня си днес ефрейтор Хаджипетков.", "date": "2018.09.21", "title": "Български снайперист изуми колегите си от НАТО с „невъзможен изстрел“"}
