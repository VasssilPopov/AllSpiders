{"url": "https://news.bg/bulgaria/za-barzo-vazmezdie-za-napadatelite-na-meditsi-nastoya-boyko-penkov.html", "text": "\"Охранител до всеки доктор няма как да стане. Искаме поне да има бързо възмездие за тези хора, които си позволяват такава агресия. На това държа изключително много - бързо възмездие\".Това заяви заместник-министърът на здравеопазването Бойко Пенков, отговаряйки на въпрос дали има кардинално решение след поредния случай на агресия срещу медици.Преди няколко дни  В тази връзка пациентските организации Това безобразие, вие представяте ли си, колежката е 40 килограма с мокра престилка, отива да спасява човек, през това време някакъв...ще се изпусна, ще кажа някоя грозна дума, се нахвърля и започва да и слага белезници и да я души. Това е ненормална история, изрази Пенков възмущението си.Той отбеляза, че имат договор с прокуратурата за бързо разрешаване на такива случаи.Просто това трябва да се пресече...шокът на колежката не може да бъде преодолян, каза още заместник-министърът на здравеопазването.Пенков беше гост на международен ендоваскуларен конгрес с домакин проф. Иво Петров, водещ инвазен кардиолог и ангиолог.От своя страна Иво Петров заяви, че трябва да има наказание за агресията, включително и за агресията спрямо лекар.\"За съжаление, често сме свидетели на такива инциденти като скорошния\", каза Петров, коментирайки нападението срещу медицински работници в болница \"Света Анна\" в София.Той подчерта, че в нормалните държави подобни инциденти са редки, защото агресията и срещу медици, и срещу полицаи се наказва изключително строго. Петров е категоричен, че обществото не трябва да бъде толератно към подобен род нападения.От началото на 2019 г. случаите на агресия спрямо медици зачестиха и добиха широк обществен отзвук. През септември в Специализираната белодробна болница \"Д-р Трейман\" На 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители министърът на здравеопазването и настоя разследванията да бъдат проведени по реда на бързото производство.", "date": "2019.11.30", "title": "За бързо възмездие за нападателите на медици настоя Бойко Пенков"}
{"url": "https://news.bg/int-politics/klimatichni-aktivisti-blokirat-cherniya-petak-prechat-na-hora-da-pazaruvat-po-sveta.html", "text": "През последните години феноменът на продажбите от САЩ се разпространи сред търговците на дребно по целия свят с такава сила, че предизвиква ответна реакция от някои активисти, политици и дори потребители, съобщава АП.Близо до Париж климатични активисти блокираха търговски център и се събраха до централата на Amazon, за да протестират срещу свръхпроизводството, защото убива планетата. Работниците в Amazon в Германия стачкуваха за по-добро заплащане. Някои френски депутати искат да забранят изцяло \"черния петък\".\"Планетата изгаря, океаните умират и ние все още искаме да консумираме, консумираме и следователно произвеждаме, произвеждаме - докато не изкореним всичко живо? ... Няма да предадем децата си за 30% отстъпка\", гласи манифест от групи, провеждащи протести \"Блокирай петък\" около Париж.За много активисти \"черният петък\" е олицетворение на глобалната търговия изместване на местната култура от американската, чисто комерсиално събитие, предназначено да стимулира търговците на дребно в САЩ преди коледните празници и символ на капитализма.Във Великобритания, където големите продажби през зимата традиционно се провеждат в деня след Коледа, компаниите приеха маркетингови кампании за \"черния петък\" от около 2010 г. След ръст на бизнеса в деня през първите години, обемът на пазаруването се изравни, т.е. като повечето се случват онлайн в продължение на няколко дни.Изследване на американска асоциация на потребителите установи, че 61% от стоките, рекламирани в сделките за \"черния петък\" миналата година, са по-евтини или приблизително на същата цена както преди, така и след събитието.Това повтаря подобни предупреждения в други страни. Руският потребителски надзирател публикува подробни съвети как да не се заблуждаваме, като например да се провери дали цените са вдигнати преди петък, за да изглеждат добре сделки или дали разходите за доставка са завишени.Рекламният тласък на \"черния петък\" се разшири и до \"кибер понеделник\", като търговците в някои страни увеличават днита, което често наричат \"черна седмица\".В Чешката република една електронна верига насърчава купувачите (на английски) \"Направете черния петък велик отново\" в реклама, представяща мъж, носещ отличителната червена шапка, използвана в предизборната кампания на президента на САЩ Доналд Тръмп.В Южна Африка хора, които чакат на опашка, за да пазаруват в една от най-социално и икономически неравнопоставени държави. \"Както никой друг ден, този петък показва колко е разбит света, който сме изградили\", пише водеща медия там.Междувременно \"черният петък\" трябваше да се адаптира към културните норми.Египтяните например са взели всички аспекти - освен името, защото петък е свещен ден за поклонение за мюсюлманите. Вместо да се откажат от събитието, много търговци решават да го преименуват на \"бял петък\" или \"жълт петък\".Терминът \"черен петък\" идва от твърдението на търговците на дребно, че това е денят, в който преминават от загуби за годината (в червено), до печалба (в черно).Сред другите опасения е, че \"черният петък\" може да навреди на малкия бизнес, който няма огромни маркетингови бюджети и присъствие в онлайн продажбите на големи търговски вериги или мултинационални компании.Френският законодателен комитет прие в понеделник поправка, която предлага забрана на \"черния петък\", тъй като причинява \"загуба на ресурси\" и \"свръхконсумация\". Френският съюз за електронна търговия, чиито членове агресивно рекламират продажбите за \"черния петък\" през ноември, критикуваха остро тази мярка.Десетки френски активисти блокираха склада на Amazon, в четвъртък, разхвърляйки стари хладилници и микровълни печки на изхода.В петък климатичните активисти блокираха магазините, пречеха и се конфронтираха с хората, които се надяваха да намерят добра сделка.\"Трябва да спрете да си казвате - \"Коледа е, трябва да пазарувам\", обяснява Теофил Пуйолот-Чевара, 17-годишен климатичен активист в Париж.", "date": "2019.11.30", "title": "Климатични активисти блокират \"черния петък\", пречат на хора да пазаруват по света"}
{"url": "https://news.bg/world/50-dushi-okonchatelniyat-broy-na-zaginalite-pri-zemetresenieto-v-albaniya.html", "text": "Приключи спасително-издирвателната операция за оцелели след , обяви премиерът на балканската страна Еди Рама, цитиран от АП.Общо са загинали 50 души.Рама уточни, че предварителната информация показва, че повече от 1465 сгради в столицата Тирана и около 900 в Дуръс са със сериозни щети при земетресението от 6,4 по Рихтер във вторник.Около 2000 души са пострадали. Една жена е в кома, съобщиха здравните власти.Според предварителни данни най-малко 4000 души са останали без дом.Около 2500 души са настанени в хотели. Други са транспортирани в съседно Косово или в източни райони на Албания.Премиерът обеща всички бездомни да получат \"по-здрави домове\" през 2020 г.Сградите със сериозни поражения се разрушават. Експерти от Гърция, Франция, Италия, Унгария, България, Латвия и Литва помагат на албанските власти.Нов проектозакон предвижда от седем до 15 г. затвор за всички инвеститори, архитекти и надзорници при нарушаване на строителните норми.Правителството отпусна финансови обезщетения на семействата на починалите, като обезщетението за семейство е в размер на 9000 долара. Отделно се отпускат специални пенсии за възрастните и стипендии за деца.", "date": "2019.11.30", "title": "50 души - окончателният брой на загиналите при земетресението в Албания"}
{"url": "https://news.bg/bulgaria/izvanredna-proverka-na-yazovir-studena-ustanovila-narusheniya.html", "text": "Извънредна проверка на Министерството на околната среда и водите (МОСВ) на язовир \"Студена\" е установила нарушения, обявиха от ведомството.Проверката е извършена от представители на МОСВ, експерти от Басейнова дирекция \"Източно беломорски район\" и община Перник по заповед на министъра на околната среда и водите Нено Димов на 29 ноември.Тя е във връзка с информация от Областния управител на област Перник за отклоняване на води за язовира.При извършения оглед на водоизточник \"Врелото\"- един от водоизточниците, захранващи язовир \"Студена\", е установено, че водата постъпва във водовземна шахта, като малка част от нея се отвежда към язовир \"Студена\". От шахтата, посредством тръба водата отива в помпена станция \"Крапец\" и водоснабдява град Радомир. Тази схема на подаване на вода към град Радомир е позволена единствено в условията на аварийна ситуация. Това условие е било поставяно винаги от МОСВ към ВиК-Перник във всички графици от 2003 г. досега, което може да се види на По време на проверката, приключила късно вчера, е установено, че помпената станция за водоснабдяване на град Радомир не работи и водното количество от водовземната шахта прелива и по дерето се включва в язовир \"Студена\". Контролиращите са получили информация на място от дежурния на помпената станция, че работата й е била преустановена едва на 28 ноември. Това съвпада и с изпратената от ВиК-Перник справка за по-голям приток на същия ден от посочвания до този момент към язовир \"Студена\".При проверка на място на ВЕЦ \"Студена\", стопанисван от ВиК е установено, че ВЕЦ-ът не работи. За отчитане на водните количества, които се черпят от язовира е установено, че отчитането на водно количество до 24 ноември се е извършвало по разходомерно устройство, което към момента на проверката липсва. Министерството не е уведомено за демонтирането на разходомерното устройство, което отчита ползваните от язовира води. Установено е, че савакът през който се подават води за двете промишлени предприятия в Перник \"Стомана индъстри\" и \"Топлофикация-Перник\" е затворен и запечатан с хартиена лепенка на ВиК и в момента на проверката не се подава вода за промишлени нужди.Проверките продължават. Ще бъде изискана информация от електроразпределителното дружество за електрическа енергия, ползвана от Помпена станция \"Крапец\", за да се установи по безспорен начин какво количество вода е отклонявано към град Радомир и не е постъпвало в язовир \"Студена\". Ще бъде изискана и справка за помпената станция, която взима вода за водоизточник \"Сиреняците\", за да се установи дали същата е работила и дали е било необходимо включване на водовземане \"Врелото,\" имайки предвид че дружеството има разрешителни за питейни води за град Радомир от подземни води. Ще бъде направен и пълен преглед на водоснабдяването на град Радомир от подземни води, какви количества са ползвали последните 6 месеца и дали е имало нужда за допълване. Ще бъде изпратено и писмо до прокуратурата за установяване дали помпена станция \"Крапец\" е работила в извън авариен режим.Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за От 18 ноември 2019 г. започна  в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният а около 60 000 души.Същият ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева заяви, че е необходима , тъй като не са взети мерки навреме за справяне с водната криза.Заради водната криза местната власт поиска  Стана ясно и че с за справяне с водния режим.", "date": "2019.11.30", "title": "Извънредна проверка на язовир „Студена“ установила нарушения"}
{"url": "https://news.bg/world/vuchich-atakuva-edinstvenoto-nezavisimo-izdanie-v-sarbiya.html", "text": "Президентът на Сърбия Александър Вучич лично се включи в атаките срещу единственото независимо печатно издание \"Данас\", което днес публикува карикатура с неговия лик, информира БГНЕС.Карикатурата, на която се вижда как Вучич позира пред автомат, а на гърдите си има мишена, е по повод свалената първа страница на седмичника \"НИН\". На свалената страница имаше оригинална снимка, на която се вижда как Вучич разглежда изложение с военно оборудване и минава покрай автомат, който е поставен на масата, но е насочен срещу него.Под днешната карикатура в \"Данас\" Вучич написа следното в Туитър: \"Вие си вършете вашата работа, аз откривам магистралата Обреновац-Сурчин на 18 декември\".Веднага след това в атаките срещу \"Данас\" се включиха министърът на отбраната Александър Вулин, кметът на Нови Сад, много депутати от партията на Вучич, както и лидери на малки партии, сред които и Чедомир Йованович.", "date": "2019.11.30", "title": "Вучич атакува единственото независимо издание в Сърбия"}
{"url": "https://news.bg/world/na-8-yanuari-2020-g-puskame-turski-potok-obyavi-erdogan.html", "text": "Президентът на Турция Реджеп Ердоган съобщи, че на 8 януари 2020 г. пускат в експлоатация газопровода \"Турски поток\", информират турският канал NTV и \"Дейли сабах\".Ние ще направим още една важна крачка. На 8 януари в Истанбул ние ще пуснем газопровода \"Турски поток\", обяви Ердоган на церемония във връзка с пускането в експлоатация на газопровода ТАНАП, който ще доставя газ от Азербайджан за Турция и Европа.По-рано беше съобщено, че \"Турски поток\" официално ще бъде въведен в експлоатация до края на годината.Първата линия на \"Турски поток\" е предназначена за снабдяване на вътрешния пазар на Турция, а втората - за страните от Южна и Югоизточна Европа.\"Газпром\" счита Гърция, Италия, България, Сърбия и Унгария за потенциални пазари. Капацитетът на всяка линия е 15,75 млрд. куб. метра газ годишно.\"Газпром\" планира да започне доставки за България и Сърбия през \"Турски поток\" през 2020 г., до Унгария през 2021 г. и до Словакия през втората половина на 2022 г.", "date": "2019.11.30", "title": "На 8 януари 2020 г. пускаме „Турски поток”, обяви Ердоган"}
{"url": "https://news.bg/world/rusiya-za-parvi-pat-izpita-v-arktika-novata-svrahzvukova-raketa-kinzhal.html", "text": "В средата на този месец Русия е извършила първо пробно изстрелване на руската хиперзвукова ракета Х-47М2 \"Кинжал\" в Арктика, информира ТАСС, позовавайки се на двама източници от военнопромишления комплекс на Русия.Източниците поясниха, че изтребител МиГ-31К за първи път е изстрелял хиперзвукова ракета Х-47М2 \"Кинжал\" на полигона \"Пемба\", североизточно от Воркута.Изпитанието се проведе в средата на ноември. Пуксът на ракетата е изпълнен по наземни цели, намиращи се на полигон \"Пемба\", със самолет МиГ-31К, излетял от летище Оленегорск, каза един от източниците.Другият източник потвърди факта, че е проведено изпитание с \"Кинжал\", като отбеляза, че скоростта на ракетата е достигнала 10 Mach, което означава над 12 000 километра в час.Въздушно-космическите сили на Русия не са коментирали информацията.\"Кинжал\" е нов руски авиокомплекс, към който влиза самолет-носител МиГ-31К и свръхзвукова ракета. Според медии \"Кинжал\" се явява авиационен вариант на ракетите към оперативно-тактическия ракетен комплекс \"Искандер\".\"Кинжал\" беше споменат за първи път от президента на Русия  през март 2018 г. Тогава бяха показани видеоматериали с изпитание на ракетата.", "date": "2019.11.30", "title": "Русия за първи път изпита в Арктика новата свръхзвукова ракета „Кинжал”"}
{"url": "https://news.bg/world/otkriha-gazovata-vrazka-tanap-evropa.html", "text": "Връзката Трансанадолският газопровод (ТАНАП)- Европа беше официално открита на церемония в Одрин, на която присъстваха турският лидер Реджеп Ердоган и президентът на Азербайджан Илхам Алиев, информира \"Дейли сабах\".На официалното откриване Ердоган обяви, че проектът представлява един от най-конкретните знаци за мирната визия на Турция.\"Докато глобалният дневен ред е свързан с търговски войни, терор, въстания и нестабилност, Турция още веднъж свърза Европа и Азия с ТАНАП\", отбеляза президентът на Турция.\"Мечтата да се доставят 16 милиарда кубични метра азерски природен газ на Турция и Европа се превърна в реалност\", добави той.Според него ТАНАП е най-важната част от 3500-километровия енергиен коридор, който се разпростира от Азербайджан до Европа.Тръбата ще пренася газ до европейския участък на Южния газов коридор - амбициозна инициатива на Европейската комисия за снабдяване с природен газ от каспийския и близкоизточния регион до Европа. Газът ще преминава през Трансадриатическия газопровод (ТАП) - европейският участък на коридора.Илхам Алиев каза от своя страна, че проектът ТАНАП ще засили отношенията между държавите.\"ТАНАП е международен проект за сътрудничество, който обединява седем държави по Южния газов коридор\", добави Алиев и подчерта, че проектът гради мостове и открива работни места.Проектът ТАНАП официално беше пуснат през юни 2018 г. Той е от турско-грузинската граница до турско-гръцката граница.Инвестицията е около 7 милиарда долара. ТАНАП ще доставя 6 милиарда кубични метра азерски газ на Турция и 10 милиарда на Европа на година.Юридическата работна рамка за проекта ТАНАП беше приета през 2012 г. Окончателното решение за инвестиции беше прието на 17 декември 2013 г., а строителството започна през 2015 г.Първата фаза на ТАНАП от турско-грузинската граница до Ескишехир беше завършена през юни 2018 г. Доставките на газ за Турция тръгнаха на 30 юни 2018 г. Втората фаза от проекта от Ескишехир до турско-гръцката граница беше завършена в края на юни 2019 г.Водещ приоритет за българското правителство е диверсификацията на източниците и маршрутите за доставка на природен газ. България подкрепя развитието на Южния газов коридор като инфраструктура от стратегическо значение за укрепване на енергийната сигурност в Европа, обявиха междувременно от българското Министерство на енергетиката.По покана на министъра на енергетиката и на природните ресурси на Турция Фатих Дьонмез българският енергиен министър Теменужка Петкова участва в церемонията по въвеждане в експлоатация на европейския участък от Трансанадолския газопровод (ТАНАП) - от град Ескишерих до турско-гръцката граница.През месец юни 2018 г., след даденото начало на работа на участъка на ТАНАП от турско-грузинската граница до град Ескишехир, турският пазар получава природен газ от находището Шах Дениз 2 в Азербайджан.С днешното откриване и на европейската част газопроводът е изцяло завършен. Дължината на ТАНАП е 1850 км., към момента капацитетът му е на 16 млрд. куб. м., като се очаква да достигне до 31 млрд. куб. м. Газопроводът ТАНАП е неразделна част от инфраструктурата на Южния газов коридор, осигуряващ транзита на природен газ през Турция към Европа. През откритата днес европейска отсечка на ТАНАП ще се извършва пренос на азербайджански природен газ към Трансадриатическия газопровод (ТАП), включително и за България през интерконектора с Гърция. Предвижда се междусистемната газова връзка Гърция-България да бъде въведена в търговска експлоатация през 2020 г., в синергия с газопровода ТАП.", "date": "2019.11.30", "title": "Откриха газовата връзка ТАНАП-Европа"}
{"url": "https://news.bg/comments/za-detskata-speshna-pomosht-i-nevazmozhnite-standarti.html", "text": "Какво правим, ако детето ни се разболее в почивните дни? Личният лекар, въпреки 24-часовото разположение (по принцип), не е на разположение. Той е сключил договор с медицински център, който трябва да поема пациентите му в извънработно време. По силата на този договор общопрактикуващият лекар плаща на пациент, обслужен от \"резервния вариант\".Медицинският център обикновено се намира в другия край на града, далеч от ДКЦ-то, в което е практиката на джипито. Повечето родители така и не научават къде е точно, защото никога не са го търсили като вариант при спешен случай. В центъра (в общия случай) работят или отдавна пенсионирани лекари, или начинаещи такива, които не са надеждна алтернатива за родителя. Какво прави той в такава ситуация?Ако детето се е натровило, счупило крайник или е претърпяло каквато и да било травма, родителят е дресиран - тича към \"Пирогов\". Ако случаят не е такъв обаче, няма ясно узаконен механизъм и действа инстинктивно. Болно дете? Отиваме в детската болница. В случая Педиатрията, както е известна СБАЛДБ \"Проф. Иван Митев\". Има обаче един тънък момент, който родителят няма как да знае. Това не е точно масова детска болница, а място, където се лекуват деца с редки диагнози. От цялата страна. Това са вродени увреждания, които изискват специализирана помощ, специфично лечение, в много случаи животоспасяващо.Лекарите в тази болница поставят диагнози, които не са по силите на други детски лекари. И по тази причина това е специализирана детска болница. Все пак в решението на родителите има логика, затова, оказали се там, очакват на детето да бъде оказана своевременна помощ. Това не се случва, защото се налага да чакат, тъй като приемната на Педиатрията е пълна с родители и деца, които са там по същата нормална логика.Има ли резервен вариант? Вероятно друга болница, в която има детска клиника и специалисти, които биха могли да поемат детето. Да речем, че този резервен вариант е болница \"Лозенец\". В статута на това здравно заведение има някои особености, които редовият пациент също няма как да знае. Това е трансплантационен център. Е, има неонатологично отделение и други отделения за детски болести, но не е точно мястото, където можеш да разчиташ за спешна помощ при симптоми на вирусна инфекция, да речем. Може да прегледат детето, да назначат някакво лечение според симптомите, но няма да задълбаят в изследването на причините за състоянието, защото и те са по-специализирани.Резервният вариант се оказва непродуктивен. Родителите се връщат в Педиатрията, твърдо решени това да е последното място, в което ще потърсят медицинска помощ за детето си. То междувременно се е влошило до степен, в която се оказва по-подходящо за \"Пирогов\", където има необходимото оборудване, за извършване на реанимационни действия. В случая и това няма значение, защото състоянието на детето е необратимо и никой реанимационен екип не би се справил. Тъжната равносметка - три болници, часове разкарване на болно дете, което умира.Обществото е скандализирано, то и без друго е чувствително на тема здравеопазване, а и не може да се твърди, че отношенията лекар-пациент преживяват разцвет.Реакцията на ресорното министерство в случая е предвидима. Първо, тя не зависи от министъра или от неговия екип, а от това какво ще реши премиерът. Така е със всички министерства. Той, както знаем, действа с размах и съвсем предвидимо нарежда на Ананиев временно да отстрани директорите на посетените в онзи нещастен ден болници. И децата знаят, че с подобна мярка не се решава какъвто и да било проблем. По-скоро вадим нож на умрял кон (ако бихме могли така образно да наречем здравната ни система). Започва проверка, чиито първоначални констатации можехме да предвидим - състоянието на детето е било необратимо и в тази ситуация не е могло да бъде спасено. По-интересният момент е как точно се е стигнало до това необратимо състояние, но това ще разберем след още 10 дни, тъй като срокът за окончателните резултати беше удължен.Междувременно от МЗ бяха посочени (най-сетне) трите болници, в които родителите трябва да търсят помощ в случай на спешност - \"Пирогов\", \"Александровска\" и Националната кардиологична болница. С \"Пирогов\" е ясно. Да видим останалите две.\"Александровска\" е болницата, в която има много добре оборудвани и \"окомплектовани\" екипи, които обаче нямат отношение към детските болести. Те са свързани по-скоро с онези клинични пътеки, които са доста по-скъпо платени, от педиатричните, които белязаха известен ръст едва след продължителните протести на лекарите от Педиатрията. Останалата част от базата на славната, но започнала да се руши болница, е в окаяно състояние. Да си спомним, че това лято падна таванът в Клиниката по алергология, където пациентите са предимно деца.Положението с Националната кардиологична болница не е по-розово. И там от месеци, да не кажем години, има остър дефицит на специалисти, а положението със сестрите е критично, което беше повод да се появят слухове, че НКБ е пред затваряне, защото няма достатъчно обгрижващ персонал. Сега болницата, в която, също като в Педиатрията, се лекуват деца с редки състояния - сърдечни малформации, при това от кърмаческа възраст, ще трябва да поема и спешни случаи. Това категорично не е алтернатива.Да се върнем обаче на първичната медицинска помощ. Тя традиционно е деветата дупка. Въпреки декларациите, че профилактиката трябва да е водеща, бюджетите за здравеопазване от години показват обратна тенденция. У нас пари се наливат в болници и лекарства. Преди дни ни го каза и Европейската комисия, която публикува годишния си доклад за здравната ни система - \"слаби резултати\". Така лаконично бяха определени \"титаничните усилия\" на правителството, в лицето на един, да се подобри здравеопазването у нас. Милиарди в бюджета на НЗОК и \"слаби резултати\". Ако питаш управляващите - всяка година те \"дават\" все повече и повече пари. И това е много дъвкана тема. Като старата - \"ние ги хващаме - те ги пускат\".Едва ли някой се заблуждава, че профилактика има, въпреки националните програми, които никнат под път и над път. То ние имаме и програма за майчино и детско здравеопазване. И какво от това? Личните лекари, които са основно разпределители на пациенти към специализирана медицинска помощ, следят стриктно само имунизациите. По причина, че там има глоби.За всякакви профилактични прегледи не са задължени да информират пациентите. Всъщност задължени са - като поставят бележка пред кабинета, което масово правят. Разбира се, съществуват и други варианти - обаждане по телефона или съобщение, но на всички е ясно, че при една семейна практика с 2000 пациенти, никой няма да седне да върти телефони, за да ни предупреждава кога ни е време за профилактичен преглед и ваксина. С децата процесът е малко по-проследяем, само защото профилактичните прегледи са по-чести и родителят е по-отговорен към здравето на детето си, отколкото към своето собствено. Така организирана, първичната помощ е неефективна. Поради което рядко е от помощ и поради което хората тичат към болниците. И много често се оказва, че не са улучили.Трябва ли родителите да решават в коя болница да заведат докараното си до спешно състояние дете? Категорично не е тяхна работа. При една добре структурирана система за медицинска помощ, те щяха да са максимално улеснени в достъпа до лечение на детето си, а не принудени да правят екскурзии из града, в който в нито една болница не може да ги приемат. Не така си представяме здравеопазването, в което детското здраве е приоритет.", "date": "2019.11.30", "title": "За детската спешна помощ и невъзможните стандарти"}
{"url": "https://news.bg/bulgaria/11-hil-mozachni-insulta-i-10-hil-infarkta-na-godina-u-nas.html", "text": "\"В последните няколко години имаме категорични данни по съдови територии каква е заболеваемостта и смъртността. Данните са приблизително 11 хиляди мозъчни инсулта и 10 хиляди инфаркта на година\".Това съобщи професор Иво Петров, председател на Българското дружество по едноваскуларна терапия, при откриването на Международния конгрес по ендоваскуларна терапия BEC & ISEVS Endovascular Academy 2019 с домакин Българското дружество по едноваскуларна терапия. Форумът се провежда от 29 ноември до 1 декември в София Тех Парк в столицата.\"Инсултите са малко повече, това е някаква българска специфична особеност. В Европа е точно обратното. Обикновено инфарктите са малко повече от инсултите, но може би е въпрос на начин на живот, липса на профилактика\", отбеляза Петров. По думите му, откакто България се включи в европейската инициатива \"Stand for life\" (\"Стент за живот\"), за последните 5 години вътреболничната смъртност от остър миокарден инфаркт е намаляла три пъти.\"каза още Иво Петров.На официалното откриване присъстваха кметът на София Йорданка Фандъкова, Бойко Пенков, зам.-министър на здравеопазването, Ирена Георгива, зам.-министър на туризма.Фандъкова заяви, че здравето е най-важният ресурс за хората, а превенцията е инвестиция в най-ценния капитал.", "date": "2019.11.30", "title": "11 хил. мозъчни инсулта и 10 хил. инфаркта на година у нас"}
{"url": "https://news.bg/world/napadatelyat-na-london-bridzh-iskal-da-se-deradikalizira-no-nikoy-ne-mu-pomognal.html", "text": "в британската столица е поискал помощ за дерадикализация, докато е бил в затвора, но в крайна сметка не му е била осигурена.Това обяви адвокатът на нападателя, цитиран от \"Гардиън\".Ваджахад Шариф разкри пред британското издание, че Усман Хан е осъзнал, че екстремизмът е лошо нещо и е признал, че ислямът има своите недостатъци.Хан е един от деветимата членове на вдъхновена от \"Ал Кайда\" терористична групировка, осъдени за планиране на бомбена атака на Лондонската фондова борса през 2012 г. и откриване на тренировъчен лагер в Пакистан. Това обаче е осуетено от Ми-5 и полицията. Той е бил поддръжник на екстремистката групировка Al-Muhajiroun, базирана на Острова.Шариф обаче отбеляза, че Хан се е разочаровал от групировката след влизането си в затвора. Адвокатът добави, че има вероятност да е бил потърсен от екстремисти за \"прегрупиране\" след освобождаването му от затвора. Хан за първи път заговорил да се освободи от ислямския фундаментализъм след осъждането му през 2012 г. и след това многократно е говорил за това в затвора, като за последно го е споменал през 2018 г. преди да бъде освободен.Той поиска намеса от експерт за дерадикализация, когато беше в затвора, обяви адвокатът и добави, че клиентът му е поискал това един или два пъти преди да бъде освободен през 2018 г.28-годишният Хан уби двама души и рани други трима преди да бъде застрелян от полицията при нападение с нож на Лондон бридж в петък следобед. След осъждането му през 2012, той получава присъда с неопределен срок от минимум 18 г. При обжалване през 2013 г. присъдата е намалена на 16 г.Шариф каза още, че е разговарял с клиента си за последно през март 2019 г. Той поясни, че Хан е бил освободен предсрочно, но всеки ден е трябвало да се явява пред полицията, освен това е носил електронна гривна.Междувременно британският премиер Борис Джонсън коментира, че практиката за автоматично предсрочно освобождаване \"не работи\". Той смята, че осъдените за тероризъм трябва да си излежават присъдата до последния ден.В същото време \"Скай нюз\" информира, че нападателят е бил \"ученик и личен приятел\" на радикалния проповедник Анжем Чудари. Чудари излезе от затвора през миналата година, след като лежа половината от наложената му присъда от 5 г. и половина през 2016 г. за призив да се подкрепи ДАЕШ (\"Ислямска държава\").", "date": "2019.11.30", "title": "Нападателят на Лондон бридж искал да се дерадикализира, но никой не му помогнал"}
{"url": "https://news.bg/world/sadebnata-sistema-na-velikobritaniya-igra-na-ruska-ruletka.html", "text": "Специалист по контратероризъм описа наказателната система във Великобритания като да играеш руска рулетка с обществото, след като стана ясно, че нападателят от Лондон бридж е бил освободен предсрочно, въпреки че е бил осъден за тероризъм, пише \"Гардиън\".Крис Филипс, бивш директор на Националното управление за борба с тероризма (NaCTSO), коментира, че \"наказателната правосъдна система трябва да се вгледа в себе си\".\"Ние пускаме хора от затвора, осъждаме хора за много, много сериозни престъпления и след това те са връщани в обществото все още радикализирани\", отбеляза експертът и добави, че след това как се очаква полицията и службите да пазят обществото.\"Казах го няколко пъти днес, ние играем руска рулетка с живота на хората като позволяваме на осъдени, познати, радикализирани джихадистки престъпници да се разхождат по нашите улици\", предупреди Филипс.Министърът по сигурността Брандън Люис отказа да съобщи дали атаката показва \"провал\" на властите.В петък , който е лежал в затвора за тероризъм.Лондонската полиция се опитва да установи как Хан е успял да извърши атаката, въпреки че е бил известен на властите и е носил електронна гривна, която следи движението му. През 2012 г. нападателят е осъден на най-малко 18 г., но при обжалване присъдата е намалена на 16 г., половината от които лежи в затвора. Той е освободен през 2018 г.", "date": "2019.11.30", "title": "Съдебната система на Великобритания – игра на руска рулетка"}
{"url": "https://news.bg/world/v-azerbaydzhan-hvanaha-blizo-1-ton-heroin.html", "text": "Азербайджанските власти хванаха рекордно количество хероин, съобщават местни медии.933 килограма хероин са открити в камион \"Волво\", пътуващ за Украйна от Иран. Те са били разпределени в 1884 пакета. Камионът е бил натоварен с плодове - киви и нар.Камионът е бил управляван от гражданин на Азербайджан.", "date": "2019.11.30", "title": "В Азербайджан хванаха близо 1 тон хероин"}
{"url": "https://news.bg/world/kitayskata-politsiya-izpolzva-salzotvoren-gaz-i-bi-protestirashti.html", "text": "Полицията за борба с безредиците в Китай използва сълзотворен газ и би китайци в южната част на страната, след като излязоха по улиците, за да протестират срещу местен строителен проект, пише \"Гардиън\".Стотици жители на малък град в провинция Гуандун, който се намира на около 100 километра от Хонконг протестираха срещу планове за строителство на голям крематориум на площ, на която се е предвиждало екологичен парк.Кадри, записани от жители, показват полицията да използва сълзотворен газ, да хвърля камъни и да бие протестиращите.Единият от участниците на демонстрацията коментира, че целият град протестира и че правителството потиска народа със сила. Протестиращият добави, че полицията е била възрастни хора и студенти.\"Сега полицията е като бесни кучета, бие когото й падне. Къде е законът? Къде е моралът\", попита недоволният жител.Според South China Morning Post полицията е нахлула в домовете на протестиращи. Около 50 души са задържани.Малки протести срещу проекти като крематориуми, химически заводи и пещи за горене на смет не са нещо необичайно в селските райони на Китай. Но тази демонстрация идва на фона на продължаващите вече шести месец протести в Хонконг.", "date": "2019.11.30", "title": "Китайската полиция използва сълзотворен газ и би протестиращи"}
{"url": "https://news.bg/bulgaria/otkriha-neizvestni-stihotvoreniya-i-ese-na-nikola-vaptsarov.html", "text": "Откриха три неизвестни досега стихотворения на Никола Вапцаров и есе, посветено на литературата. Това съобщи племенницата на поета Мая Вапцарова, предаде БНР.Те са намерени при почистване в сградата на бившата дирекция на полицията в София.\"Един човек, който е чистил това мазе, намира една папка. В тази папка няма само стихотворения. Те са няколко. Вътре има едно невероятно есе за културата. Три стихотворения са открити и това грамадно есе, което е около десет страници. Вапцаров като че ли преоценява бъдещето в това есе, не миналото\", разказа Мая Вапцарова.Стихотворенията са написани с мастило и засега е разчетено само едното. След разчитането и на останалите предстои те да бъдат публикувани, съобщи още тя.Мая Вапцарова подготвя филм, посветен на работата на Вапцаров като авиомеханик на летището във Враждебна.", "date": "2019.11.30", "title": "Откриха неизвестни стихотворения и есе на Никола Вапцаров"}
{"url": "https://news.bg/int-politics/kak-horata-na-erdogan-sabotirat-noviya-kmet-na-istanbul.html", "text": "Социалдемократът Екрем Имамоглу от опозиционната Републиканска народна партия (РНП) не извоюва лесно победата си в кметските избори на Истанбул. Управляващата Партия на справедливостта и развитието (ПСР) се постара да му попречи всячески по време на предизборната кампания. Но това не затъмни изгряващата политическа звезда.Пет месеца след като извоюва триумфален успех на изборите, пътят на Екрем Имамоглу си остава доста трънлив. Ислямско-консервативната управляваща партия се опитва да задържи влиянието си над голямата метрополия и да създава колкото може повече проблеми на новия кмет. Имамоглу иска да разшири градската инфраструктура и най-вече мрежата на метрото. За целта се нуждае от финансови помощи, възлизащи на около 3,5 милиарда евро. Събирането им обаче се оказа трудно, тъй като държавните банки - сред които Вакъф Банк, Зираат Банк или Халкбанк - спъват работата на Имамоглу още откакто е дошъл на власт: \"Виждаме, че държавните банки се държат много дистанцирано спрямо истанбулската градска управа\", казва той.Банките се крепят на държавен фонд, председателстван от турския президент Ердоган и от неговия зет - финансовия министър Берат Албайрак. \"В момента вратите на държавните банки са плътно затворени, дори и най-делничните нужди не могат да се покрият с държавни кредити\", оплаква се кметът.Затова градските власти в Истанбул са принудени да търсят кредити от чужбина. В последните седмици Имамоглу посети Париж, Лондон и Берлин, търсейки инвестиции.Обиколката му бе много успешна: най-вече френските финансови институти се съгласиха да финансират инфраструктурни проекти в Истанбул. Френската агенция за развитие, например, ще вложи 86 милиона евро. А Дойче Банк ще се включи със 110 милиона евро. Турското правителство реагира жлъчно: вътрешният министър Сюлейман Сойлу нарече Имамоглу \"тъпак\", който с пътуването си в чужбина злепоставял Турция.Турското правителство създава затруднение на кмета и в друга сфера: ислямско-консервативната градска администрация, управлявала Истанбул в продължение на 25 години, поддържа система от връзки, която крепи правителството на Ердоган. Тази система облагодетелства бизнесмени от големите холдинги при получаването на обществени поръчки или пък създава за тях специални изключения в законите. В замяна на това бизнесмените оказват поддръжка на Партията на справедливостта и развитието по най-различни начини - медийните концерни, например, поместват угодни на правителството статии.Екрем Имамоглу обяви, че ще сложи край на това: \"Оттук нататък се прекратяват привилегиите за избрани фондации, довереници и общини - привилегиите ще са вече за цял Истанбул\". По време на предизборната си кампания социалдемократът обеща на мястото на шуробаджанащината да се установи прозрачност.Но както изглежда, ПСР се опитва и след загубата на кметския пост да се възползва от добре напълнената истанбулска хазна. Турското министерство на околната среда и урбанизацията е предложило законопроект за създаването на т.нар. \"Босфорска управа\". Новата администрация щяла да се грижи за културното и природно наследство в четири от разположените около протока райони и да насърчава тяхното развитие.За зоната ще отговаря секретариат, зависим от турския президент. По този начин управлението на тези четири района на практика ще бъдат отнети от Имамоглу. Зоната се смята за една от най-предпочитаните и скъпите в Истанбул. Критиците на проекта предполагат, че тази инициатива цели да привлече благосклонни към правителството инвеститори, за да може Ердоган да запази своята система на привилегии.Дните на клиентелизмът в истанбулската политика далеч не са преброени. Това си личи и от обществената поръчка за наемането на историческите жп-гари Хайдарпаша и Сиркеджи. Двете сгради разполагат с огромни складови помещения, които Имамоглу искаше да използва за културни прояви, предоставяйки ги на разположение на населението. Но предложението на истанбулските градски власти бе отхвърлено. Вместо това бе предпочетен един 33-годишен инвеститор, бивш член на градската управа и бивш председател на фондация, тясно свързана със семейството на Ердоган. \"Нашите предложения за Хайдарпаша и Сиркеджи бяха отхвърлени неправомерно\", възмущава се кметът и казва: \"Ще подадем жалба и ще водим дело пред съда\".Екрем Имамоглу е перспективен кандидат и за президентския пост. Критици смятат, че турското правителство нарочно затруднява работата му като кмет, за да развали репутацията му преди изборите през 2023 година. Но Имамоглу изглежда подготвен за това: \"Кметските избори бяха изключително трудни. С опита, който събрах, вече нищо не може да ме уплаши\", заяви той пред американската телевизия \"Блумбърг\". \"В Истанбул в продължение на 25 години управляваха едни и същи хора. Те явно не искат да се откажат от старите си навици - но ние ще им противопоставим демократичните принципи\".", "date": "2019.11.30", "title": "Как хората на Ердоган саботират новия кмет на Истанбул"}
{"url": "https://news.bg/world/sasht-iskat-2-ot-vsichki-v-nato.html", "text": "САЩ очакват всички държави-членки на НАТО да увеличат разходите за отбрана до 2% от БВП до 2024 г. Това съобщи в петък представител на американската високопоставена администрация на брифинг за участието на ръководителя на Белия дом Доналд Тръмп в срещата на върха на Алианса в Лондон на 3-4 декември.\"Президентът на САЩ се ангажира да направи НАТО по-силен, способен да преодолява заплахи и бъдещи предизвикателства. В тази връзка ние призоваваме всички страни от НАТО да увеличат разходите за отбрана като част от решенията на срещата на върха в Уелс\", каза американският представител.\"През 2016 г. само четирима членове на НАТО са изразходвали за отбрана 2% от БВП. Сега има девет страни. Очакваме всички останали да направят това до 2024 г.\", каза представителят на американската делегация.На срещата на върха в НАТО през 2014 г. всички европейски държави поеха ангажимент да доведат военните си разходи до 2% от БВП за 10 години. Междувременно, според финансовата статистика, публикувана през март в последния годишен доклад на генералния секретар на Северноатлантическия алианс Йенс Столтенберг, до 2024 г. редица водещи държави от Алианса в Европа, по-специално Федерална република Германия, не са постигнали необходимата цифра.", "date": "2019.11.30", "title": "САЩ искат 2% от всички в НАТО"}
{"url": "https://news.bg/world/mazh-otkradna-pozharna-opita-da-gazi-peshehodtsi.html", "text": "В канадския град Уинипег неидентифициран мъж отвлече пожарна кола и  опита да сгази хора в централен парк. Това съобщиха от CBC във връзка с местната полиция.След кражбата неизвестен мъж се отправил към парка. Той успял да стигне до търговския център, но като се опитал да влезе в парка, пожарната кола се счупила и спряла. Полицията преследвала похитителя, настигнала го и го задържала.Според представител на градските правоприлагащи органи имало заплаха за живота на хората, но този инцидент не се счита за терористичен акт.Колата е била открадната от мъж в ежедневни дрехи, когато пожарникарите пристигнали на повикване.", "date": "2019.11.30", "title": "Мъж открадна пожарна, опита да гази пешеходци"}
{"url": "https://news.bg/world/bolsonaru-kam-di-kaprio-plashtash-za-da-se-pali-amazonka.html", "text": "Бразилският президент Жаир Болсонару заяви в петък, че актьорът Леонардо ди Каприо спонсорира неправителствени организации, чиито членове се подозират, че са подпалили гори в Амазонка.Политикът изрази това мнение в хода на комуникацията със своите привърженици, които се събраха да го поздравят пред портите на официалната резиденция. Срещата беше излъчена на страницата на Болсонару във \"Фейсбук\".\"Леонардо ди Каприо е готин човек, нали? Той дава пари, за да подпалва Амазонка\", каза политикът в отговор на искане от един от поддръжниците за защита на природните ресурси на страната. Болсонару не обясни какво има предвид, но може би става дума за членове на редица неправителствени организации, задържани в понеделник, които полицията на северния щат Пара обвинява, че са подпалили защитена гора в една от най-популярните природозащитни райони в региона, Алтер ду Шау.Според разследващите, най-малко три НПО, работещи тук, са били замесени в палежи. Органите на реда посочват, че тези организации са получили договори със Световния фонд за дивата природа (WWF) малко след началото на пожарите в Амазония и могат да продават определени снимки на зелено, които те от своя страна използват за набиране на средства за борба с природните бедствие.Според бразилския Национален институт за космически изследвания от януари до ноември пожарите са унищожили повече от 6,5 милиона хектара амазонски гори, разположени в Бразилия. На фона на разпространението на огъня в бразилското общество те започнаха да критикуват Болсонару и неговото правителство поради факта, че не обръщат достатъчно внимание на опазването на околната среда. От своя страна властите твърдят, че част от пожарите са причинени от естествени сезонни причини, докато другата част е резултат от умишлен палеж.", "date": "2019.11.30", "title": "Болсонару към Ди Каприо: Плащаш, за да се пали Амазонка"}
{"url": "https://news.bg/world/novi-izbori-za-prezident-v-boliviya-na-30-mart.html", "text": "Новите президентски избори ще се проведат в Боливия около средата на март. Това обяви в петък представителят на президента Херсес Юстиниано.\"Изборният орган ще има 120 дни за провеждане на изборите През тези 120 дни трябва да се проведе първият тур, вторият тур, окончателното преброяване на гласовете и издаването на удостоверения. Вярвам, че в средата на март ще имаме избори\", каза Херсес Юстиниано.Президентските избори се проведоха в Боливия на 20 октомври. Според Висшия избирателен съд мнозинството от гласовете отиде при Ево Моралес, сегашният държавен глава по това време. Основният му съперник, бившият президент Карлос Меса, заяви, че няма да признае победата на опонента си в първия рунд.След три седмици протести Моралес подаде оставка, описвайки ситуацията като преврат. Примера му бе последван от вицепрезидента Алваро Гарсия Линера и оратори на двете камари на парламента, които според конституцията бяха следващи на поста за изпълняващ длъжността държавни глави. Вторият заместник-председател на Сенатската камара Джанин Агнес, представляваща опозицията, обяви, че ще поеме задълженията на президента до нови избори, и назначи собствен кабинет.Миналата седмица парламентът на Боливия прие закон, който предвижда отмяна на резултатите от изборите на 20 октомври и провеждане на нови с различен състав на избирателната комисия.", "date": "2019.11.30", "title": "Нови избори за президент в Боливия на 30 март"}
{"url": "https://news.bg/world/gratskite-tiyneydzhari-vse-po-malko-izpolzvat-kondomi.html", "text": "Броят на гръцките тийнейджъри, които използват презервативи по време на сексуален контакт, намалява, бият тревога местни медии.Те се позовават на проучвания, представени в петък от Университетския институт за изследване на психичното здраве (EPIPSI) в Атина преди Световния ден за борба със СПИН в събота.Проучването, проведено с цел мониторинг на сексуалното поведение на 15-годишните, посочва, че процентът на употреба на презервативи е спаднал от 86,9% на 75,6% между 2002 и 2018 г.Докладът показа, че през 2018 г. всеки четвърти 15-годишен (26,4%) съобщава, че е имал сексуален контакт поне веднъж.Момчетата са почти два пъти са по-склонни да имат полов акт, за разлика от момичета (34,3% срещу 18,6% съответно).От 2002 г. до 2018 г. делът на 15-годишните момчета, които съобщават, че са имали пълен сексуален контакт поне веднъж, не се е променил значително (съответно 33,6% срещу 34,3%), докато делът на момичетата се е удвоил (от 9,6% на 18,6%).", "date": "2019.11.30", "title": "Гръцките тийнейджъри все по-малко използват кондоми"}
{"url": "https://news.bg/regions/dnes-e-andreevden-2.html", "text": "На 30 ноември почитаме паметта на свети апостол Андрей Първозвани. Андрей е ученик на Христос, един от Дванадесетте апостоли, брат на апостол Петър.Разпънат е на кръст в гръцкия град Петра. Кръстът му, с формата на буквата Х, е известен в иконографията и средновековното изкуство като \"Андреев кръст\".След падането на Византия апостол Андрей е смятан за покровител на Русия.В народните вярвания днешният ден се нарича Андреевден. В различните краища на страната е известен като Андреювден, Ендрювден, Андрея, Андрей, Ендрин, Ъдрей, Ендрей, Дреювден, Едревден, Мечкинден. В народния календар Андреевден се приема като начало на зимния празничен цикъл. В цялата страна той се свързва с вярването, че от него денят започва да расте колкото просено зърно, а слънцето да помръдва както пиле в яйце.За да наедрява реколтата, в навечерието на празника стопанката слага на огнището и ново гърне и вари в него жито, царевица, боб, леща и др. На сутринта готовото вариво се изяжда вкъщи, като всеки най-напред хвърля малко нагоре в комина на огнището с пожелание да израснат високи посевите.В планинските райони (Котленско, Тревненско и др.) и в Западна България празникът се отбелязва още и като Мечкинден, почитан за предпазване от мечки.Според легендата някога св. Андрей живеел самотно като постник в една пещера, недалеч от манастир. В гората често идвали мечки, които ядели манастирския мед. Един ден светецът успял да хване мечката, възседнал я и я отвел в манастира. Оттогава Андреевден е и празник в чест на мечката и се нарича още Мечкинден, а самият светец се почита като господар на животното.Имен ден празнуват Андрей, Андриян, Андрея, Андреа.", "date": "2019.11.30", "title": "Днес е Андреевден"}
{"url": "https://news.bg/weather/uikendat-zapochva-sas-zastudyavane.html", "text": "През започналото денонощие времето в страната ще бъде динамично и ще настъпи застудяване. През нощта в повечето райони ще е ясно, но облачността от запад отново ще започне да се увеличава.Това съобщиха от НИМХ.Минималните температури ще са предимно между 1° и 6°, по-високи по морския бряг. През деня ще е предимно облачно, от запад на изток с превалявания от дъжд. По-значителни ще са валежите в Предбалкана. Вятърът от запад-северозапад ще се усили, ще е умерен и временно силен и с него температурите значително ще се понижат. Привечер валежите в Западна България ще спират, но на места там преди да спре да вали, дъждът ще се примеси със сняг. Максималните температури ще са между 8° и 13°.В планините няма да е подходящо за туризъм. Ще бъде предимно облачно, ветровито и с валежи от сняг. Под около 1000-1200 метра валежите ще са от дъжд. Ще духа силен до бурен северозападен вятър и с него температурите ще се понижат. Максималната на височина 1200 метра ще е около 4°, на 2000 метра - около минус 2°.По Черноморието ще преобладава облачно време, с повече слънце сутринта, а около и след обяд ще започнат валежи от дъжд. Ще духа умерен, временно и силен вятър от север-северозапад и с него температурите ще се понижат. Максималните ще са между 11° и 15°. Температурата на морската вода е 14-15°. Вълнението на морето ще е 1 - 2 бала.", "date": "2019.11.30", "title": "Уикендът започва със застудяване"}
{"url": "https://news.bg/economics/svetovnata-banka-tol-taksite-oskapyavat-hranitelnite-produkti-s-do-2-st.html", "text": "ТОЛ таксите ще имат минимално въздействие върху цените на основните хранителни стоки. Максималното поскъпване е до 2 ст. за кг/л при брашното, хляба, прясното и киселото мляко и безалкохолните. Така че въвеждането на тола за тежкотоварния трафик над 3,5 тона няма да се отрази съществено върху разходите на домакинствата.Това показва анализ на екип на Световната банка, която е консултант на Агенция \"Пътна инфраструктура\" при въвеждане на новата система за електронно таксуване при използване на републиканските пътища. Анализът е изготвен по искане на възложителя и целта му е да се вземе информирано решение при определяне на тарифите, така че едновременно да се постигне баланс между интересите на държавата и превозвачите, но и да се защитят потребителите.Eкспертите на Световната банка са направили изчисления за 19 групи стоки, които присъстват всеки ден на трапезата на българина. Сметките са на база тарифите, които вече са обявени за обществено обсъждане и предлагания обхват на платената пътна мрежа от 6050 км. За стоките са използвани осреднени цени на Националния статистически институт.Според изследването максималното увеличение в различните групи ще е от 0,05% при прясната и замразената риба до близо 4% при безалкохолните напитки. В абсолютно изражение това е най-много 2 ст./кг/л.Експертите отбелязват, че очакваното поскъпване при отделните продукти е различно в зависимост от тяхната цена, разстояние на превоз, тегло и обем. Колкото повече се преработва един продукт, толкова повече поскъпва, защото транспортните разходи се увеличават. Има значение също дали стоката е от внос или е местно производство.Средната цена на килограм ориз например по данни на НСИ е 2,33 лв. с ДДС. При средна дължина на превоз от 189 км за транспортиране на този продукт, текущите средни разходи с винетка са 32,38 лв. на тон. При въвеждане на тол таксуване се очаква да нараснат на 34,64 лв./тон, което е увеличение на транспортните разходи със 7%.Но тъй като делът на тези разходи при ориза е малък (1,8%), отражението върху крайната цена на единица продукция би било най-много 0,17% или 0,004 лв./кг. Трябва да се има предвид, че един камион превозва не 1 кг ориз, а няколко тона според вместимостта на превозното средство. И така тол таксата, която е малка част от транспортния разход /основната част е горивото/, разпределени върху целия товар, води до минимално оскъпяване. Това показва, че всяко говорене за по-драстично повишение на цените на стоките заради тол таксите ще е спекулативно.Минимално е увеличението и на хляба. При средната цена на килограм от 1,41 лв. и средна дължина на превоз от 347 км за транспортиране на този продукт, текущите средни разходи с винетка са 83,21 лв. на тон. При въвеждане на тол таксуване се очаква да нараснат на 92,31 лв./т, което е увеличение на транспортните разходи със 10,9%.При хляба делът на тези разходи е по-голям отколкото при ориза (7,8%), защото продуктът минава през повече етапи на преработка и в него са калкулирани транспортните разходи и за суровините. Но тъй като тол таксата се преразпределя върху целия товар в един камион, то увеличението в крайната цена на единица продукция би било най-много - 1,67 % или 0,023 лв./кг.Какво е отражението върху цената на млякото?При средната цена на литър от 1,52 лв. и средна дължина на превоз от 347 км за транспортиране на този продукт, текущите средни разходи с винетка са 83,21 лв. на 1000 литра. При въвеждане на тол таксуване се очаква да нараснат на 92,31 лв./т, което е увеличение на транспортните разходи със средно 10,9%, тъй като млякото се транспортира на по-дълги разстояния от ориза. Но изчисленията показват, че максималното увеличение на литър мляко в резултат от въвеждане на тол таксите би било най-много 1,54 % или 0,023 лв./л.Важен факт е, че при обхват на платената мрежа от 6050 км, 14 хиляди километра републикански пътища ще бъдат освободени от пътни такси. Това означава, че за превозните средства над 3,5 т, които се движат по тях, транспортните разходи даже ще намалеят. Затова автоматичното пренасяне на размера на тол таксата върху търговските стоки не може и не трябва да послужи за оправдание за увеличението на цените на хранителните продукти.Според анализаторите спирачка за спекулативното повишаване на цените на транспортните услуги е и изключително силната конкуренция в бранша.В момента на българския пазар оперират много чужди компании, които работят с дългосрочни контракти с вносителите и големите търговски вериги. Повечето от транспортните фирмите познават работата с тол такси и знаят как да ги калкулират в цените на транспортните си услуги.В по-различна ситуация ще бъдат малките местни компании, които имат по 1-2 камиона. Но и при тях спирачка за неконтролираното и драстично повишаване на тарифите за превоз ще е голямата конкуренция. Това се доказва и от практиката в държави, където се прилага тол при движение по пътната мрежа. При въвеждане на тол таксите в Германия например са очаквали цените на стоките да се повишат със 7-9%, но крайният резултат от реалното поскъпване заради въвеждането им е било 0,15%.По искане на АПИ екипът на Световната банка анализира и отражението на тол таксите върху цените на автобусните билети. Той е на база предположението, че превозвачите ще прехвърлят изцяло върху цената на билетите разходите си за преминаване от винетка към тол такса.Проучването показва, че дори в този случай повишението би трябвало да е между 5 и 96 ст. Оценката показва, че при късите автобусни линии като Плевен-Ловеч или Пловдив-Пазарджик тол тарифите ще доведат до поскъпване на билетите между 5 и 15 стотинки. При маршрути със средна или по-голяма дължина поскъпването ще е с 5-6%, но не повече от 96 ст. Разликите идват от дължината на маршрутите и каква част от тях е по платената мрежа. Зависят също от натоварването и емисионния клас на автобуса. Така билетът от София до Перник например ще поевтинее с 2,2%, тъй като делът на таксуваната мрежа по този маршрут е само 30%.Малко по-голямо е увеличението при по-дългите разстояния. В момента средната цена на билета от София до Русе например е около 21,84 лв. При средна заетост от 20 човека в автобус, цената на винетката на един пътник е 13 ст. Тол таксата на пътник по този маршрут с дължина 316,12 км е 63 ст. и при положение, че мрежата с тол таксуване е 85% от целия маршрут, цената на билета ще се повиши на 22,44 лв. или увеличението ще е с около 60 ст.", "date": "2019.11.30", "title": "Световната банка: ТОЛ таксите оскъпяват хранителните продукти с до 2 ст."}
{"url": "https://news.bg/comments/pametnikat-na-garegin-nzhde-kato-test-za-nikol-pashinyan.html", "text": "В навечерието на 75-тата годишнина от края на Втората световна война в Европа и на победата над нацистка Германия, на международно равнище отново пламнаха исторически дискусии относно трактовката и оценката на историческата роля на някои \"проблемни\" участници във войната. Тези исторически дискусии често получават силно продължение в политическото пространство. Така се стигна и до приетата от Третия комитет на Общото събрание (Генералната асамблея) на ООН по социалните и хуманитарните въпроси резолюция за борбата с героизацията на нацизма.Историята на Втората световна война, отнесла в небитието живота на десетки милиони хора по целия свят, и до ден днешен продължава да човърка старите рани. Дори и приятелски страни като Украйна и Полша в продължение на много години имат силни противоречия, стигащи до конфликти, заради нееднозначните оценки на двете страни на украинския националист Степан Бандера.Днес пък все по-голяма актуалност буквално в глобален план придобива въпросът за оценката на арменския националист Гарегин Нжде. Проблемът около героизирането на личността на Нжде за първи път е повдигнат на международно равнище от президента на Азербайджан, а днес той се намира вече и във фокуса на вниманието на световната еврейска общност.Въпросът за отношението към Нжде беше обсъждан на 13 ноември 2019 година на срещата на президента Илхам Алиев с ръководителя на общността на еврейските организации в Съединените щати - Малкълм Хонлайн (Malcolm Hoenlein). Водещите средства за масова информация в Русия също подхванаха темата по понятни исторически причини - няма съмнение, че Русия е страна, която е изключително чувствителна към въпросите за героизацията на съюзниците на национал-социалистите.Макар че Азербайджан може да бъде заподозрян в наличие на политически подтекст по повдигнатия въпрос, дори и само заради ситуацията в Нагорни Карабах и прилежащите му области, то позицията на президента на Азербайджан, изложена на 11 септември 2019 година на заседанието на Съвета на държавните глави на държавите от ОНД в Ашхабад, беше твърде балансирана. Илхам Алиев подчерта, че не отъждествява Гарегин Нжде с арменския народ, който има голям принос към победата над национал-социализма.Героизацията на личността на Нжде започна по време на управлението на предишните властници в Армения. Работата е в това, че предишните лидери на Армения - Роберт Кочерян и Серж Саркисян нееднократно са изказвали своята симпатия към философията на \"Цегакронизма\", създадена от Гарегин Нжде. Тази идея събира в себе си редица авторитарни, расистки и дори нацистки идеи, характерни за Европа през 30-те години. Близостта между расовата идеология на Хитлер и философските произведения на Нжде се посочва в трудовете на мнозина съвременни европейски експерти в областта на политическите идеи, между които и политолозите Фолкер Якоби и Томас де Ваал.Една от последните критически статии по въпроса за търпимостта към идеологическото наследство на Нжде, идва точно от Германия, от немския лингвист Матиас Волф. В своята статия от 13 ноември 2019 година той разказва за проблема с паметника на Гарегин Нжде в старата ни столица Плиска. Всъщност, инициативата за паметник на Нжде в България, за която пише Волф е съмнителна от различни гледни точки. Става дума не за някакво общонационално движение на арменската диаспора, което да се стреми да увековечи действията на Нжде на обществено място, а за инициативата да се построи паметник в частна собственост - в така наречения \"Двор на кирилицата\" в Плиска.У мнозина експерти възниква въпросът дали Нжде е подходящ персонаж за \"Двора на кирилицата\". Трудовете на Нжде са написани най-вече на арменски език, а кирилицата по никакъв начин не е арменската азбука. Арменците си имат свои, много интересни графични знаци и се гордеят с това. Към кирилицата арменските букви нямат дори косвено отношение ...Освен това, докато националните герои на други народи имат в своя актив не малко заслуги и постижения, изтъкваните в последно време арменски герои като Гарегин Нжде, генерал Андраник и Дро Канаян имат на съвестта си твърде много човешка кръв, особено в периода на двадесетте години на миналия век.В статията на Матиас Волф, Гарегин Нжде откровено е поставен в реда на съюзниците на нацисткия режим във войната срещу Съветския съюз. Действително, по време на Втората световна война Нжде наистина е бил в пряко сътрудничество и взаимодействие с нацистите.Освен това, Волф не е пропуснал и факта за нападенията на въоръжените арменски формирования над мирното азербайджанско население в Нагорни Карабах и Зангезур в началото на 20-ия век. Матиас Волф посочва Гарегин Нжде като вдъхновител и ръководител на редица погроми над азербайджанците в периода 1918 - 1920 година. Разказвайки за стремежа на днешното ръководство на Армения да увековечи образа на Нжде, Волф окачествява този факт като демонстрация на власт на чужда територия, а също така като \"позорна злоупотреба с търпимостта, гостоприемството и солидарността на народите на други страни\". Той напомня, че преклонението пред личности - нацисти и пред нацистки символи, дълго време е било предмет на критика в различни резолюции на ООН.Независимо от изложените до тук факти, сред наблюдателите - специалисти по проблемите на Закавказието и по тоталитарните идеологии, е сериозно застъпено мнението, че отношението към личността на Гарегин Нжде може да бъде повратна точка за днешната власт в Армения. Това може да се окаже добър шанс за министър-председателя Никол Пашинян да се откаже от позициите на радикалния национализъм на своите предшественици и на дело да се покаже като демократ в най-новата история на Армения.Естествено, за да се постигне такава цел ще е необходима политическата воля на лидера на арменците, който да не се уплаши да се разграничи от изгражданите с десетилетия символи на национализма. Завоят на Никол Пашинян в тази посока би могъл да има \"приложен характер\" по отношение на процеса на урегулиране на Нагорно-Карабахския конфликт. В противен случай привързаността към философията на \"Цегакронизма\" на Нжде няма да позволи на Никол Пашинян да подготви арменското общество за компромисите, които са така необходими за излизането на Армения от конфликта с Азербайджанската република.", "date": "2019.11.30", "title": "Паметникът на Гарегин Нжде като тест за Никол Пашинян"}
{"url": "https://news.bg/health/npo-hiv-e-kontroliruema-infektsiya-ne-se-predava-ako-patsientite-sa-na-terapiya.html", "text": "По повод 1 декември, Световния ден за борба със СПИН Национална пациентска организация изпрати отворено писмо до българските лекари и медицински работници:Близо 30 години след откриването на вируса, благодарение на антиретровирусната терапия за ХИВ, ние сме свидетели на огромен напредък и успех в контролирането и трайното потискане на вирусната активност.На практика инфекцията, считана за смъртна присъда, се превърна в хронично заболяване, с което пациентите живеят и имат нормална продължителност на живота (до 50 години след инфектирането). Научният консенсус \"неоткриваем=непредаваем\" е признат от Световната здравна организация, от ООН, както и от българските здравни власти в ръководството за лечение и контрол на ХИВ.Сега знаем, че ако пациент приема антиретровирусната си терапия и достигне до под 40 копия на вируса в милилитър кръв, то той не може да предаде ХИВ по време на незащитен сексуален контакт или на манипулации с кръв, както и може да има здрави, неинфектирани деца.Сериозен проблем остава достъпът на пациентите с ХИВ до медицинска помощ извън рамките на вирусологичното проследяване. Този проблем е дефиниран като характерен за изоставащите в развитието си страни и затова към световната стратегия за борба с ХИВ \"90-90-90\" (90% от хората се изследват, 90% знаят статуса си, 90% имат достъп до терапия) бе добавено и четвърто 90 - достъп до здравни грижи за пациентите, за по-качествен живот с ХИВ.За съжаление не са единични случаите, в които на пациенти с диабет, онкологични заболявания, кардиологични проблеми се отказва директно или мълчаливо нужното лечение или хирургична интервенция заради ХИВ. Тези пациенти биват насочвани към отделенията за контрол на ХИВ, без това да е необходимо. Ставали сме свидетели как пациент с ХИВ е насочен за гипсиране на счупен крак към инфекциозната болница в София, без значение, че това не е от компетенциите на вирусолозите.Тази стигма убива хората. Незнанието убива пациентите, пише пациентската организация.По този начин млади, работоспособни българи загиват не в следствие на ХИВ/ СПИН, а на друг здравословен проблем, чието лечение, дори в условия на спешност, бива отказвано. Зад този отказ ние виждаме обоснования страх на медицинския персонал от заразяване. Страх, който се дължи на липсата на информация.А науката е категорична - трайната вирусна супресия води до това пациентите да не могат да предават вируса.Организацията вярва, че за европейска страна с добри медицински специалисти, персистирането на такъв проблем в 21 век и липсата на информация сред лекарите, медицинските сестри, студентите - бъдещи лекари и здравните специалисти изобщо, е повече от тревожно. Те информират, че единственото, което е необходимо да се прави, когато се лекува пациент с ХИВ, е да се спазват правилата за безопасност на работа, които са валидни за всички пациенти, независимо от техния ХИВ статус. Тоест на всеки пациент да се гледа като на рисков и да се ползват ръкавици, маски, очила и други средства за лична безопасност.Държавата е осигурила безплатно лечение и отделения за контрол на вируса, но не може да се справи със стигмата и неприемането, неразбирането и липсата на емпатия от страна на здравни работници към пациенти с ХИВ. Това е обща задача, за която всички сме отговорни, допълва пациентската организация.", "date": "2019.11.30", "title": "НПО: ХИВ е контролируема инфекция, не се предава, ако пациентите са на терапия"}
{"url": "https://news.bg/politics/rabotodateli-i-sindikati-biser-petkov-e-kurbanat-na-pravitelstvoto.html", "text": "Председателят на КТ Подкрепа Димитър Манолов и зам.-председателят на Българската стопанска камара Димитър Бранков, коментираха пред БТВ, че не знаят какви са причините за изненадващото  Бисер Петков.Късно снощи от Министерски съвет бе получено съобщение, че премиерът Бойко Борисов е поискал и получил оставката на Бисер Петков.\"Изненадан съм, но не до край, можеше да се предположи\", каза Манолов, загатвайки, че е имало вероятно някаква причина за това премиерът да поиска оставката на Петков.\"Бисер Петков отдавна е на точката на дузпата, може да се мисли, че сега сме в бюджетна процедура, стратегията за детето и други причини. Опитвам се да го погледна в по-политически контекст. Обикновено след избори някой началник винаги дава фира, въпросът е кой да е той. При това, което става в Перник, логично е да е министърът на регионалното развитие (Петя Аврамова), но тя е политически фактор, а Петков не е, и понеже трябва да има курбан, защо да не е социалният министър\", анализира Димитър Манолов.По думите му, министърът е имал душмани и в кабинета и в собственото си ведомство.Манолов смята, че Бисер Петков \"не умее да бие тъпана и дори да свърши нещо добро, няма душевността да си прави пиар\".Бранков от своя страна посочи, че сферата е тежка - социално подпомагане, осигуряване, пазар на труда, доходи, ТЕЛК, болнични. \"Движението не може да се очаква само от министър Петков, а за координираност поне на три министерства\", каза Бранков.И двамата са категорични, че Бисер Петков не е виновен за проблема с болничните и за скандала с втората пенсия.", "date": "2019.11.30", "title": "Работодатели и синдикати: Бисер Петков е \"курбанът\" на правителството"}
{"url": "https://news.bg/politics/pardyu-balgariya-ima-problemi-dalech-e-ot-otmyana-na-vizi-za-sasht.html", "text": "Във връзка със срещата на премиера Бойко Борисов и президента на САЩ Доналд Тръмп в Белия дом и евентуалното отпадане на американските визи за българите пред БНР коментира Джеймс Пардю, посланик на САЩ в България 2002-2005 година.\"Обикновено не си мълча, когато видя, че нещо не е както трябва. Мисля, че дипломацията е нещо повече от това да се изтъква непрекъснато положителен имидж на определена страна\", обяснява той.Според него, \"ако има проблеми, те трябва да се решават. Трябва да се изговарят прямо и честно. Независимо от критиките ми, аз много обичам България, народа ѝ, историята, културата, характера ѝ\", По думите, отправя тези критики, защото иска България да бъде по-добро място, а не заради самата критика. \"Защото за мен България е чудесна и с голямо бъдеще пред себе си като демократична страна. Смятам, че България още е в процес на преход и че това може да отнеме още години. Но тя продължава да е пропита с корупция.\"\"Особено ме тревожи липсата на свобода на медиите. Положението не беше перфектно, когато бях у вас. Но все пак имаше конкуренция и правителствените представители се държаха отговорно. Не се стигаше до съдебни дела, но поне корупцията излизаше наяве. Това вече го няма. Медиите са подчинени. Аз просто го изговарям гласно и ще продължавам да го правя, ако е необходимо\".Той допълва, че би искал САЩ и ЕС да влияят повече на България за решаване на тези проблеми. \"А те са сериозни, корупцията е най-голямата заплаха за демокрацията. И България има много да наваксва.\"\"Във всяка страна има някакво ниво на корупция. Но в повечето развити демокрации държавници се пращат в затвора или поне се уволняват. Дори в администрацията на Доналд Тръмп вече няколко ръководители бяха освободени от постовете им за поведение, което може и да е свързано с корупция. Петима или шестима от най-близките му хора са вече в затвора или очакват присъди. В България това рядко се случва\", обяснява Пардю.\"Трябва да се съгласите, че в момента България е еднопартийна държава, няма ефективна опозиция. И че дългосрочен ефект от такова управление може да е корупцията\", допълва той.Пардю е разочарован през 2004 и 2005 г., че ЕС не използва позицията си, за да постигне голям напредък в България в битката срещу корупцията. \"Ако бяха по-твърди по този въпрос, България щеше да е много по-напреднала в развитието си. Защото корупцията пречи на икономическото развитие, гони младите хора от страната, какви ли не проблеми създава.\"Според него, \"Европа още може да направи много. Разочарован съм, че САЩ не оказват натиск. Но корупцията не е точно водеща тема в дневния ред на Доналд Тръмп\".\"България е далеч от отмяна на визите, тъкмо заради проблемите, за които говоря. Решението ще бъде съобразно критериите. Същевременно ще е и политическо. Но ако се върнете чак до 2000 година, ще видите, че всички президенти оттогава са казвали, че ще разгледат въпроса\", коментира той.По думите му, \"изглежда като дългосрочно обещание, отколкото като незабавни действия за отмяна на визите. Българите не бива да чакат със затаен дъх, освен ако не бъде постигнат голям напредък по изпълнението на критериите\".Бившият американски посланик в България счита, че срещата, до голяма степен е в отговор на покупката на изтребителите Ф-16. \"Тръмп действа така - направи нещо за мен и аз ще направя нещо за теб. Така Борисов получи среща в Белия дом и съвместно изявление. Но тези изявления са пълни с общи приказки. Но едно нещо в това специално ми се струва значимо - предложението на България за координационен център за НАТО във Варна.\"\"Но това май е всичко. Целта беше най-вече Борисов да се покаже в Овалния кабинет с президента на Съединените щати. В това няма нищо лошо. Всъщност е много добре, че България говори с Вашингтон директно на най-високо ниво\", допълва той.Според него, българското правителство \"ефективно балансира между руското влияние и участието ви в трансатлантическото партньорство със западните демокрации. Трудна е ситуацията за България. В края на краищата Русия има грамадно влияние в страната ви, най-вече чрез енергетиката\".\"Казвам това не като някой, който не харесва Русия. Ясно ми е, че тя е велика държава. Имам проблем не с Русия като страна, или като народ, а с ръководството в Кремъл, което изглежда твърдо решено да подкопае демокрацията в Европа и в Съединените щати\", обяснява Пардю.Той допълва, че САЩ \"изпратиха много способен дипломат за свой посланик в София. Според мен България има голям късмет, че посланик Херо Мустафа е в София. Тя има огромен дипломатически опит. Работила е на някои много трудни места.\"", "date": "2019.11.30", "title": "Пардю: България има проблеми, далеч е от отмяна на визи за САЩ"}
{"url": "https://news.bg/int-politics/vatikana-vrashta-relikva-vav-vitleem-sled-poveche-ot-1000-godini.html", "text": "Папа Франциск разпореди връщането на реликва с размер на палец от римската базилика на \"Санта Мария Маджоре\" като подарък. Реликвата е в Рим от VII век, съобщава БиБиСи.Тя е представена за кратко в Ерусалим, преди да продължи пътуването си до Витлеем, за да съвпадне с началото на коледните тържества там. Длъжностни лица заявиха, че сега тя ще се съхранява във францисканската църква \"Света Екатерина\" до църквата \"Рождество Христово\".Християните вярват, че мъничкото парче дърво е част от яслите, в които е лежал Исус, след като се е родил. Смята се, че патриархът на Йерусалим, св. Софроний, е дарил реликвата на папа Теодор I през VII век.Оттогава реликвата се съхранява на показ в римската базилика \"Санта Мария Маджоре\", където \"много голям брой поклонници от цял ​​свят\" отиват да отдадат \"почитат\". Докато по-голямата част от остава в Рим, завръщането на малкия фрагмент е широко приветстван от християните в региона.Ватикана описа връщането на реликвата като дар от папа Франциск.Кметът на Витлеем Антон Салман заяви пред палестинската информационна агенция \"Вафа\", че връщането е и след искане на палестинския президент Махмуд Абас по време на неотдавнашно посещение във Ватикана. Завръщането съвпада с началото на четирите седмици до Коледа.Християните съставляват приблизително 1% от палестинското население на Западния бряг, Газа и Източен Йерусалим, но Витлеем е популярно място за християнски поклонници от цял ​​свят, особено по време на Коледа.\"Да празнуваме Коледа с присъствието на част от яслата, в която се е родил Исус Христос, ще бъде великолепно и огромно събитие\", заяви Амира Ханания, член на Висшия комитет по въпросите на църквите на Абас.Иска Харани, израелски експерт по християнство, определи завръщането на реликвата като \"обръщане на историята\".\"Преди хиляда години Рим бе зает да събира реликви от Изтока, за да се изгради като алтернативен Йерусалим. Сега Рим е достатъчно силен, че може да върне реликви в Йерусалим и Витлеем\", обяснява тя пред израелския \"Хаарец\".Това не е първият религиозен артефакт, върнат от папата.По-рано тази година той предадедаде някои от предполагаемите костни фрагменти на Свети Петър на патриарха на Източната православна църква.По-късно той каза, че ходът има за цел да обедини православната и католическата църква.", "date": "2019.11.30", "title": "Ватикана връща реликва във Витлеем след повече от 1000 години"}
{"url": "https://news.bg/int-politics/kndr-shindzo-abe-e-debil-i-politichesko-dzhudzhe-no-skoro-shte-vidi-istinska-raketa.html", "text": "Държавните медии на Северна Корея в събота се нахвърлиха срещу японския премиер Шиндзо Абе като \"дебил и политическо джудже\" за това, че нарече най-новия тест на Пхенян с реактивна система за залпов огън - балистична ракета и предупреди, че може да види истинска много скоро, съобщава \"Ройтерс\".Северна Корея изстреля два снаряда с малък обсег в морето край източния си бряг в четвърти тест на системата си, като севернокорейският лидер Ким Чен-ун изрази \"голямо удовлетворение\" от последния тест.След стрелбата на Пхенян, Абе заяви в четвъртък, че изстрелването на ракети в Северна Корея представлява заплаха за Япония и международната общност и че Токио ще наблюдава ситуацията със своите партньори.\"Може да се каже, че Абе е единственият идиот в света и най-глупавият човек, известен някога в историята, тъй като той не успява да различи ракета от система за залпов огън, докато гледа съпровождания със снимки доклад\", коментира севернокорейската агенция KCNA, позовавайки се на заместник генерален директор на министерството на външните работи на Севернокорейско министерство.\"Абе може да види каква е истинската балистична ракета в недалечното бъдеще и под носа му ... Абе не е нищо друго, освен перфектен дебил и политическо джудже без паралел в света.\"Резолюциите на Съвета за сигурност на ООН забраняват на Северна Корея да стреля с балистични ракети и да използва такава технология, но Северна Корея отхвърля ограничението като нарушение на правото за самозащита.В началото на ноември Пхенян разкритикува японския премиер, след като Токио заяви, че тестът на Северна Корея за това, което тя нарича \"свръх големи  реактивни системи за залпов огън\" на 31 октомври, вероятно са балистични ракети, нарушаващи санкциите на ООН.Последните ракетни тестове и засилената реторика в крайния срок, който Ким определи за САЩ, за да покажат гъвкавост в преговорите за ядрено разоръжаване.Миналия месец Пхенян съобщи, че е изпробвал \"нов тип\" балистична ракета, изстреляна от подводници - потенциална промяна на стратегическата игра.", "date": "2019.11.30", "title": "КНДР: Шиндзо Абе е дебил и политическо джудже, но скоро ще види истинска ракета"}
{"url": "https://news.bg/int-politics/holandskata-politsiya-prodalzhava-izdirvaneto-na-napadatelya-namushkal-trima-v-haga.html", "text": "Холандската полиция продължава издирването на нападателя, който намушка трима младежи на улица в Хага, претъпкана с купувачи за Черния петък, съобщава АП.. Полицията все още не е установила мотив. Пострадалите са лекувани и освободени късно в петък.Говорителят на полицията Марие Куйпер заяви, че в началото на съботния ден няма нова информация в разследването.Атаката в Холандия е , като уби двама, преди да бъде застрелян от полицаи.Куйпер допълва, че полицията в Хага не изключва нито един сценарий.Нападението е в сърцето на търговския квартал в Хага, където веригите супермаркети и луксозните магазини са осветени с ранна коледна украса. Полицията огради и блокира широк периметър, няма паника сред гражданите след нападението.Холандия вече бе шокирана от подобно нападение в Амстердам преди година, когато двама американци бяха ранени при атака с нож, за която прокуратурата твърди, че има \"терористичен мотив\".", "date": "2019.11.30", "title": "Холандската полиция продължава издирването на нападателя, намушкал трима в Хага"}
{"url": "https://news.bg/int-politics/edin-mesets-rusiya-kitay-i-iran-trenirat-zashtita-na-indiyskiya-okean.html", "text": "Иран, Русия и Китай провеждат съвместен морски период от 22 декември до 20 януари, съобщава ТАСС, цитирайки командира на ВМС на иранската армия контраадмирал Хосейн Ханжан.\"Целта на тези военни учения е да се осигури колективна сигурност и да се подпомогне укрепването на сигурността в северния Индийски океан, където се случват различни инциденти, по-специално пиратство\".През октомври представители на трите държави разработиха предварителен план за ученията.На 2 октомври руският външен министър Сергей Лавров обяви, че с предстоящите учения, моряците на Русия, Китай и Иран в Индийския океан ще се борят срещу терористите и пиратите.По-рано иранският министър на външните работи Мохамед Джавад Зариф отбеляза, че тези учения не са проявление на враждебност към никоя държава.", "date": "2019.11.30", "title": "Един месец Русия, Китай и Иран тренират защита на Индийския океан "}
{"url": "https://news.bg/world/trima-raneni-v-haga.html", "text": "Трима души са ранени при нападение с нож на главната търговска улица в град Хага, съобщи в профила си в Туитър хагската полиция, цитирана от Асошиейтед прес.Службите за спешна помощ са на мястото.Полицията призова за съдействие очевидци на случилото се или хора, заснели инцидента. В комюнике силите на реда обявиха, че издирват мъж на 45-50 години, облечен в сив анцуг.Говорителка на полицията каза по телефона за АП, че за момента не е ясно дали става въпрос за тероризъм.Нападението е извършено в момент, когато главната улица в Хага е била пълна с хора, дошли да пазаруват изгодно, възползвайки се от \"черния петък\".", "date": "2019.11.30", "title": "Трима ранени в Хага"}
{"url": "https://news.bg/press/boyko-borisov-uvolni-sotsialniya-ministar-biser-petkov-korumpiranite-vav-vlastta-bez-vizi-za-sasht.html", "text": "Неуредиците с децата инвалиди още от 2018 г., забавените правила за втората пенсия и договорка с патриотите прелели чашата на премиера. Преди година първо го махна, после го остави.Премиерът Бойко Борисов поиска и прие оставката на министъра на труда и социалната политика Бисер Петков.Това обявиха от правителствената пресслужба в петък привечер.Този път решението на министър-председателя да се раздели със социалния министър в третия си кабинет е окончателно, коментираха близки до Борисов. Освен това според премиера МТСП не работело с темпове, които да отговарят на очакванията на гражданите.Поне 3 са натрупаните с времето причини, заради които Борисов е взел главата на Петков, научи \"24 часа\".Първата е същата, заради която поиска оставката му и през 2018 г. - политиката към хората с увреждания и неяснотите около тяхното подпомагане. Въпреки че законовите промени бяха приети още през миналата година и работят от началото на тази, за министър-председателя проблемите в тази сфера не са изчистени.САЩ ще използват \"инструменти със зъби\", за да подпомогнат борбата с корупцията и върховенството на закона в България. Сред тях ще бъде и отказ да бъдат издавани визи на корумпирани държавни служители и членовете на тяхното семейство. Това заяви Н. Пр. Херо Мустафа по време на публична лекция на тема \"Българо-американските отношения в следващите 30 години\" в столичния хотел \"Балкан\".Тя се позова на един от инструментите в американските закони, който позволява на държавния секретар да откаже достъп на официални лица и близките им, ако има доказателства за участието им в корупция в особено големи размери. На форума присъстваха министърът на икономиката Емил Караниколов, Симеон Сакскобургготски.\"Записано без наставката -ов/-ев, бащиното име става двусмислено, освен че не е характерно за нашата антропонимна система. Например, ако името е Мартин Виктор Томанов и бъде произнесено така, не е ясно дали то е двойно име Мартин-Виктор или второто име е бащино. Открай време българите се надяват и се радват най-много да отгледат \"мъжка челяд\", защото тя продължава рода, на нея се пада не само привилегията, но и отговорността да запази родовото име, и когато има поколение да даде бащино. Затова родителите трябва да бъдат по-отговорни, когато кръщават момчета\", коментира проф. Чолева-Димитрова.Според нея няма съмнение, че образуването на бащини имена по традиционния начин е силно разколебано.Протестиращите, заради водния режим в Перник граждани, се опитаха да блокират пътен възел Даскалово при автомагистрала \"Струма\". Органите на реда ги върнаха с призива, че не е добре да остават на пътя в тъмната част на денонощието.По-рано днес в Перник отново имаше протест заради безводието и режима на водата в града. На демонстрацията си тази сутрин недоволните поискаха оставката на областния управител Ирена Соколова. Недоволните граждани вече поискаха оставката на управителя на местното ВиК Иван Витанов. На 9 декември е насрочено Общото събрание на дружеството, на което ще се решава освобождаването му.Близо година и половина след като подаде оставка като министър на труда и социалната политика заради невъзможността да овладее ситуацията около протеста на майките на деца с увреждания, но тя не беше приета, сега Бисер Петков напуска поста си по искане на премиера.В късния следобед в петък от правителствената информационна служба съобщиха, че той е подал оставката си като министър, а премиерът я е приел. В краткото съобщение се казва още, че \"кадровото решение на премиера е въз основа на натрупани във времето основания\". \"Министър-председателят Борисов счита, че темповете, с които Министерството на труда и социалната политика работи, не отговарят на обществено-политическите очаквания.\", се казва още в съобщението на правителствената информационна служба.Поредното заседание на съвместната българо-македонската комисия по историческите въпроси приключи без успех и с ново напрежение.Съпредседателят от българска страна проф. Ангел Димитров коментира, че напрежението в работата на комисията остава, а македонските представители не показват готовност за изчистване на споровете и настояват комисията да си вземе дълга почивка чак до май следващата година, пише БГНЕС.Получаваме сигнали, че имаме различни представи с нашите колеги не само за смисъла на нашата работа, но и за разбирането на Договора за приятелство и добросъседство, каза Димитров.Националната конференция, която е най-висшият форум на ДПС, ще се проведе на знакова за партията дата - 26 април догодина. Точно преди 30 години на тази дата бе регистирано Движението, припомни председателят Мустафа Карадайъ по БНТ. На 4 януари 2020 година пък се навършват 30 години от учредяването на партията.95 бенефициенти са заявили неправомерно 16 000 ха, като общо заявената от тях площ за подпомагане по Схемата за единно плащане на площ (СЕПП) в кампанията по Директни плащания за 2019 г. е почти 25 000 ха. С цел да получат субсидия, те са очертали площи, които не са техни и за които нямат документи и права за ползване.Площта е заявена без правно основание, на различно място, често в различна община и дори област спрямо земите, за които кандидатите разполагат с правно основание, установи проверка на Агроминистерството и фонд \"Земеделие\". Земеделските земи, които са посочени от стопаните за подпомагане, са основно на територията на областите Велико Търново, Габрово, Благоевград, Кюстендил, Перник и София-град. Заявените площи по СЕПП и ЗДП (зелени директни плащания) на тези бенефициенти са за около 8 млн. лева субсидия.", "date": "2019.11.30", "title": "Бойко Борисов уволни социалния министър Бисер Петков, Корумпираните във властта без визи за САЩ"}
{"url": "https://news.bg/economics/standard-poor-s-povishi-kreditniya-reyting-na-balgariya-borisov-e-dovolen.html", "text": "Meждyнapoднaтa peйтингoвa aгeнция Standard & Poor's повиши дългосрочния и краткосрочния кредитен рейтинг на България с положителна перспектива, съобщиха от Министерството на финансите.Повишението е в резултат на устойчивото развитие на икономиката на България, без натрупване на макроикономически дисбаланси. Фискалните и външните баланси са силни, а напредъкът по присъединяването на България към Механизма на валутния курс II е стабилен.Според рейтинговата агенция страната ни е изпълнила своите ангажименти по Плана за действие за присъединяване към валутно-курсовия механизъм ERM II и Банковия съюз, но също така Standard & Poor's отбелязва, че окончателното решение за това не е изцяло под неин контрол.Анализаторите очакват, че прогресивно укрепващата фискална и външна позиция на България ще продължи, като страната ще се развива устойчиво в условия на по-слаба външна икономическа среда.В социалната мрежа Facebook министър-председателя Бойко Борисов определи повишения кредитен рейтинг на България като \"поредната добра експертна оценка за политиките, които провеждаме в сферите на икономиката и финансите\".", "date": "2019.11.30", "title": "Standard & Poor's повиши кредитния рейтинг на България, Борисов е доволен"}
{"url": "https://news.bg/world/balgari-razrezhdali-benzin-v-gartsiya.html", "text": "Гръцката полиция разби нелегална мащабна мрежа за внос на химикали от България, използвани за разреждане на бензин на бензиностанции в Атина. Собственикът на две български фирми, извършвали нелегалния внос, е 50-годишен кипърец, който се издирва, съобщи БНР.Арестувани по случая са 20 души, съобщиха от Дирекция на полицията.От забранения разтворител са открити 20 тона. Престъпната група е снабдявала бензиностанциите в Атина.Получател на износа от двете фирми е несъществуваща гръцка фирма за производство на бои.Властите имат информация, че за 2 години по тази схема в Гърция са внесени над 2 000 тона от химикалите, като печалбата е над 2,5 млн. евро.Няколко месеца полицията е следила заподозрените лица, за да установи цялата схема за разреждане на бензина, съобщи говорителят на гръцката полиция.Задържаните лица са предадени на прокуратурата.", "date": "2019.11.30", "title": "Българи разреждали бензин в Гърция"}
{"url": "https://news.bg/world/kasapinat-ot-london-bridzh-e-lezhal-v-zatvora-za-terorizam.html", "text": "Касапинът от Лондон бридж е лежал в затвора за тероризъм, разкри \"Ройтерс\". Агенцията се позовава на съобщение от полицията.Тя разпозна извършителя като Усман Хан. Той е бил на 28 години и беше застрелян от силите на реда при нападението си с нож на Лондон бридж.Двама души умряха в болница от раните си.\"Този човек беше известен на властите, след като през 2012 г. беше осъден за терористични престъпления\", казва в изявление полицейският служител в борбата с тероризма Нийл Басу.\"Той бе освободен от затвора през декември 2018 г. и сега на ред е разследване, за да се установи как е дошъл да извърши тази атака\", посочи Нийл Басу.В момента не се разкрива дали касапинът е бил свързан с Ислямска държава или Ал Кайда.Властите определиха нападението като терористичен акт. Усман Хан бил освободен от затвора, след като се съгласил да носи електронна гривна.", "date": "2019.11.30", "title": "Касапинът от Лондон бридж е лежал в затвора за тероризъм"}
{"url": "https://news.bg/world/boris-dzhonsan-zatyagame-merkite-sreshtu-teroristi.html", "text": "Часове след кървавото нападение на Лондон бридж премиерът на Великобритания Борис Джонсън се закани да затегне мерките срещу тероризма. Това предаде \"Скай нюз\".След като научи за престъпното минало на терориста, премиерът Борис Джонсън заяви, че отдавна е против предсрочното освобождаване на престъпниците от затворите.\"Ще има увеличение на присъствието на полиция по улиците на столицата. Освен това разполагаме 20 000 полицаи по улиците в цялата страна\", обеща Джонсън.До Лондон бридж, мъж нападна хора с нож, няколко души бяха ранени.Върху тялото на заподозряния е монтирано фалшиво взривно устройство.Мъжът беше застрелян на място от полицията.При нападението .Други трима се намират в критично състояние.Нападателят беше идентифициран от полицията като 28-годишния Усман Хан. Той е лежал в затвора за тероризъм.В момента не се съобщава дали е бил свързан с \"Ал Кайда\" или \"Ислямска държава\".Нападението на Усман Хан стана близо две години и половина след терористичната атака на Лондон бридж през 2017 година.Осем души бяха убити, а други 48 други ранени, когато микробус се вряза в пешеходци на моста, след това от него изскочиха нападатели и се втурнаха в Боро пазар и намушкваха хора в ресторанти и кръчми.В началото на този месец нивото на заплаха от терор на Обединеното кралство бе понижено от \"тежко\" до \"значително\" за първи път от пет години.Това означаваше, че нападение се смята за вероятно, а не за много вероятно.", "date": "2019.11.30", "title": "Борис Джонсън: Затягаме мерките срещу терористи"}
{"url": "https://news.bg/world/izrael-otnovo-udari-gaza-2.html", "text": "Израелската армия нанесе за поредна вечер , съобщиха местни медии.Действията на израелската армия са в отговор на нападение с ракета, изстреляна от палестинския анклав.Току-що нанесохме удар по военен пост на Хамас в северната част на ивицата Газа в отговор на ракетата, изстреляна от Газа по мирни израелски граждани по-рано този ден, обявиха от армията.През последните дни седмици Хамас е основна цел на действията на израелската армия.Напрежението в Близкия изток ескалира последните дни.", "date": "2019.11.30", "title": "Израел отново удари Газа"}
{"url": "https://news.bg/world/napadatelyat-ot-haga-e-zadarzhan.html", "text": "Холандската полиция задържа мъж по подозрение за нападение над тийнейджъри с нож в Хага. Това съобщи АП.Според някои съобщения заподозреният е бил с добро телосложение. Той е бил задържан на улицата. След това е бил отведен в полицейския участък с кола.Трима души бяха ранени в петък от мъж в холандския град Хага. По-късно се оказа, че ранените са тийнейджъри.В момента не се съобщават мотивите за престъплението. Първоначалните информации бяха, че силите на реда издирват мъж на 45-50 години, облечен в сив анцуг.", "date": "2019.11.30", "title": "Нападателят от Хага е задържан"}
{"url": "https://news.bg/bulgaria/bi-bi-si-pusna-oshte-edin-film-za-sotsialnite-domove-u-nas.html", "text": "Британската телевизия Би Би Си пусна още един документален филм за социалните домове в България, съобщава БНТ.Телевизията излъчи документалния филм \"Скритите деца на България\" на Кейт Блюит, която се връща България, за да проследи съдбата на три деца от дома в Могилино, чиято Тогава филмът провокира реформа и замяната на домовете с по-малки центрове от семеен тип.Сега Блюит се среща със същите деца в новите центрове. Изводът й е, че въпреки промените, условията на изолация и отношението към децата са същите.През миналата седмица , защото отказва да спре финансирането за изграждането на такива домове у нас.Организация \"Интернационал за правата на хората с увреждания\" публикува относно ситуацията с домовете за сираци в България.От социалното министерство излязоха с позиция по казуса.\"Изложените в доклада на организацията факти и обстоятелства са тревожни и ще бъдат проверени\", се казва в позицията на министерството. \"Социалното ведомство не приема от единични случаи да се правят генерализирани изводи за грижите за деца в България\", отбелязват от ведомството.Допълва се, че по обективен анализ на предприетата от правителството през 2010 г. реформа за деинституционализация на децата в Република България може да се направи само ако се анализират всички предприети законодателни и други мерки, а не да се правят изводи само от един ограничен кръг подбрани услуги.Проверка е установила, че всички деца и младежи в центровете са в добро състояние, забелязва се напредък в развитието и социалните умения и добро качество на грижа за тях.", "date": "2019.11.30", "title": "Би Би Си пусна още един филм за социалните домове у нас"}
{"url": "https://news.bg/world/ispaniya-hvana-nay-golyamata-pratka-metamfetamin-v-istoriyata-si.html", "text": "Националната полиция на Испания залови най-голямата пратка метамфетамин в историята на страната. Конфискувани са 631 килограма, съобщава ТАСС, позовавайки се на източници от силите на реда.Наркотиците са иззети по време на операция за борба с незаконното разпространение на наркотици.Шестима души са задържани.", "date": "2019.11.30", "title": "Испания хвана най-голямата пратка метамфетамин в историята си"}
{"url": "https://news.bg/world/velikobritaniya-varna-na-vietnam-i-ostanalite-23-tela.html", "text": "Британските власти върнаха на Виетнам и останалите 23 от 39-те тела на виетнамски граждани, открити в , информира \"Ройтерс\".Останките на 23-те жертви бяха докарани на летището в Ханой рано тази сутрин, обяви представител на виетнамското правителство. Седем от телата са кремирани във Великобритания преди да бъдат върнати, съобщи Виетнамската новинарска агенция.Първите Виетнамската полиция арестува 10 души във връзка със случая. В понеделник британският шофьор на камиона Липсата на работа, екологичната катастрофа и обещанията за високи заплати са основните фактори виетнамците да търсят по-добър живот в западни държави.", "date": "2019.11.30", "title": "Великобритания върна на Виетнам и останалите 23 тела"}
{"url": "https://news.bg/world/premierat-na-malta-planira-da-podade-ostavka.html", "text": "Премиерът на Малта Джоузеф Мускат е заявил пред приближени, че планира да подаде оставка заради политическата криза около , която обхвана правителството тази седмица, пише \"Гардиън\".Решението му идва след задържането и разпитването на един от съветниците му във връзка с разследването на убийството на известния разследващ журналист през 2017 г., който разкри корупция по най-високите етажи на властта и бизнес кръговете в Малта.След безрезултатно разследване на убийството през последните две години, властите в средиземноморската страна ускориха следствените действия през последните дни, извършвайки няколко ареста, които дестабилизираха правителството.Рано сутринта в петък след извънредно заседание на кабинета, продължило до ранните часове на вчерашния ден, Мускат обяви, че ще остане начало на правителството до приключване на разследването.Но малко след това излязоха подробности за разделение в кабинета. Сега е ясно, че Мускат планира да се обърне към нацията, за да обяви, че се оттегля от поста. Все още не е решено кога ще го направи. Местна медия информира, че премиерът чака новини дали полицията ще повдигне обвинения срещу бизнесмен, заподозрян, че е поръчал убийството на Галиция.Вицепремиерът на Малта Крис Ферне е готов да поеме ролята на изпълняващ длъжността премиер на страната до избирането на нов лидер през януари 2020 г.Тази седмица . Бившият началник на канцеларията на премиера  и освободен в четвъртък без да му се повдигат обвинения.В петък правителството отхвърли молба да бъде помилван основният заподозрян, бизнесменът Йорген Фенех, в замяна на информация за убийството. Фенех беше задържан ", "date": "2019.11.30", "title": "Премиерът на Малта планира да подаде оставка"}
{"url": "https://news.bg/bulgaria/fandakova-nyama-da-ottegli-predlozhenieto-za-po-visoki-danatsi-ot-2020-g.html", "text": "Кметът на София Йорданка Фандъкова няма да оттегли предложението за  от 2020 г.Столичният градоначалник вярва, че решението ще доведе до по-чиста среда в София въпреки общественото недоволство.Фандъкова смята, че няма да загуби обществена подкрепа.\"Хората, които искат да развиваме града си, които искат децата ни да дишат по-чист въздух, ще подкрепят дори и непопулярните мерки за това по-замърсяващите, по-мощните коли, да плащат малко повече, отколкото досега\", каза тя.\"Увеличението е минимално, но знакът и посоката са тези, които би следвало всички политици, които твърдят, че искат да работят за по-чист въздух, за по-добри улици в кварталите, да подкрепят, очаквам това да се случи в Столичния общински съвет\", продължи кметът на София.Никой политик не очаква, че, когато предложи непопулярна мярка, тя ще се приеме охотно от обществото, според Фандъкова.Увеличението при данъка за автомобилите е в зависимост от екологичния стандарт на колата и нейната мощност, а ръстът е между 10 и 40%. При имотните сделки данъкът ще скочи с 20% но, изчислено от стойността на сделката, увеличението реално е с 0.5 на сто.Фандъкова беше гост на международен ендоваскуларен конгрес с домакин проф. Иво Петров, водещ инвазен кардиолог и ангиолог.", "date": "2019.11.30", "title": "Фандъкова няма да оттегли предложението за по-високи данъци от 2020 г."}
{"url": "https://news.bg/world/pochti-vseki-mozhe-da-stane-milioner-no-kak.html", "text": "Πoчти вceĸи имa нyжнитe ĸaчecтвa, зa дa бъдe милиoнep. Taĸa cмятa Cтив Cибoлд, ĸoйтo caм e ycпял дa нaтpyпa cвoeтo cъcтoяниe, посочва money.bg. \"Kaĸтo пoвeчeтo нeщa в живoтa, дa cтaнeтe дoбpи в пeчeлeнeтo нa пapи нe e пo-paзличнo oт тoвa дa cтaнeтe дoбpи в ĸoeтo и дa e дpyгo\", пишe Сиболд в ĸнигaтa cи \"Kaĸ миcлят бoгaтитe\".И ĸaĸтo пoвeчeтo нeщa в живoтa, ycпexът нe ce пoявявa пpocтo тaĸa. Aĸo иcĸaтe дa cтe милиoнepш, щe тpябвa дa нaпpaвитe няĸoи пpoмeни в нaчинa, пo ĸoйтo живeeтe - и няĸoлĸo жepтви.Eтo 11 нeщa, oт ĸoитo бoгaтитe ca ce oтĸaзaли, пoдбpaни oт СNВС:\"Ocнoвнaтa цeл в живoтa нa пoвeчeтo xopa e дa ce пeнcиoниpaт нa 65 г., ĸaтo нaдeждaтa e дa имaт дocтaтъчнo cpeдcтвa, зa дa oцeлeят, дoĸaтo yмpaт\", пишe тoй. He ce cтpaxyвaйтe дa миcлитe пo-мaщaбнo. B ĸpaйнa cмeтĸa cpeдният чoвeĸ \"пpитeжaвa вcичĸo нeoбxoдимo, зa дa изĸapвa пoвeчe пapи, oтĸoлĸoтo xapчи\".Maĸap бoгaтитe дa пoзнaвaт и цeнят вaжнocттa нa тoвa дa пecтят и инвecтиpaт, тe cъщo тaĸa знaят мнoгo дoбpe, чe ĸлючът ĸъм зaбoгaтявaнeтo e дa ce ĸoнцeнтpиpaт въpxy yвeличaвaнe нa дoxoдитe cи.Πo пpинцип, пoвeчeтo xopa избиpaт дa пoлyчaвaт възнaгpaждeниeтo cи ĸaтo cтaбилнa зaплaтa, ĸaзвa Cибoлд. B cъщoтo вpeмe бoгaтитe пpeдпoчитaт дa гo пoлyчaвaт нa бaзa peзyлтaтитe cи - и мнoгo чecтo ca caмoнaeти. \"Зa пoвeчeтo тoвa (cтaбилнaтa зaплaтa) e нaй-бaвният път ĸъм пpocпepитeтa\", ĸaзвa тoй, дoĸaтo coбcтвeният бизнec e нaй-бъpзият път ĸъм бoгaтcтвoтo.Cpeднaтa ĸлaca e пoпyляpнa c тoвa, чe живee нaд възмoжнocтитe cи, пишe Cибoлд. Бoгaтитe пъĸ нe xapчaт вcичĸo, ĸoeтo изĸapaт, имaт няĸoлĸo изтoчниĸa нa дoxoди и плaщaт пъpвo нa ceбe cи - т.e. пecтят и инвecтиpaт.Избepeтe cyмa, ĸoятo мoжe дa oтдeлятe вceĸи мeceц oт зaплaтaтa зa инвecтиции и cпecтявaния и зaдeляйтe тeзи cpeдcтвa вeднaгa щoм я пoлyчитe.Бoгaтитe пpeдпoчитaт дa ca oбpaзoвaни, oтĸoлĸoтo дa ce зaбaвлявaт, ĸaзвa Cибoлд. Te oцeнявaт мoщтa, ĸoятo oбpaзoвaниeтo и cлeд yнивepcитeтa дaвa. Koгaтo влeзeтe в дoмa нa бoгaт чoвeĸ, щe видитe oгpoмнaтa библиoтeĸa, пишe тoй. B cъщoтo вpeмe ocтaнaлитe xopa пpeдпoчитaт poмaни, тaблoиди и cпиcaния.Tyĸ нe гoвopим caмo зa вaшaтa пoлoвинĸa, a зa цялocтнaтa ви пpиятeлcĸa cpeдa. Teзи, c ĸoитo пpeĸapвaтe cвoбoднoтo cи вpeмe, oпpeдeлят дo гoлямa cтeпeн и вaшия ycпex.Bмecтo дa cи пpипoмнятe c нacлaдa \"дoбpитe cтapи вpeмeнa\", мeчтaйтe зa бъдeщeтo и пpaвeтe плaнoвe. \"Xopaтa, ĸoитo cмятaт, чe нaй-дoбpитe им дни ca зaд гъpбa им, pядĸo зaбoгaтявaт и чecтo ce бopят c нeщacтиe и дeпpecия\", пишe Cибoлд.Cpeдният чoвeĸ иcĸa дa ce чyвcтвa yдoбнo, дoĸaтo бoгaтитe ca cтимyлиpaни oт нecигypнocттa. Дa cтaнeтe милиoнep нe e лecнo и тpябвa дa пoeмaтe pиcĸoвe.", "date": "2019.11.30", "title": "Почти всеки може да стане милионер – но как?"}
{"url": "https://news.bg/crime/zadarzhaha-za-sbivane-chlen-na-us-na-lokomotiv-sofiya-i-oshte-dvama-mazhe.html", "text": "Трима мъже от агитката на столичния \"Локомотив\" са задържани за агресивно поведение след мача от втора професионална футболна лига между \"Локомотив-София\" и \"Хебър-Пазарджик\", съобщиха от МВР. Единият от тях член на управителния съвет на софийския тим.В самия край на футболната среща, когато отборът на гостите е изравнил резултата а официалните лица са изразявали своята радост в ложата, към тях са се насочили привърженици на домакините. Последвали са кратки словесни пререкания, прераснали впоследствие във физическа саморазправа, която от ложата се е прехвърлила и извън стадиона. В сбиването са се включили и други фенове на отбора домакин.Във Второ районно управление е подадена информация по случая, след което са предприети следствени действия и е образувано досъдебно производство.Продължават оперативните действия за установяване и на останалите участници в инцидента.", "date": "2019.11.30", "title": "Задържаха за сбиване член на УС на „Локомотив-София“ и още двама мъже"}
{"url": "https://news.bg/int-politics/nadlar-ofitsialno-pokani-tramp-da-izprati-svoy-advokat-na-izslushvaniyata-po-impiychmanta.html", "text": "Председателят на правната комисия към Камарата на представителите в американския Конгрес Джералд Надлър е съобщил на президента Доналд Тръмп, че до 6 декември трябва да уведоми комисията дали негов адвокат ще участва в изслушванията по импийчмънта, съобщи изданието \"The Hill\".\"Пиша Ви, за да изясним дали Ваш адвокат ще участва в занапред в разследването по импийчмънта\", посочва Надлър като допълва, че Тръмп трябва да даде отговор не по-късно от 17:00 ч. на 6 декември.В петък Надлър изпрати също писмо до представителя на републиканците в правната комисия Дъг Колинс със запитване дали желае да изпрати призовки по делото. Надлър постави и краен срок до 6 декември, в който представителят републиканците трябва да даде отговор.По-рано председателят на комисията по разузнаването към Камарата на представителите Адам Шиф съобщи на конгресмените-демократи, че оглавяваната от него комисия подготвя доклад за юридическата комисия.\"При нашето разследване установихме, че в продължение на много месеци президентът Тръмп се е опитвал да предизвика чуждестранна намеса в изборите ни заради собствена политическа изгода, в ущърб на националните ни интереси\", съобщава Шиф на законодателите.Според информация на \"The Hill\", републиканците на свой ред са отправили запитване до Надлър защо определя срокове преди да е получил доклада по разследването, подготвен от комисията по разузнаването.Припомняме, че бяха от изслушванията, от които стана ясно, че поведението на държавния глава е било неправомерно и опити за натиск върху лидери на чужди държави е имало.Самият Тръмп определи разследването като \"лов на вещици\".Тръмп обяви, че  на САЩ (горната камара на Конгреса на САЩ), ако Камарата на представителите (долната камара на Конгреса на САЩ) гласува за отстраняването му от длъжност.Припомняме, че в Сената на САЩ мнозинство има Републиканската партия, от която е Тръмп.", "date": "2019.11.30", "title": "Надлър официално покани Тръмп да изпрати свой адвокат на изслушванията по импийчмънта"}
{"url": "https://news.bg/world/ediniyat-ubit-pri-london-bridzh-e-25-godishen-absolvent-ot-kembridzh.html", "text": "Една от жертвите на петъчното нападение на Лондон бридж е 25-годишният абсолвент от Кембридж Джак Мерит, предаде Би Би Си. Неговият баща го описва като \"красив дух\".Мерит е бил един от координаторите на програма за образование на затворници, организирана от Кембриджкия университет. Среди участниците в програмата има както студенти, така и бивши затворници, сред които е и Вчера, около 14:00 ч., по време на конференция за социализация на затворници Хан нападна с нож намиращите се в залата хора, след което избяга на Лондон бридж, където беше заловен от минувачи. Малко по-късно пристигна полиция, която застреля нападателя.Освен Джак Мерик при инцидента беше убита и жена, чието име засега не се съобщава. Още трима души бяха ранени.Днес от лондонската полиция увериха, че разследването не е установило каквито и да било признаци Хан да е имал съучастници.Премиерът Борис Джонсън, който посети мястото на инцидента, заяви, че съществуващата към момента във Великобритания система за предсрочно освобождаване на затворниците се нуждае от сериозно преразглеждане.", "date": "2019.11.30", "title": "Единият убит при Лондон бридж е 25-годишен абсолвент от Кембридж"}
{"url": "https://news.bg/int-politics/favoritite-za-liderstvoto-na-germanskata-sdpg-sa-krititsi-na-golyamata-koalitsiya.html", "text": "Очаква се Социалдемократическата партия на Германия да бъде оглавена от бившия заместник-министър на финансите на провинция Северен Рейн-Вестфалия Норберт Валтер-Борянс и депутатката от бундестага на провинция Баден-Вюртемберг Саския Ескен, предаде Дойче веле.Двамата получиха 53.06 процента от гласовете на днешния вот, който се проведе в централата на партията в Берлин. Конкурентите им - вицеканцлерът и министър на финансите на страната Олаф Шолц и ексдепутатката от местния парламент на Бранденбург Клара Гейвиц получиха 45.33 процента от гласовете.Във вътрешнопартийните избори участваха около 54 процента от членовете на СДПГ.Първият тур се проведе на 26 октомври. Тогава нито една от шестте двойки, претендиращи за лидерството, не събра 50 процента от гласовете.Резултатите от гласуването нямат задължителен характер. Формално решението за избор на ръководство ще бъде взето на конгреса на социалдемократите в началото на декември.В рамките на предизборната кампания, която продължи около два месеца, бяха проведени над 20 регионални конференции.През септември един от лидерите на СДПГ Мануела Швезиг заяви, че се оттегля от поста на временен съпредседател на партията заради онкологично заболяване. Същевременна тя запази поста на премиер на провинция Мекленбург-Предна Померания.Фаворитите за лидерството в СДПГ Норберт Валтер-Борянс и Саския Ескен са сред критиците на \"голямата коалиция\" управляваща страната в момента. Тя включва социалдемократите, Християндемократическия съюз ХДС и Християнсоциалния съюз ХСС.Очаква се на конгреса на СДПГ да бъдат предложени редица условия към партньорите в коалицията. Водещата двойка претенденти за избора на съпредседатели на партията призовава за милиардни инвестиции за инфраструктурата и защитата на климата, както и за минимално почасово заплащане на труда, което да е не по-ниско от 12 евро.", "date": "2019.11.30", "title": "Фаворитите за лидерството на германската СДПГ са критици на голямата коалиция"}
