{"url": "https://news.bg/world/sasht-ogranichavat-vlizaneto-na-imigranti-bez-zdravna-zastrahovka-ot-3-noemvri.html", "text": "От 3 ноември САЩ ограничават влизането на имигранти без медицинска застраховка. Разпореждането е подписано от Доналд Тръмп, съобщи ТАСС, позовавайки се на Белия дом.По информация на \"Гардиън\" имигрантите, кандидатстващи за американски визи, няма да бъдат допускани в страната освен ако не докажат, че могат да си позволят здравни грижи в рамките на 30 дни от влизането си.Според новите правила имигрантите трябва в течение на 30 дни от влизането си в страната да представят на властите или медицинска застраховка, или пари за покриване на медицински разходи.\"Допускат се редица изключения, в частност - за децата на американските граждани\", се казва в съобщението.На 30 август бе съобщено, че за последната година в центровете за задържане на мигранти в САЩ са регистрирани 898 случаи на паротит сред пълнолетните мигранти, настанени в 57 центъра в 19 щата. Повечето от болните са мъже.По информация на \"Гардиън\" новото правило, което влиза в сила на 3 ноември, ще се прилага за хората, които търсят имигрантски визи, а не тези, които са на територията на САЩ. То няма да се прилага за лицата, търсещи убежище, бежанците или децата. То ще се отнася за съпрузите и родителите на американски граждани. Това може да се отрази на .Администрацията на Тръмп се опитва да се отдалечи от семейната имиграционна система и да се основава на система, основана на заслуги. Това решение е поредното усилие за ограничаване на достъпа на имигранти до публични програми.Администрацията на Тръмп по-рано тази година направи промени в регламентите, които биха отказали зелени карти на имигрантите, които използват някои форми на обществена помощ. Белият дом също така насочи длъжностните лица да възстановят плащането на социални плащания от спонсори и предложи правило, изискващо .Необходимата застраховка може да бъде закупена индивидуално или предоставена от работодател, а тя може да бъде краткосрочно покритие или за катастрофа.Medicaid за бедните не се прилага и имигрант няма да може да получи виза, ако използва субсидиите на Закона за достъпна грижа при закупуване на застраховка. Тези субсидии се плащат от федералното правителство.", "date": "2019.10.05", "title": "САЩ ограничават влизането на имигранти без здравна застраховка от 3 ноември"}
{"url": "https://news.bg/crime/sadat-ostavi-v-aresta-trimata-sluzhiteli-na-dai-plovdiv.html", "text": "Съдът остави в ареста тримата служители на ДАИ-Пловдив, обвинени за приемане на подкуп, съобщи bTV. Те са обвинени в изнудване, вземане на подкуп и злоупотреба със служебно положение.Тримата служители от ДАИ-Пловдив са били следени със СРС от края на месец май, съобщават от Мъжете водили активни разговори с транспортни фирми, на които извършвали проверки в качеството си на инспектори. Привиквали ги в сградата на Автомобилната администрация и им обяснявали, че имат нарушения - например нерегистрирани превозни средства или липса на удостоверения за професионална квалификация на техни шофьори.По думи на прокурорът Георги Гешев инспекторите не са имали намерение да съставят актове, а да посъветват фирмите как нещата \"могат да се нагласят\".Били са разпитани и свидетели. Един от тях е един от големите месопроизводители в Пловдивско. Той заявил, че мъжете са му искали пари и месни продукти, които произвежда. Мъжът разказал, че бил извикан на паркинг пред голям търговски обект в Пловдив, където предал исканата сума от 600 лв. и чантите с луканки.Други дружества, които също са били потърпевши, са потвърдили схемата на инспекторите - привикване в ДАИ, разясняване, че има нарушения и че те могат да се отстранят.От своя страна адвокатите на тримата задържани изтъкват чистото им съдебно минало и подкупните инспектори да бъдат освободени под парична гаранция. Предстои съдът да се произнесе.Припомняме, преди дни  по сигнал за корупционни схеми. При претърсване на офиси и адреси в Пловдив, Свиленград и Първомай бяха задържани 7 души. Вчера пък беше В ареста за 24 часа се оказа и временно изпълняващата длъжността директор на ДАИ-Пловдив Анна Генова.По-късно стана ясно, че трима от задържаните след спецакцията в ДАИ-Пловдив ", "date": "2019.10.05", "title": "Съдът остави в ареста тримата служители на ДАИ-Пловдив"}
{"url": "https://news.bg/society/dneshnata-marihuana-e-gmo-vodi-do-shizofreniya.html", "text": "Съвременната марихуана вече не е \"мека\" дрога. Това заяви началникът на клиниката по токсикология във Военноморската болница във Варна . Тя е сред участниците в кампанията \"\", която започна във Варна, информира bTV. а употребата ѝ води до шизофрения, каза шефът на токсикологията във ВМА-Варна.Според д-р Борислав Станчев от дирекция \"Превенции\" в община Варна, цитиран от БНР, новата дрога не се улавя от стандартните тестове, а само от кръвни проби. В страната ни тепърва се изграждат подобни лаборатории.Според д-р Станчев има и друга опасност, свързана с т.нар. \"хашишово или марихуаново масло\": \"Това не е хашиш. Това е извлек. Обработва се с едни специални химически разтвори и се извлича тетрахидроканабинол, при което той е с много висока концентрация - 80% и нагоре. Често се продава под формата на ампулки, които се накапват било на тютюн, било на смески за пушене. Може да се продават и като ампули, готови за пушене в електронни цигари\", каза д-р Станчев.По думите на Златева най-много интоксикации се получават при употребилите амфетамини, метаамфетамини и екстази. Това е най-популярната сред младежите дрога, а , обясни експертът.Според медица при употреба на тези наркотици се стига и до свръхвъзбуда на целия организъм, което причинява инсулти и инфаркти. .\"\", каза Златева.По думите на д-р Божидар Чукурланов проблем са и т.нар. . Тяхното съдържание не е ясно, каза той.Според него , макар че се сблъскват с такива случаи ежедневно.В морската ни столица се провежда кампанията на сдружение \"Отвори очи\", общината и Варненската и Великопреславска митрополия на тема: \"Православните семейни ценности срещу новите дроги\".", "date": "2019.10.05", "title": "Днешната марихуана е ГМО, води до шизофрения"}
{"url": "https://news.bg/world/broyat-na-zhertvite-pri-protestite-v-irak-prodalzhava-da-raste.html", "text": "Продължава да расте  които започнаха във вторник, съобщава \"Спутник\".От началото на размириците загинаха 73 души, а други 3000 бяха ранени. Повечето от жертвите са от Багдад и от провинция Зигар, съобщи директорът на Иракската обсерватория на човешките права Мустафа Саадоун.Той посочи, че вчера е бил на-кървавият ден от протестите и не изключи в скоро време броят на жертвите да нарасне до 100.Освен това 450 души са били задържани, като половината от тях вече са освободени.Протестите започнаха на 1 октомври в Багдад, а от сряда обхванаха няколко провинции в Ирак. Демонстрантите настояват правителството да подаде оставка. Сред другите им искания са подобряването на жизнения стандарт, както и сферите на здравеопазването и образованието. Те негодуват и срещу безработицата и корупцията.Между 2 и 4 октомври властите блокираха достъпа до интернет в Багдад и още няколко региона в централните и източните части на страната. От 3 октомври в столицата влезе в сила вечерен час.", "date": "2019.10.05", "title": "Броят на жертвите при протестите в Ирак продължава да расте"}
{"url": "https://news.bg/int-politics/siriya-plashi-turtsiya-s-palnomashtabna-voyna-kato-otgovor-na-agresiya.html", "text": "Подкрепяните от САЩ Сирийски демократични сили заплашиха, че няма да се поколебаят да превърнат всяка непровокирана атака от страна на Турция в \"пълномащабна война\", за да защитят Северна Сирия, съобщава \"Ройтерс\".Изявлението идва след като по-рано днес турският президент Реджеп Тайип Ердоган обяви, че Анкара се подготвя за осъществяването на на изток от Ефрат, тъй като е недоволна от постигнатия с Вашингтон прогрес по установяването на зона за сигурност в региона.Ердоган посочи, че операциите ще започнат до дни и ще са насочени именно срещу контролираните от Сирийските демократични сили територии на изток от река Ефрат.", "date": "2019.10.05", "title": "Сирия плаши Турция с \"пълномащабна война\" като отговор на агресия"}
{"url": "https://news.bg/world/36-sa-veche-zhertvite-ot-pozhara-v-yaponskoto-studio-kioto.html", "text": "36 са вече жертвите от пожара в анимационното студио на компанията . Информацията е на агенция Kyodo, цитирана от ТАСС.По данни на полицията в Киото, в петък е починала една от пострадалите, която е била в болница след полученото обгаряне. С нея броят на загиналите достига 36 души, още над 20 от пострадалите са болница. Имаше . Пожарът в анимационното студио Kyoto Animation стана на 18 юли. Нападател влезе в сградата с две кутии бензин и ги запали. Студиото е известно в средите на любителите на манга и анимация благодарение на произведенията като K-On! и Haruhi Suzumiya.Ръководството на анимационната компания подчертава, че независимо от трагедията, студиото продължава работата си, а японските власти в свое изявление са обещали да окажат финансова помощ на компанията, пострадалите и семействата на загиналите.", "date": "2019.10.05", "title": "36 са вече жертвите от пожара в японското студио Киото"}
{"url": "https://news.bg/politics/premierat-e-na-dvudnevno-poseshtenie-v-oae.html", "text": "Премиерът Бойко Борисов пристигна на двудневно посещение в Обединените арабски емирства, съобщиха от Министерския съвет.В Абу Даби българският премиер беше посрещнат от Мохамед бин Ахмед Ал Бауарди - военен министър, вицепрезидент на най-големия инвестиционен фонд в страната \"Мубадала Груп\" и член на борда на свободната зона за развитие на отбранителни технологии \"\". За утрешния ден е планирана среща на премиера Борисов с престолонаследника на емирство Абу Даби и заместник-върховен главнокомандващ на въоръжените сили на ОАЕ .От администрацията на премиера уточняват, че  2018 г. Тогава българският премиер беше на официално посещение в ОАЕ. ОАЕ притежават високо индустриализирана икономика, която е една от най-бързо растящите в света. ОАЕ е на 37-мо място по размер на преките инвестиции в България, уточняват от пресслужбата на МС. Възможности за развитие на взаимодействието между България и ОАЕ има в редица сфери като цифровата икономика, образованието, културата, транспорта, енергетиката. Като области на секторното сътрудничество от МС посочват вътрешните работи, борбата срещу организираната престъпност и тероризма.Налице са и добри перспективи за развитие на туризма, където се отчита значителен ръст. . Увеличение има и на броя на туристическите посещения от ОАЕ в страната ни. България се подготвя и за участи в предстоящото Световно изложение ЕКСПО 2020 в Дубай, ОАЕ. През декември миналата година българското правителство одобри участието на страната ни в изложението.България ще представи своя павилион и цялостен образ в рамките на подтема \"Мобилност\", която отразява нашето стратегическо географско положение от гледна точка на транспортни коридори и достъп до пазари. В рамките на изложението от 20 октомври 2020 г. до 10 април 2021 г. България и българските фирми ще могат да установят бизнес контакти и да обменят опит, поясняват от МС.", "date": "2019.10.05", "title": "Премиерът е на двудневно посещение в ОАЕ"}
{"url": "https://news.bg/politics/slavi-trifonov-tayno-uchredi-partiyata-si.html", "text": "На закрито за медиите събрание шоуменът Слави Трифонов и неговият екип учредиха своя партия с името: \"\", съобщи БНР. Трифонов е избран за лидер на формацията. Събитието стана в столичния кв. \"Лозенец\".В словото си на церемонията, Трифонов отново нападна политическия елит за това, че са алчни за власт и са разочаровали българския народ. Той не пропусна и референдума, който инициира и е бил \"захвърлен в ъгъла, сякаш не се е състоял\". Протестирахме - никой не ни обърна внимание. Този референдум обаче не е чудо за три дни, настоя Трифонов. Това предизвика една емоция в мен - отвращение, защото законодателят не зачита закона. С това той оправда пред присъстващите учредяването на партията си, като направи уговорката, че думата \"партия\" вече буди отвращение заради политическия елит у нас. Последователен човек съм и всичко правя докрай, каза още той. Трифонов увери, че осъзнава и оценява даденото му доверие и благодари за него. В залата не бяха допуснати нито представители на медиите, нито граждани. Предварително определените делегати са се събрали часове преди обявения начален час.Телефоните на участниците са били предварително събирани и заключени. Повечето от тях са млади хора. Сред учредителите са и сценаристите на \"Шоуто на Слави\" .Учредителното събрание беше с официален час 14.00 часа и приключи 15 минути по-късно. Информацията за учредяването на политическата партия на Слави Трифонов потвърдиха делегати на събранието при напускане на залата в столичния квартал \"Лозенец\". .По информация на общественото радио Трифонов има четирима заместници, трима от тях са сценаристите . Името на четвъртия заместник-председател на партията \"Няма такава държава\" не е ясно. Съгласно Закона за политическите партии са необходими поне 500 делегати, които да приемат устава и да изберат ръководството на новата партия.На първото официално събрание делегатите трябваше да гласуват учредителната декларация. Тя бе приета още на 26 юли при събирането на Инициативния комитет. Според декларацията тази партия се обявява за .От \"Няма такава държава\" искат пряк избор от гражданите на директори на полицейски и областни районни управления, както и пряк избор на главния прокурор и на омбудсмана.Един от дошлите за учредяването на новата формация е Веселин Василев, поддръжник на Атлантизма и наскорошен участник в реалити шоу. Той заяви пред журналисти, че е събирал хиляди подписи. Единият му отговорник за подписите се казва Иван и живее в Лондон.Както той, така и Наталия, дошла чак от Русе в София, не са имали покани за събитието.Според Василев причина учредителното събрание на новата формация да се направи тайно, е че може да има провокатори - \"хора, които развалят вътрешния ред и дисциплина\".\"Ние не сме разбрали, че някой трябва да бъде наш отговорник и да делегира - примерно - някакво доверие за теб, за да получиш този учредителен бадж, за да влезеш\", каза Василев.Припомняме, че  беше на 31 юли тази година, когато и той официално обяви, че стартира собствен телевизионен проект и партия. Телевизията още не е стартирала.След провеждането на референдума през 2016 година и  в парламента, пред Народното събрание. Паралелно с това започна и , но и до този момент не се стигна официално до създаване на партия.Последният  за надвзетите субсидии от страна на политическите партии, които са получили по над 13 лв. на глас - увеличението идва от  за партии, които не са преминали бариерата и на се влезли в парламента. Изнесената информация предизвика политическа реакция със скандал, който преля в промяна на наредбата и формулата на Министерство на финансите и задължение на партиите да върнат надвзетата субсидия. Лавинообразно този скандал засегна и самите , които бяха намалени драстично, но в парламента бе гласувана и коренната промяна - ", "date": "2019.10.05", "title": "Слави Трифонов тайно учреди партията си"}
{"url": "https://news.bg/crime/otkradnaha-185-000-lv-ot-bankov-klon-v-sofiya.html", "text": "Банков офис е обран в София посред бял ден. Откраднати са 185 000 лв., съобщиха от МВР. Офисът се намира в хипермаркет на столичния бул. \"Европа\" в ж.к. \"Люлин 1\".Сигналът е бил подаден към 16.18 ч. на тел. 112. Извършен е бил оглед от полицаите. Парите са взети от сейф по време на почивка на служителите.По информация на МВР, сейфът не е бил заключен през това време и липсата е установена, когато служителите се върнали в офиса, съобщиха от пресцентъра. В информацията им сумата не се уточнява. Крадците се издирват. В района има засилена полицейска охрана.Разследването продължава.", "date": "2019.10.05", "title": "Откраднаха 185 000 лв. от банков клон в София"}
{"url": "https://news.bg/crime/arestuvaha-mazh-obral-lekarstvata-na-tri-apteki.html", "text": "Арестуваха мъж, откраднал лекарства за над 200 000 лв. от три аптеки, пише \"\". Той бе задържан от полицаи от областната дирекция на МВР - София.Мъжът е арестуван след обир на аптека в Сливница. Последната кражба станала в нощта срещу 2 октомври. .\"\", разказа собственичката на обекта Иман Андреева. Тя посочи, че това е трета кражба в нейна аптека.Първата станала на 28 януари 2019 г. Тогава откраднатите лекарства са били за 18 хил. лв.На 8 март обрали аптеката в Божурище и задигнали всички лекарства в нея. Стойността им на едро била 150 хил. лв.При обира в Божурище апашите действали \"професионално\" и отново не посегнали на козметиката.Групата е набелязвала аптеките като им е слагала лепенки.Андреева е убедена, че задържаният извършител не е действал сам.От полицаи и прокурори разбрала, че арестуваният и неговите съзвършители са отговорни и за предишните обири.Шефката на аптеката благодари на полицаите от областната дирекция на МВР-София и на техния директор  за бързата реакция при последния обир и се надява и съучастниците на арестувания да бъдат заловени.", "date": "2019.10.05", "title": "Арестуваха мъж, обрал лекарствата на три аптеки"}
{"url": "https://news.bg/crime/vlak-pregazi-mazh-kray-montana-razsledvat-za-samoubiystvo.html", "text": "Мъж е бил прегазен от влак в района на монтанското село Палилула, Община Бойчиновци, съобщиха \"24 часа\" и \"Нова\".Трагичният инцидент е станал днес около 16 часа. Загиналият е 64-годишен. Според местни жители, той е претърпял инсулт и се е движел със затруднения. Полицията разследва дали пресичалият жп линията не е чул влака или става въпрос за самоубийство. ", "date": "2019.10.05", "title": "Влак прегази мъж край Монтана, разследват за самоубийство "}
{"url": "https://news.bg/crime/sadat-ostavi-v-aresta-trima-ot-zadarzhanite-za-mashtabnata-shema-za-prane-na-pari.html", "text": "Пловдивският окръжен съд остави за постоянно в ареста трима мъже, задържани по обвинение, че са отвлекли и малтретирали жена от пловдивското село Войводиново, предаде bTV.Те са Иван Високалийски, Росен Романенко и Иван Крийчев. Наказателната бригада е свързана с Тогава бе ударена софийска кантора, която се занимавала с регистрация на фиктивни фирми.В схемата участвали служител от ДАНС, както и стотици роми от цялата страна.Повдигнати бяха обвинения на петима души, сред които и служителят на ДАНС, който е съдействал с проучвания на софийската кантора. Към наказателна отговорност е привлечен и управителят на дружеството. Други седем души, замесени в схемата, са обявени за издирване. Двама от тях са подпалвачи на магазин за моторни масла в Пловдив.В хода на разследването е станало ясно и че е била отвлечена и пребивана ромка от Войводиново. Неин син е бил един от фиктивните собственици на регистрираните дружества за пране на пари.Той е изтеглил 39 000 евро от фиктивно управляваната от него фирма.", "date": "2019.10.05", "title": "Съдът остави в ареста трима от задържаните за мащабната схема за пране на пари "}
{"url": "https://news.bg/world/politsayat-ubiets-ot-parizh-radikalen-islyamist.html", "text": "Полицейският служител, убил четирима колеги в центъра на френската столица Париж, вероятно е бил привърженик на радикалния ислям. Той е имал контакти със салафити и е известно, че е подкрепял атаки като тази в Париж или в редакцията на \"Шарли ебдо\" през 2015 година. При атаките в Париж загинаха 130 души, а при тази в редакцията - 12 души. След тях бяха засилени мерките за сигурност в страната. Нападателят вече се разследва и за тероризъм. Припомняме, че от полицията на местопроизшествието. Френски служители се опитват да установят мотив за убийствата.Съпругата на Харпон е задържана, въпреки че прокуратурата в Париж не е повдигнала обвинение.Служители на полицейския съюз предполагат, че Харпон може да е участвал в спор на работното място.Съпругата му е казала в полицията, че е имал проблем с шефовете си и чувства, че работата му е недооценена. Харпон е описан и като 70% глух.Според доклади  и спира да говори с колеги жени в офиса. Но говорител на правителството заяви по-рано, че няма индикации да е бил радикализиран преди атаката.Убийствата са в цяла Франция заради засилващото се насилие спрямо офицерите. Хиляди служители протестираха в Париж поради недостиг на ресурси и противоречиви пенсионни реформи.", "date": "2019.10.05", "title": "Полицаят-убиец от Париж - радикален ислямист "}
{"url": "https://news.bg/politics/ivan-kostov-bez-mnogo-subekti-gazova-borsa-e-nevazmozhna.html", "text": "Недостатъците в сферата на енергетиката остават без промяна. Това заявява в интервю  премиерът на България (1997-2001 г.) Иван Костов.\"Има злоупотреба от страна на Министерството на енергетиката със завишаване на студения резерв, със снемането на този резерв от ТЕЦ \"Марица изток 2\" и \", казва Костов в интервюто.Като недостатъци на българската енергийна система той сочи едностранната зависимост от Русия, несъобразяването и невъвеждането на европейските директиви, големите емисии от въглероден диоксид. Относно газовия хъб \"Балкан\", Костов е категоричен, че за да има хъб, следва газът да се търгува свободно от различни доставчици и купувачи. . .Според него \"има реален риск цените на електроенергията да бъдат завишени заради строителството на АЕЦ \"Белене\" и опасност от поемане от потребителите на излишното строителство на транзитен газопровод заради \"Турски поток\". Запитан какво би посъветвал американските си партньори, които стоят зад , предвид натиска за затваряне на всички въглищни централи в Европа, той заяви, че тази стратегия е фокусирана върху енергийната ефективност.Припомняме, кабинетът \"Борисов-3\" прие  за спиране договора за американските тецове.\"Стратегически решението за изграждането и модернизацията на централите от Маришкия басейн бе взето заради нуждата да бъдат компенсирани затворените блокове 1-4 от правителството на Симеон Сакскобургготски. Американските инвеститори не са били наши партньори. Те влязоха в проекта при следващото правителство\", каза Костов.По думите му той няма контакт с тях, но би ги посъветвал да запазят активите по един от двата начина. Единият начин - прилагане на вече откритите технологии за улавяне и безопасно складиране на въглеродния диоксид, която вероятно ще стане достъпна в следващите години. Другият - да използват газовата връзка с Гърция и .. С него се предполагат много по-високи цени на електроенергията от тези, които могат да се очакват в следващите десетилетия. Създава големи рискове за ядрената сигурност на страната, включително защото е в уязвим от земетресения район. Третият довод срещу изграждането на АЕЦ \"Белене\", е че подобен проект не може да бъде изграден без държавни гаранции за кредитирането му и за изкупуването на електроенергията по много по-високи от борсовите цени.Бившият премиер смята, че българските управляващи поддържат популистки тези осигурявайки си медиен и обществен комфорт, но с това рискуват бъдещото устойчиво развитие на отрасъла.. Тя е насочена преди всичко към запазване на държавния контрол върху големите енергийни дружества и реализирането на големи енергийни проекти, каза Костов.Политиците и експертите трябва да докажат, че енергията е стока като всяка друга, макар и със специфични икономически характеристики. Публични блага са услугите, свързани със сигурността и поддържането на технологичните стандарти на енергийните системи, поясни Костов.\"Ефектите от политика на непрозрачност се виждат от едно десетилетие в декапитализацията на НЕК и в , лошото финансово състояние на ТЕЦ \"Марица Изток-2\", спрялото развитие на ВЕИ. Минималните негативни ефекти при продължаването на сегашната политика, са \", каза Костов.Според него максималните щети са ще ощети икономиката и обществото.Той посъветва политиците да спазват законите, да защитават публичния интерес и да има нова енергийна стратегия. \"Фокусът на политиката трябва да се измести от големите инвестиционни проекти с държавно участие към завършване на процеса на либерализация и задължително спазване на  \", съветва Костов.Според него в сектора ще има инвестиции при завършването на процеса на либерализация, когато пазарните механизми изместят в достатъчна степен политическата намеса.Запитан за отношенията между София и Скопие и ситуацията в Северна Македония Иван Костов каза, че проблемите между България и Северна Македония се базират на това, че .\"Този договор не дава възможност да се споразумеем и да преодолеем различията си - . Без политическа воля, на тази база много трудно ще се намери съгласие. Премиерът Зоран Заев и президентът Стево Пендаровски направиха усилия, но ги очакват избори и не могат да бъдат повече гъвкави\", каза Костов.Според него няма натиск в Северна Македония от местните албанци. \"Те са много по-активни в емигрирането си от страната отколкото останалите. Въобще албанците са били много мобилни на територията на Османската империя и сега стават такива в рамките на евроатлантическата общност.", "date": "2019.10.05", "title": "Иван Костов: Без много субекти газова борса е невъзможна"}
{"url": "https://news.bg/regions/ukrainetsat-zadarzhan-za-tezhkata-katastrofa-v-prohoda-na-republikata-s-obvineniya.html", "text": "Украинският шофьор, задържан по-рано за тежката катастрофа в Прохода на републиката, вече е с повдигнати обвинения, предаде bTV.Той е обвинен в причиняване на смърт по непредпазливост на повече от едно лице.Прокуратурата поиска постоянно задържане под стража.Според служебния адвокат, предстои изясняването имало ли е и трети автомобил, съпричастен към произшествието, какво е участието на шофираната от клиента му кола и на самозапалилия се след удара автомобил.Припомняме, , който отне живота на четирима души, стана около 18.30 часа вчера. Загинаха две деца на 5 и 15 години, както и техните баба и дядо.Данните от огледа показват, че автомобилът на 29-годишния Виктор от Украйна е навлязъл в насрещното и така се е стигнало до фаталния сблъсък.Установено е, че след сблъсъка мъжът не е избягал от мястото на катастрофата и се е опитал да помогне. Град Шивачево, откъдето са загиналите, обяви 3-дневен траур. ", "date": "2019.10.05", "title": "Украинецът, задържан за тежката катастрофа в Прохода на Републиката, с обвинения "}
{"url": "https://news.bg/world/novi-masovi-protesti-v-irak.html", "text": "Нови масови протести се провеждат днес в южната част на Ирак, съобщиха световните информационни агенции. Основните искания са за подобряване условията на живот, достъп до работни места и срещу корупцията. Хиляди са се включили в демонстрациите, които се провеждат вече почти седмица. Много от тях са се обявили против подкрепата на Иран за управляващите в страната им. Обявеният по-рано от властите полицейски час е бил отменен. Продължава да расте  които започнаха във вторник.От началото на размириците загинаха най-малко 100 души, а други 4000 бяха ранени. Повечето от жертвите са от Багдад и от провинция Зигар, съобщи директорът на Иракската обсерватория на човешките права Мустафа Саадоун.Броят им продължава бързо да расте. Освен това 450 души са били задържани, като половината от тях вече са освободени.Протестите започнаха на 1 октомври в Багдад, а от сряда обхванаха няколко провинции в Ирак. Демонстрантите настояват правителството да подаде оставка. Сред другите им искания са подобряването на жизнения стандарт, както и сферите на здравеопазването и образованието. Те негодуват и срещу безработицата и корупцията.Между 2 и 4 октомври властите блокираха достъпа до интернет в Багдад и още няколко региона в централните и източните части на страната. ", "date": "2019.10.05", "title": "Нови масови протести в Ирак "}
{"url": "https://news.bg/health/krahat-na-zdraveopazvaneto-e-blizo-preduprezhdavat-meditsi.html", "text": "Стачна готовност до края на месеца за медицинските сестри в Сливен.Чувстваме се излъгани и по-бедни, обяви пред Нова телевизия сестра Надежда. Тя показа фиша със заплата си - получила е 40 лева за 40 часа нощен труд.Чувстваме се като втора ръка, чувстваме се излъгани за пореден път, сподели и нейна колежка от детското отделение.Заради ниското заплащане сестрите работят и на второ работно място. Те са готови за ефективни стачни действия и са категорични, че ще се борят до край.Професор Коста Костов, републикански консултант по пулмология, посочи, че сестрите заслужават пълна подкрепа и исканията им са справедливи. Трагикомично е това, което чувам, сподели той. Бягство от отговорност са действията на властта по мнението му. Държавата пуска едни пари, които потъват в болниците, без яснота дали ще стигнат до медицинските сестри според него. Тупа се топката, смята Костов. Повечето министри на здравеопазването нямат смелостта да кажат проблемите. в това, което прави, не виждам базисни промени, подчерта той. По думите му нужна е промяна. Близкият крах съвсем не е далеч, изтъкна Костов.", "date": "2019.10.05", "title": "Крахът на здравеопазването е близо, предупреждават медици"}
{"url": "https://news.bg/bulgaria/otkrivat-lovniya-sezon-na-divi-svine.html", "text": "Днес се открива сезонът за групов лов на дива свиня, съобщава БНР.Близо 70 000 ловци се очаква да излязат в гората. За всички тях ще важат правилата за безопасност и мерките за биосигурност, наложени заради африканската чума по свинете.Припомняме, по време на новия сезон ловът ще бъде разрешен в три, а не в досегашните два дни седмично. Промяната цели да се намали популацията на дивата свиня, сочена за основен разпространител на заразата от чума.Ловците трябва предварително да подготвят ями за загробване на остатъците от отстреляните диви свине. Задължително трябва да се осигурят и препарати за дезинфекция, както и пръскачки, с които ловджиите да обработват използваните инструменти, облеклото, обувките, оръжията и автомобилите си.Всички отстреляни диви свине задължително се изследват за африканска чума, като изследванията са за сметка на БАБХ.", "date": "2019.10.05", "title": "Откриват ловния сезон на диви свине"}
{"url": "https://news.bg/comments/kogato-denyat-p-nablizhi-pensionni-saveti.html", "text": "На 01 януари 2000 година, преди почти 20 години, влезе в сила Кодексът за задължителното обществено осигуряване (КЗОО) и беше отменен старият Закон за пенсиите, който просъществува в периода от 12.11.1957 до 31.12.1999 г. Беше проведена една реформа, която днес хората, отворили сергии на политическия пазар, масово се надпреварват да отричат, но тогава беше подкрепена от всички социални партньори, както и от международните институции, имащи отношение към проблема, най-вече от Световната банка.При такова ниво на съгласие и одобрение, можеше да се очаква едно достатъчно сдържано и дори консервативно отношение към пенсионното законодателство. Нормално е да дадеш на хората шанс да планират поведението си и личната си \"пенсионна стратегия\" в условията на устойчиво и непроменящо се законодателство.По мнението както на академичните авторитети, така и на хора, които са се \"пържили\" в управлението на социалната политика, очакванията новото пенсионно законодателство да остане непроменено поне няколко десетки години е било повече от логично и основателно. Периодът на въздържание от излишно законодателстване би трябвало да бъде поне с продължителността на осигурителния стаж, необходим за получаване на пенсия. Най-грубо казано - поне 30 години.Но подобни сметки се оказаха наивни очаквания на хора, които изобщо не отчитат неудържимата склонност на политиците да се заиграват с всичко, което може според тях да им донесе някакви дивиденти в очите на гласоподавателите, без значение каква точно е \"оценката на въздействието\" на законодателната ми активност.В този дух и по този начин от приемането си до днес, Кодексът за задължителното обществено осигуряване, трансформирал се през 2003 година в Кодекс за социално осигуряване (КСО), претърпя безброй изменения, най-вече в частта си за пенсионното осигуряване. Законодателите не се спряха в криво разбрания си ентусиазъм и закономерно превърнаха чистичката и гладка материя на първоначалните текстове на КЗОО в нещо като палто на просяк с петдесет годишен стаж по специалността. Образно казано, платът на основата вече не се вижда от кръпките по него, като са на лице всички изгледи процесът на законодателен кърпеж да продължи.Достатъчно е да си спомним, как законодателни промени с четири годишен \"гратисен период\" бяха на бърза ръка \"смърцафляцани\", за да се отговори \"позитивно\" на врявата, вдигната от хора, на които това време не беше стигнало, за да прочетат и разберат за какво става дума.Едва ли някой се чувства улеснен, облекчен или удовлетворен от постоянните ремонтни работи по Кодекса за социално осигуряване. Бъдещите пенсионери не получават от това някаква сигурност - точно обратното: законодателният кадрил действа откровено демотивиращо на желанието на хората да се осигуряват.Хората, които обслужват служебно пенсионното производство, също не са улеснени по какъвто и да е начин - точно обратното: създават се предпоставки за допускане на всевъзможни грешки при отпускането на пенсиите. Експертите и бизнесът, на които е да подпомагат бъдещите пенсионери в подаването на документите им за пенсиониране, са затруднени по същия начин, по който са затормозени и колегите им от НОИ.Единствено някои политически лица от законодателната или пък от изпълнителната власт получават своите петнадесет минути слава (съвсем по Анди Уорхол) докато обясняват \"от телевизора\" какви усилия се полагат за подобряване на положението на пенсионерите. Но дори и за тях има основателни подозрения, доколко се чувстват комфортно в тази ситуация на превръщане на КСО от законодателен текст в пачуърк, иначе казано - в законодателен кърпеж.Но да се върнем на 2000 година, когато КСО беше все още КЗОО. Тогава публиката за първи път чу за значението на сбора от осигурителен стаж и възраст - така наречените точки. Хората научиха (някои от тях) и това, че ще се ползва информацията от Персоналния регистър за осигурените лица в НОИ (РОЛ на НОИ) при отпускане на пенсиите, за Първия, за Втория и за Третия стълб на социалното осигуряване и така нататък. Макар че принципната страна на въпроса с \"точките\" не е трудна за разбиране, техническата подготовка на хората за пенсиониране сякаш се усложни.Всъщност, материята си е сложничка, а професионалистите са малко. Отиват години, за да се обучи един специалист в областта на социалното осигуряване и пенсионното производство. За тези, които навлязат в работата с желание и разбиране, тя е интересна и увлекателна, но също така изисква много търпение, ровене и четене на указания, закони, спогодби и регламенти.За обикновения човек и отстрани тази материя се оказа сложна и непонятна. Хората се чувстват объркани и несигурни. Малцина се смелчаците, които скачат напред с главата и рискуват сами да подготвят документите си за пенсиониране. Но дали това е разумно? В повечето случаи проявилите храброст съжаляват после за получените резултати.Ето защо е важно хората да се погрижат внимателно за старините си, защото едва ли ще може да разчитат на някой друг (не дай боже на държавата), да направи това за тях. Или най-малкото, едва ли ще го направи достатъчно добре. Ето няколко съвета или препоръки, които са резултат от моя опит в пенсионното производство.Когато човек започне работа, е задължително да се осигурява върху действителното си възнаграждение, за да може да ползва правото си на обезщетение, помощ или пенсия при временна неработоспособност, временна намалена работоспособност; инвалидност; майчинство; безработица; старост или смърт. И това трябва да продължи докрай.Дори и да има периоди, през които се е осигурявал на минималната работна заплата, човек не бива да се отчайва, а да търси, да се квалифицира, да си намери по - добре платена работа и да отстоява правата си пред работодателя.Ако човек е роден след 01 януари 1960 година, то той се осигурява и по Втория стълб на осигурителната система. Най-често това става в Универсален пенсионен фонд (УПФ), ако разбира се човек не работи втора или първа категория труд. Тогава осигуряването става и в Професионален пенсионен фонд (ППФ).Добре е лично да изберете съответния УПФ (или ППФ), в който желаете да се осигурявате. Изборът можете да направите най-вече на база на данните, които можете да откриете за отделните пенсионни фондове в сайта на Комисията за финансов надзор (КФН). Ако сте пропуснали да направите това, добре е да се поинтересувате в кой Универсален пенсионен фонд сте разпределен служебно.Ако човек знае в кой УПФ се осигурява, добре е да се интересува постоянно каква е набраната парична маса, какви са условията за получаване на пенсия, какъв е размерът й, за какъв период ще я получава, би ли имал изгода от възможността да прехвърли натрупаната сума в Държавния фонд за гарантиране устойчивостта на държавната пенсионна система (т.нар. \"Сребърен фонд\") и какъв би бил размерът на пенсията от Първия стълб след тази стъпка.Препоръчително е, даже е задължително, осигурените лица да имат Персонален идентификационен код (ПИК), издаден от НОИ. Този код може да се получи във всяко териториално поделение на НОИ, лично и единствено срещу представяне на лична карта, без да се попълва заявление. Може да се получи и чрез упълномощено лице, след като се представи нотариално заверено пълномощно.Кодът се генерира на място, но става активен 24 часа по-късно. Той дава възможност на заинтересуваните лица да проследят осигурителната си история в Регистъра на осигурените лица (от 01 януари 1997 до наши дни), а също така с него може да се ползват редица електронни и административни услуги през интернет страницата на НОИ.Всеки трябва да съхранява отговорно трудовите си книжки; удостоверенията си за осигурителен стаж и доход, издавани от работодателите; Военно-отчетната си книжка и/или удостоверението за редовна военна служба; осигурителната си книжка (ако е самоосигуряващ се); служебната си книжка (ако е на държавна служба) и така нататък. С неколкократните промени на образеца на трудовите книжки, които първо бяха кафяви, после станаха сини, а сега ще стават виненочервени, хората вече масово ще имат по повече от една трудова книжка. Затова - пазете си трудовитЕ книжкИ !Събирането на едно място на тези документи, фишове, трудови договори или други документи е най-добрият вариант. Добре е да е място в къщи, което няма да забравите къде е.Загубата на документи, които удостоверяват стажа или дохода на дадено лице, без значение дали става дума за разсеяност, кражба, пожар или саморазправа от страна на любимия човек (има такива случаи в действителност!) е много неприятно. Възстановяването на трудовия/осигурителния стаж е трудно, а понякога и невъзможно.От 2005 г. в ТП на НОИ е създаден отдел \"Осигурителен архив\". Към него работодателите, които са прекратили дейността си и нямат правоприемник, могат да предадат разплащателните си ведомости. ТП на НОИ издава документи, удостоверяващи стажа и дохода на лицата само ако ведомостите на съответните работодатели са предадени при тях.Но когато разплащателните ведомости не са предадени, трябва да се търси съответния правоприемник на предприятието или учреждението, където те се съхраняват. На пазара съществуват частни фирми, които издирват такива предприятия, но това отнема доста време и не винаги начинанието завършва с желания резултат.Има ведомости на някои предприятия, които не са предадени, а изгорени, наводнени, изчезнали или пък собствениците на предприятията са починали, нямат счетоводители или са заминали в чужбина. В такива случаи рядко може да се направи нещо.Обаче съществува възможността трудовият и осигурителният стаж да бъдат доказани по съдебен ред.След 01 януари 1997 година до ден днешен данните за осигурителния стаж и доход се намират в Регистъра на осигурените лица в НОИ. Понякога в Регистъра липсват данни за периоди, за които лицата са работили след 1997 година. Тогава отново е необходимо работодателят да издава удостоверение УП-2 и то помесечно. А за хората, работили в еднолични фирми до 1999 година, както и за собствениците и управителите на фирми е необходима и заверка на осигурителната книжка.От 01 януари 2017 година Националният осигурителен институт информира с писма лицата, че навършват пенсионната възраст по чл. 68, ал.1 и 2 от КСО и уточняват условията, при които могат да се пенсионират. Не се информират тези, които вече имат отпусната пенсия за осигурителен стаж и възраст при условията на ранно пенсиониране.Тези писма имат само информативен характер и получаването им не означава, че заинтересуваното лице е изпълнило двете условия на чл. 68, ал. 1 от КСО: възраст и придобит осигурителен стаж за пенсия.Съобщава се също така и кои по принцип са необходимите документи за пенсиониране. Идеята е да се стимулира всяко лице да предприеме действия за набавянето им. Но само след прегледа на документите от специалисти може да се каже конкретно какво му е нужно и какво му липсва на даденото лице.Без значение дали е получено писмо, или не, времето лети. С напредване на възрастта на човек все повече не му се работи и иска да се пенсионира. Мечтае си как няма да работи и ще си почива, ще гледа внуци или ще пътува.Хубаво е човек да започне да се интересува от процедурата по пенсионирането си поне една година, преди да навърши пенсионна възраст. Да извади своята \"кутия на спомените\" от трудовия и осигурителния си стаж и доход, да си потърси ПИК-а и така нататък.Да провери дали документите за стаж са оформени правилно, заверени ли са съгласно изискванията на Наредбата за заверка на трудовата книжка и трудовия стаж, когато лицето е осигурявано по трудов договор. Дали при прекратяване на трудовите правоотношения, продължителността на трудовия стаж е записана с цифри и думи; дали са се подписали счетоводител и работодател и има ли печат на предприятието или на учреждението; има ли изходящи номера и дати на документите; дали подписите на служебните лица са едни и същи, дори дали имената са правилно изписани и така нататък.Ако пък лицето е имало лична фирма, бил е едноличен търговец (ЕТ), имал е ЕООД, трябва да се провери дали са заверени осигурителните му книжки от финансов ревизор към ТП на НОИ. Да се види има ли пропуски в осигуряването след 01 януари 1997 г. в РОЛ на НОИ и да се вземат конкретни мерки.При некоректно оформяне на трудовия/осигурителния стаж и доход, последният се смята за нередовен за пенсия, въпреки че има издаден документ. Оттук следва отново да се издирват бивши работодатели, за да се издадат нови документи.По принцип човек няма как да знае дали документите му за трудовия/осигурителния стаж и доход са оформени коректно за пенсия. Това може да каже само експерт по пенсиите, счетоводител, специалист по човешките ресурси или друг сведущ специалист. Тези хора могат да уточнят какво липсва и кои са нередовните документи.Ако човек не провери документите си, преди да ги подаде за пенсия в ТП на НОИ, и се констатират липси или непълноти, след това сроковете за отстраняване на неизправности и нередности по документацията са много кратки.Желателно е да се ползват електронните услуги на НОИ, както за преизчисляване на стажа към трета категория и за избор на най-добрия 36-месечен период преди 01 януари 1997 година за изчисляване на индивидуалния коефициент на пенсията, така и за изчисляване на прогнозния размер на пенсията.Изчисляването със софтуера на НОИ дава възможност на бъдещия пенсионер да се запознае със своя прогнозен индивидуален коефициент и прогнозен размер на пенсията. Това изчисление има предварителен характер, тъй като се ползват само наличните данни за осигурителен стаж и доход, подадени от осигурителите и евентуално от самоосигуряващите се в РОЛ на НОИ след 01 януари 1997 година.Ако лицето е работило по условията на I и/или II категория труд, то трябва да има и документи, които да удостоверят това обстоятелство. Но трябва да се знае, че в хода на пенсионното производство след подаване на документите за пенсия ще се прецени и окончателно ще се категоризира осигурителният стаж.Въпреки че един средно интелигентен човек може да направи и на ръка подобни изчисления, ако внимателно чете КСО, съществува и голяма вероятност да се получи разминаване с крайния резултат, получен от ТП на НОИ.Трябва да се знае, че по отношение на осигурителния стаж и действителния размер на пенсията, ще се произнесе длъжностното лице по пенсионно осигуряване към ТП на НОИ със съответното разпореждане. В хода на пенсионното производство ще се вземат под внимание представените документи за осигурителен стаж и доход и наличните данни от РОЛ на НОИ, като се съобразят със законодателството към момента на отпускане на пенсията.Пенсиите и добавките за трудова дейност към тях се отпускат и изплащат в минимален размер за съответния вид пенсия до определянето на размера им по реда на КСО, като длъжностното лице по пенсионно осигуряване в съответното ТП на НОИ се произнася в едномесечен срок след подаване на заявлението. В четиримесечен срок от подаване на заявлението длъжностното лице с разпореждане изменя в действителен размер пенсиите и добавките към тях.Човек задължително трябва да намери време и удобен за него начин, да се посъветва няколко месеца по-рано със специалист по пенсионните въпроси и да зададе въпросите, които го вълнуват относно бъдещата му пенсията, за да е наясно какво предстои при пенсиониране, да избегне по възможност търсенето на документи в кратки срокове, обжалването на разпореждания и други нежелателни неща. Помощ може да се получи в ТП на НОИ и от консултантски фирми.На тази среща на заинтересуваното лице се обяснява всичко, свързано с пенсионирането му, включително се уточнява дали има нередовни документи за пенсия, както и какви документи следва да се набавят. Трябва да се определят най-добрите му 3 години преди 31 декември 1996 година за пенсиониране (тази методика е валидна до 01 януари 2023 година); да се изчисли прогнозен размер на пенсията му; да се прецени правото на ранно пенсиониране в намален размер (1 година по-рано); да се изчисли размерът на такава пенсия, както и колко ще спечели лицето евентуално от ранното си пенсиониране.Трябва да се изчисли размера на евентуално недостигащия стаж на лицето; да се изчисли сумата за внасяне за \"закупуване\" на недостигащия стаж (в размер до 5 години) и да се изчисли кога лицето ще си възстанови внесените вноски за закупен стаж и има ли смисъл да го купува сега, или да се пенсионира по-късно по условията на чл.68, ал.3 от КСО, без да закупи стаж.Понякога хората не харесват или не разбират какво им говори консултантът и се обръщат за помощ към други. Няма нищо лошо в това човек да чуе и друго мнение относно бъдещата си пенсия. Но когато ходи на такива срещи, е желателно да не носи със себе си информацията, която е получил по-рано, да не се обсъждат личностите на експертите, с които е проведена предишната среща. У дома, на спокойствие може да се разгледа становището на единия и на другия експерт, да се направи сравнение, да се обмисли ситуацията и да се вземе най-правилното решение.Пенсионният консултант дава препоръки и добри съвети, но е възможно становището, което е дал, да не съвпадне напълно с разпореждането на ТП на НОИ. Това е напълно в реда на нещата.Тук е мястото да отворим една скоба и да кажем няколко думи за две много разпространени \"стереотипни заблуди\" сред наближаващите момента на пенсионирането. е, че съществуват \"вратички\" в законодателството, които позволяват да се получи по-добра пенсия. Наистина, в много от българските закони по всякаква тематика съществуват така наречените \"вратички\", оставени там умишлено или неволно. Те позволяват, при добро познаване на законодателството, човек да се възползва от тях.Проблемът при пенсионното производство обаче е в това, че точно при него такива \"вратички\" не съществуват. Няма такава хитрост, с която да се досетите как да си увеличите пенсията един месец преди навършване на пенсионна възраст.Да, действително съществуват специфични възможности, които могат да доведат до увеличаване на пенсията Ви, но те не отговарят на представата ни за \"вратичка\" в закона.Да следвате години на ред правилна стратегия на осигуряване - да, това ще доведе до увеличаване на пенсията Ви. По въпроса говорихме достатъчно подробно по-горе.Да прехвърлите средства от втория стълб в първия и да увеличите размера на пенсията си от първия стълб - и това може да стане, но тази възможност подлежи на проверка, защото само в ограничен брой случаи (най-вече при ранно пенсиониране), този маньовър може да Ви донесе по-голям приход.Последното действие винаги правете след много внимателна консултация със специалист, който да направи нужните сравнения. Интернет е пълен с недобросъвестни хора, които са готови да нарекат черното - бяло с пяна на устата.Няма, не съществува \"таен начин\" за подаване на документи за пенсия по такъв начин, че пенсията Ви да се окаже по-голяма. Ако някой Ви обещава такова нещо, най-добре си потърсете друг помощник. Тук стигаме и до  - до свещеното убеждение на българина, че навсякъде трябва да се \"даде\", да се плати някакъв \"рушвет\" и нещата ще станат точно така, както ни се иска.Със сигурност за добро, а не за лошо и тази типична за нашето светоусещане формула не работи при пенсионното производство. Да, наистина хората в България смятат, че да ти искат подкуп е привилегия, а не тегоба и съществува масово убеждение, че всичко се нарежда с \"пачка\".Да, живеем в порядъчно корумпирана държава, в която много неща се купуват и продават под тезгяха с различни по стойност купчинки от купюри, но точно пенсия не можем да си купим. Моля Ви да ми вярвате точно за това. Пенсионирането за осигурителен стаж и навършена възраст няма нищо общо със случая с инвалидните пенсии, където корупцията е национален спорт. . Ако някой Ви предлага \"съдействие\" - сменете помагача си, така както Ви посъветвах и при предишния случай.... В крайна сметка има доволни, има и недоволни хора от изчисления размер на пенсията. Но в един момент става важен не само размерът на бъдещата пенсия, а и колко време всъщност ще я получаваш. Изборът на момента на пенсиониране също е много важен и е добре да се обсъди със специалист.Пенсионирането е един много важен момент в живота на човека. Рано или късно това събитие ще настъпи за всеки един от нас и затова трябва да се подготвим за него така, че да го запомним с добро.", "date": "2019.10.05", "title": "Когато денят \"П\" наближи - пенсионни съвети"}
{"url": "https://news.bg/disasters/vulkanat-popokatepetal-v-meksiko-izrigna-14-pati-za-edna-nosht.html", "text": "Попокатепетъл - един от най-активните вулкани в Мексико, изригна 14 пъти за една нощ, съобщава Си Ен Ен.Мексиканската агенция за бедствия е засякла изригванията след полунощ в сряда. Те са продължили между 1.00 часа и 7.15 часа.Последователните изригвания са били последвани от още едно в четвъртък и още три в петък по данни на Мексиканския център за предотвратяване на бедствия.От Центъра предупреждават хората да не се приближават до вулкана, особено в близост до кратера, заради опасност от свлачища.Вулканът Попокатепетъл беше заспал до 1994 г., когато изригна за първи път от десетилетия. Оттогава изригванията му са често явление.", "date": "2019.10.05", "title": "Вулканът Попокатепетъл в Мексико изригна 14 пъти за една нощ"}
{"url": "https://news.bg/politics/borisov-obeshta-po-visoki-zaplati-za-uchitelite.html", "text": "Премиерът Бойко Борисов честити Международния ден на учителя, 5 октомври.В официалната си страница във Фейсбук той благодари на всички преподаватели за за старанието и грижите, които полагат за децата на България.Майка ми беше учителка и добре знам как дълги години сте били с несправедливо малки заплати, но въпреки това винаги сте вършили Вашата работа професионално и с любов, посочва министър-председателят.В посланието си той потвърди ангажимента на правителството възнагражденията на учителите \"чувствително да растат\" и условията на работа да стават все по-добри.\"Още в бюджетната прогноза за 2020 г. са разчетени допълнително 360 млн. лв. за по-високи учителски заплати, което е поредната стъпка към обещанието ни за двойно увеличение в рамките на мандата. Вярвам, че Вие го заслужавате и че всички българи подкрепят тези политики, оценявайки Вашата ключова роля в обществото\", подчерта премиерът.", "date": "2019.10.05", "title": "Борисов обеща по-високи заплати за учителите"}
{"url": "https://news.bg/politics/slavi-trifonov-uchredyava-partiyata-si.html", "text": "Очаква се днес Слави Трифонов и екипът му да Те се събират на учредително събрание по-малко от месец преди местните избори.Предполага се, че сред учредителите на партията ще бъдат сценаристите от \"Шоуто на Слави\" Иво Сиромахов, Тошко Йорданов, Филип Станев и Ивайло Вълчев.Припомняме, през август екипът на Слави Трифонов публикува учредителна декларация, според която партията ще се казва \"Няма такава държава\". Все още обаче не е ясно дали първоначално обявеното име ще се запази, тъй като то предизвика противоречиви реакции.В учредителната декларация бяха посочени и основните цели на партията - засилено участие на гражданите във вземането на решения чрез референдуми, смяна на пропорционалната избирателна система с мажоритарна, намаляване на депутатите от 240 на 120, възможност за дистанционно електронно гласуване, както и въвеждане на задължително гласуване.Сред идеите на новата партия е и предложение за пряк граждански избор на главния прокурор, на омбудсмана, както и на шефовете на областните дирекции и районните управления на МВР.", "date": "2019.10.05", "title": "Слави Трифонов учредява партията си"}
{"url": "https://news.bg/economics/plevneliev-turtsiya-ne-igra-po-pravilata-za-folksvagen.html", "text": "Нещата с \"Фолксваген\" отидоха по-далеч, отколкото очаквахме. Това заяви пред БНТ Росен Плевнелиев, председател на автомобилния клъстър и президент на България (2012-2017 г.).Той посочи, че , която е стигнала до финала на това нечестно по негови думи състезание.През цялото време работихме с българското правителство, те направиха невъзможното, за да можем да дадем страхотна оферта, която не сме давали на нито един стратегически инвеститор досега, изтъкна Плевнелиев. Според него в битката за \"Фолксваген\" е нямало никакви правила и никаква прозрачност.Плевнелиев изрази мнение, че Турция не е действала по правилата - турският президент Реджеп Ердоган е предложил земя без пари, сграда без пари, а страната ще купува 40 000 автомобила годишно.Той подчерта, че Турция е член на общия пазар и като такъв има всички права, но никакви отговорности.Припомняме, преди дни стана ясно, че България вероятно е  след като автомобилният гигант регистрира компания в Турция.Финансовият министър Владислав Горанов увери, че в преговорите  и дори повече.", "date": "2019.10.05", "title": "Плевнелиев: Турция не игра по правилата за \"Фолксваген\""}
{"url": "https://news.bg/int-politics/tramp-poiska-sashtestveno-svivane-na-saveta-po-natsionalna-sigurnost.html", "text": "Американският президент Доналд Тръмп поиска \"съществено\" съкращаване на състава на Съвета по национална сигурност на САЩ, съобщават \"Ройтерс\" и \"Блумбърг\".За настояването на държавния глава съобщиха ръководителят на канцеларията на Белия дом Мик Мълвейни и съветникът по национална сигурност Робърт О\"Брайън.В момента в Съвета работят 310 души. Все още обаче не е ясно колко от тях ще бъдат отстранени от длъжност.", "date": "2019.10.05", "title": "Тръмп поиска \"съществено\" свиване на Съвета по национална сигурност"}
{"url": "https://news.bg/politics/zelenata-svetlina-za-nato-vtvardila-pozitsiite-na-makedonskite-istoritsi.html", "text": "Зелената светлина за НАТО и очакваното решението за начало на преговорите за присъединяване на Северна Македония към ЕС втвърди позициите на историците в смесената комисия с България. Това заяви пред БНР проф. Ангел Димитров - българският съпредседател на комисията.Според него втвърдяването на позициите от македонска страна не е продиктувано само от професионални мотиви.\"Има връщане към една стара, стара нагласа, че ето, виждате ли, българите всъщност ни обичат и те ще ни помагат, но ние ще правим каквото си искаме. Това разбира се няма да се случи, поне в съвместната комисия\", отсече той.Проф. Димитров посочи, че не очаква \"кой знае какво\" от следващото заседание на комисията, насрочено за 14 октомври, след като последното заседание било \"безплодно\".\"Ние трябва да се освободим от прекомерните очаквания за бързи резултати в едно общество, в което вече четири поколения са моделирани по един начин, който за нас е неприемлив. Две години след подписването на договора за приятелство и добросъседство ние очакваме известно разпукване на тази обвивка, която ги задържа в това съдържание на национална македонистка екзалтираност. Такива има, това разпукване е налице. Но мисля, че трябва да бъдем малко по-внимателни в очакванията си, за да постигнем очакваните резултати по договора\", обясни той.Проф. Димитров подчерта, че от българска страна ще бъде направено всичко възможно, така че македонските историци да разберат, че не обществените нагласи трябва да влияят на техните решения, а тяхната отговорност.Според него след разпадането на комунистическия блок в Северна Македония се е случило нещо много странно.\"Тя излезе безкръвно от кървавото разпадане на Югославия,... но това не доведе до онзи катарзис, до измъкване от югославската орбита. Оттогава насам те искат да бъдат приемани като нещо ново, без обаче да се разделят с миналото, запазвайки всичко онова, което ги държи в югославската орбита - манталитет, нагласи, които не са в състояние да преодолеят\", анализира той.Припомняме, миналата седмица  по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония .Вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС. Освен това и заплаши, че . Според него ", "date": "2019.10.05", "title": "Зелената светлина за НАТО втвърдила позициите на македонските историци"}
{"url": "https://news.bg/society/lipsa-na-eksperti-bavi-delata-za-katastrofi-u-nas.html", "text": "418 души са загинали на пътя от началото на годината до 24 септември. Това показва статистика на МВР.Според Богдан Милчев от Института за пътна безопасност войната по пътищата се дължи на липсата на цялостна политика по въпроса. Пред bTV той заяви, че предприетите към момента мерки са грешни.\"Ние жънем плодовете на това, което сме посели. Пътната безопасност е сложна система и Министерски съвет като принципал трябва всяка година да получава доклад за пътната безопасност, на базата на който да се предприемат мерки\", обясни той. По негови думи подобен доклад не е правен от над 10 години и едва тази година е изготвен такъв документ.Експертът обаче се опасява, че докладът всъщност е по-опасен от липсата му, тъй като още в началото се посочвало, че документът няма претенции да представлява цялата информация по темата и да отразява настоящата ситуация.Според Владимир Тодоров от Асоциацията на пострадалите от катастрофи в доклада все пак има и положителни тенденции.Той заяви, че в документа се показват много от проблемите, свързани с пътната безопасност - проблеми в медицинското обслужване, несъбираемост на глобите, проблем в обучението на шофьорите.Според Тодоров бавният съдебен процес при дела, свързани с жертви на катастрофи, се дължи на липсата на експерти и лекари. Той посочи, че във Видин 88% от делата са забавени над 6 месеца.\"Дават се препоръки - да се увеличат експертите, да има повече бройки във факултетите за съдебни медици. Крайният резултат е липсата на правосъдие и липсата на справедливост\", обобщи председателят на Асоциацията на пострадалите от катастрофи.Милчев допълни, че на пътя важат законите на джунглата, а шофьорите карат по интуиция.", "date": "2019.10.05", "title": "Липса на експерти бави делата за катастрофи у нас"}
{"url": "https://news.bg/crime/zadarzhaha-ukrainets-za-tezhkata-katastrofa-v-prohoda-na-republikata.html", "text": "Задържаха украински шофьор, за който се предполага, че е виновен за тежката катастрофа в Прохода на републиката, съобщава Нова телевизия.Припомняме, , който отне живота на четирима души, стана около 18.30 часа вчера. Загинаха две деца на 5 и 15 години, както и техните баба и дядо.", "date": "2019.10.05", "title": "Задържаха украинец за тежката катастрофа в Прохода на Републиката"}
{"url": "https://news.bg/world/ek-zapochna-razsledvane-na-slivaneto-na-boing-i-embraer.html", "text": "Европейската комисия започна разследване на планираното сливане на две водещи самолетостроителни компании - американската \"Боинг\" и бразилската \"Ембраер\", съобщава ДПА.Комисията се опасява, че операцията може да застраши конкуренцията при цените и продуктовото развитие.Предвижда се \"Боинг\" да поеме глобалния бизнес на \"Ембраер\" в гражданското самолетостроене. Според ЕК се очаква това да намали значително броя на конкурентите на световния пазар, на който вече има силна концентрация. Това може да доведе до затруднения при влизането на нови играчи, например от Китай, Япония или Русия.В момента \"Боинг\" и \"Ембраер\" са конкуренти, които произвеждат самолети в някои съвпадащи сегменти от пазара на гражданското самолетостроене.Припомняме,  беше договорена в края на 2018 г. Тя обаче беше , тъй като \"Ембраер\" произвежда и военни самолети, участвайки в разработването на технологии за сигурност.ДПА напомня, че в случай че ЕК има подозрения, че операцията може да застраши конкуренцията в Европейската икономическа зона, тя има право да започне разследване на компании с оборот, който превишава определен праг.", "date": "2019.10.05", "title": "ЕК започна разследване на сливането на \"Боинг\" и \"Ембраер\""}
{"url": "https://news.bg/regions/pozhar-izbuhna-v-tseh-za-meso-v-pleven.html", "text": "Пожар избухна в цех за месо в Плевен, съобщават от полицията.Инцидентът е станал около 7.00 часа тази сутрин. Пламъците са тръгнали от покрива на сградата, която се намира в индустриалната зона на града.След получаването на сигнала на мястото незабавно са се отзовали пет противопожарни екипа със седем специализирани автомобила и 19 служители.Два часа по-късно огънят е бил локализиран на втория етаж, където се е помещавал цехът за пакетиране и охлаждане на месни изделия. Малко по-късно пожарът е бил изцяло потушен.При инцидента няма загинали или пострадали. Напълно унищожен е вторият етаж на сградата.В момента се извършва разчистване на местопроизшествието. Тепърва ще се установяват причините за възникналия пожар.", "date": "2019.10.05", "title": "Пожар избухна в цех за месо в Плевен"}
{"url": "https://news.bg/int-politics/turtsiya-zapochva-voenna-operatsiya-v-siriya-do-dni-zakani-se-erdogan.html", "text": "Турция ще започне военна операция по въздух и земя на изток от река Ефрат в Сирия, където Анкара и Вашингтон планираха да установят зона за сигурност. Това обяви турският президент Реджеп Тайип Ердоган, цитиран от \"Ройтерс\".Направихме нашите приготовления, изготвихме плановете за операцията и дадохме необходимите инструкции, заяви той. По негови думи планираните операции ще започнат в най-скоро време - по възможност \"днес или утре\".Съединените щати се съгласиха заедно с Турция да създадат зона за сигурност по северната граница на Сирия. Няколко пъти обаче от прогреса по въпроса. По тази причина и по-рано тя заплашваше, че ще започне военна операция в региона.", "date": "2019.10.05", "title": "Турция започва военна операция в Сирия до дни, закани се Ердоган"}
{"url": "https://news.bg/disasters/deset-zaginali-i-sedem-raneni-pri-tezhka-katastrofa-v-rumaniya.html", "text": "Десет души загинаха, а седем бяха ранени при челен сблъсък между тир и микробус в Източна Румъния, съобщава \"Франс прес\".Девет от жертвите при тежката катастрофа са пътували в микробуса, който е превозвал общо 16 души. Загинал е и шофьорът на камиона.По информация на министерството на вътрешните работи на Румъния четирима от ранените са в тежко състояние.Пътният инцидент е станал рано тази сутрин на пътя Слобозия - Урзичени. На мястото са изпратени 40 пожарникари, а участъкът е затворен за движение.От АФП съобщават, че това е една от най-тежките катастрофи, станали в последно време в Румъния, където лошото състояние на пътищата често се критикува от шофьорите.Сред страните от Европейския съюз именно Румъния е с най-голям брой смъртни случаи, предизвикани от пътни инциденти - 96 загинали на един милион жители през 2018 г. при средна стойност за ЕС 49 смъртни случаи при катастрофи на 1 милион души.", "date": "2019.10.05", "title": "Десет загинали и седем ранени при тежка катастрофа в Румъния"}
{"url": "https://news.bg/tourism/turisticheskiyat-bransh-predlaga-sazdavane-na-garantsionen-fond-sreshtu-faliti.html", "text": "Регионалната бургаска туристическа камара отчита спад на летния туризъм в Бургаска област с 20% за месец септември спрямо същия период през 2018 г., съобщава bTV.Анализите сочат, че понижението се дължи на фалита на германски туроператор, пренасочването на туристопотоците към Турция, Тунис, Египет, Кипър и Мароко и намаляването на чартърните полети.Работещи в бранша признават, че липсата на туристи е осезаема. По тази причина хотелиерите настояват за спешни мерки.Според председателя на сдружение \"Клуб на хотелиера\" Диана Колчева негативната тенденция отще продължи в рамките на 2-3 години, тъй като спадът е голям и трудно ще бъде компенсиран.От туристическия бранш искат да бъде създаден български гаранционен фонд за евентуални фалити.", "date": "2019.10.05", "title": "Туристическият бранш предлага създаване на гаранционен фонд срещу фалити"}
{"url": "https://news.bg/int-politics/sasht-i-cherna-gora-podpisvat-mashtabno-voenno-sporazumenie.html", "text": "САЩ ще доставят на Черна гора леки тактически транспортни средства на обща стойност от 36 милиона долара, предаде радио \"Свободна Европа\".Новината беше съобщена от държавния секретар Майк Помпео по време на визитата му в балканската страна, която наскоро се присъедини към НАТО.По думите му, двете страни са на прага на подписването на голямо военно споразумение. Тактическите транспортни средства ще бъдат доставени веднага след като бъдат доуточнени детайлите по споразумението.Помпео подчерта че САЩ продължават да подкрепят Черна гора за присъединяването й към ЕС. От своя страна черногорският президент Мило Джуканович отбеляза, че като член на НАТО страната му остава надежден партньор на САЩ в региона.Американският държавен секретар се срещна също с премиера на Черна гора Душко Маркович и с министъра на външните работи Сръджан Дарманович. При разговорите той заяви, че Черна гора е малка страна, но играе важна роля в региона.Преди срещата беше съобщено, че Помпео ще обсъди с черногорските лидери и опитите на Русия да всява раздор на Балканите с оглед на опита за преврат в Черна гора през 2016 г. и намесата в процеса на разрешаване на дългогодишните спорове между Северна Македония и Гърция.Припомняме, и двама политици от опозицията бяха сред 13-те души, осъдени заради заговор в деня на изборите в Черна гора през 2016 г., целящ свалянето на правителството, убийство на премиера и инсталиране на проруски съюз на власт.Москва многократно е отхвърляла обвиненията за ролята си като \"абсурд\", а всички обвинени отрекоха вината си.В присъдата се казва, че една от целите на опита за преврат е да се предотврати присъединяването към НАТО на Черна гора, която обяви независимост от Сърбия през 2006 г.Опитите на Северна Македония да се интегрира в институциите на Запада бяха възпрепятствани, докато не се договори с Гърция през миналата година за новото си име. Гърция отдавна настоява, че \"Македония\" - името, което страната избра след разпадането на Югославия, предполага териториални претенции към гръцката област с това име.", "date": "2019.10.05", "title": "САЩ и Черна гора подписват мащабно военно споразумение"}
{"url": "https://news.bg/weather/hladno-na-mesta-s-prevalyavaniya.html", "text": "Съботният ден ще бъде типично есенен, с превалявания и температури до 20 градуса.Ще има разкъсана облачност, по-значителна над източната част на страната. Валежите постепенно ще спират - най-късно на изток, където те ще продължат до следобедните часове.Вятърът ще бъде слаб, в източната на страната до умерен, ориентиран от северозапад.Максималните температури ще бъдат в рамките на 15-20 градуса, малко по-високи в крайния югозапад.Нощните температури в северните и западните райони са в интервала 5-10 градуса. По Черноморието и в Тракийската низина те са над 10 градуса.", "date": "2019.10.05", "title": "Хладно, на места с превалявания"}
{"url": "https://news.bg/press/sblasak-ninova-borisov-po-kazusa-s-meditsinskite-sestri-iskat-restart-na-deloto-sreshtu-polfriyman-ban-na-150-g.html", "text": "Казусът с медицинските сестри е сред водещите теми на съботните вестници.\"Г-н Борисов, защо излъгахте медицинските сестри - този път няма как да се скриете зад някой главанак, който ви организира преврат. Това каза лидерът на БСП Корнелия Нинова в декларация от името на парламентарната група на БСП. \"Има постановление на Министерския съвет от 10 април 2019 г., в което е решено 50 млн. лв. да бъдат отпуснати от бюджета на Министерство на здравеопазването, а не на Здравната каса. Има второ постановление от 9 май 2019 г., това е само един месец по-късно. Тези 50 млн. стават 6. Оттогава досега поне седем пъти по различни поводи Бойко Борисов заявява: \"Дадохме 50 млн.\", знаейки, че всъщност са дали 6. \"Министър Ананиев да се оправдава казва премиера и той министъра напълно безсилен да замаже тази лъжа, прехвърля на Здравната каса отговорността. Само че членове на Надзорния съвет отрекоха\", каза още Нинова. \"Свидетели сме на поредица от лъжи от премиер през министър и накрая се вижда в какво състояние са нещата. Ние се срещнахме с медицинските сестри. Г-н Борисов, защо излъгахте медицинските сестри и българските граждани? Решението не е на Министерство на здравеопазване, а на Министерски съвет. Доколкото знаем, все още сте министър-председател и ръководите този Министерски съвет. Този път няма как да се скриете зад някой главанак, който ви организира преврат. Уважаеми здравни работници, вие искате основно три неща - Закон за съсловните организации, който ни представихте. \"БСП за България\" го внесохме на 11 септември, сега сме 4 октомври. Вашият и наш закон, не е гледан още. Направете си извода за политиката на управляващото мнозинство към вас. Второ, искате болниците да не се търговски дружества. Няколко пъти от \"БСП за България\" правим такова предложение\", каза Нинова. Тя посочи, че този въпрос с възнагражденията не трябва да бъде решаван на парче, а трябва да има държавна политика. Според нея това не може да става чрез методики. \"Нашата политика, която сме предлагали и ще продължим правителството, държавата и който и да е управляващ да поеме отговорността и това да бъде държавна политика към здравеопазването\", подчерта лидерът на БСП. Тя посочи, че идеята е чрез наредба да се определи базова заплата... Министър-председателят Бойко Борисов не е излъгал никого, нито аз, отговори министърът на здравеопазването Кирил Ананиев също от парламентарната трибуна в отговор на декларацията на лидера на БСП. \"86 млн. лв. бяха осигурени за системата, като преобладаващата част от тях, отидоха за заплати. С отчета за месец септември, ние ще видим реалните цифри. Такава е счетоводната практика и отчетността, че на тримесечие се дават тези отчети. Това, че НЗОК е осигурила 50 млн. лв. е факт, защото има решение на Надзорния съвет и има анекс към рамковия договор. За това е. Основно е за това. Искам да ви кажа, че Министерският съвет може да предоставя средства само по законов ред. Когато отпуснахме първите 30 млн. лв., ние достигнахме едно ниво на финансиране на дейностите извън задължителното здравно осигуряване. Понеже протестът продължи да се провежда, Министерският съвет взе решение, че трябва да подкрепи медицинските сестри и бързо решение взе, като предостави допълнително до 50 млн. лв.\", каза Ананиев. Министърът поясни, че причината за това е, че е трябвало да се събере информация от лечебните заведения. \"И да видим дали сме стигнали до тавана, максималният размер, който законно можем да ги предоставим. Тогава се установи, че тези 6 млн. лв. са единствената възможност да предоставим, щяхме да отидем в ЕК като държавна помощ. В резултат на това, въпреки че моите колеги от НЗОК, които снощи мисля, че са се изказвали от БЛС, са казали, че няма нищо общо с 50-те млн. лв., които МС беше приел. Това не е така. Как съвпадат точно тези 50 млн. лв. с тези 50 млн. лв., които правителството прие. Те имат право да го направят и трябваше да го направят, защото както споменах в моето изказване НЗОК има договор с всичките лечебни заведения за болнична помощ и това е инструментът, с който парите могат да отидат до всички. Ние имаме договори по наредба 3 само със 147 лечебни заведения. Няма как да подкрепим всички медицински сестри в държавата. Това решение е взето съвсем аргументирано и точно от нашите колеги от НЗОК\", допълни още министърът на здравеопазването...\" -в. \"Стандарт\".\"Нямам основание да си подавам оставката. Това каза министърът на здравеопазването Кирил Ананиев по време на брифинг след среща с медицинските специалисти при премиера Бойко Борисов. \"Оставка се дава, когато човек е сбъркал нещо. Аз такова нещо не съм допуснал. Нямам основание да си подавам оставката\", заяви още Ананиев. На въпрос дали се чувства неудобно от тази ситуация по повод въпроса с 50-те милиона лв. на медицинските специалисти, Ананиев заяви, че не е приятно да се обясняваш. \"Искахме да осигурим необходимия ресурс за медицинските сестри и го направихме чрез изменение на цените на клиничните пътеки през бюджета на НЗОК\", обясни още Ананиев...\" - в. \"Труд\".\"В края на втория ден, в който здравният министър Кирил Ананиев е принуден да обяснява публично защо правителството не е отпуснало обещавани до 50 милиона лева за заплатите на медицинските сестри, а е редуцирало сумата на до 6 милиона и защо това не е станало обществено достояние в момента на промяната, премиерът Бойко Борисов също поиска спешни обяснения от министъра и от шефа на здравната каса Дечо Дечев. Борисов се върна набързо от посещение във Варна и привика двамата в Министерския съвет в ранния следобед. В срещата участва и Григор Димитров, който е представител на Българската стопанска камара в надзорния съвет на касата. По-рано днес от парламентарната трибуна лидерът на левицата Корнелия Нинова обяви, че въпросите около средствата в здравеопазването не са към министър Ананиев, а директно към премиера, защото решенията са взимани с постановления на правителството. И поиска Борисов лично да излезе и да каже защо е излъгал и медицинските сестри, и всички граждани... Въпреки призива на Нинова Борисов сам да поеме обясненията министър-председателят не слезе пред медиите след срещата. А изпрати тримата представители на ръководните органи в здравния сектор отново да обясняват. А те просторно повториха същите неща, които вече коментират два дни. Единственото ново, което се разбра от близо 40-минутната пресконференция, е, че в момента, в който е гласувало постановлението за допълнителните средства, правителството не е знаело дали ще може и доколко ще може да изпълни обещанията си и да даде реално допълнителни средства за заплати на медицинските сестри. И не е имало разчети възможно ли е да бъдат отпуснати тези до 50 милиона лева, когато премиерът и здравният министър обявиха публично пред медии, в съобщения и изказвания, че ще бъдат дадени допълнителните средства. Тези обещания те дадоха на фона на ескалиращи протести на медицинските сестри в цялата страна. \"Аз също бях убеден, че тези 50 милиона лева, обявени от правителството, няма законов начин да стигнат до болниците и за заплати. Предварително се знаеше, че каквато и воля да има министърът, нямаше как това да стане, дори да бяха 100-200 милиона. Просто системата за финансиране е такава - на база дейност\", заяви пред медиите Григор Димитров. На директен въпрос дали след като дори член на надзорния съвет на касата е знаел, че тези пари няма как да стигнат до болниците и до сестрите, министърът също е знаел това още при отпускането на самите средства и когато ги е обявявал публично пред медиите, Ананиев коментира: \"Ние тогава не знаехме колко ще можем да дадем.\" Допълни, че при гласуването на постановлението за допълнителните до 50 милиона лева не е имало нужните разчети. И едва след като е била събрана информация от болниците за техните бюджети, се е разбрало, че сумата може да е до 6 милиона лева, а не повече. За да не се стигне до нерегламентирана държавна помощ и държавата да бъде санкционирана от Европейската комисия...\" - в. \"Дневник\".Съдебният лабиринт около случая с австралиеца Джок Полфрийман отново е сред най-широко отразените теми.\"Адвокатът на австралиеца Джок Полфрийман - Калин Ангелов, настоя Софийската градска прокуратура да сезира Върховния касационен съд с молба за възобновяване на делото за убийството на Андрей Монов през 2007 г. Полфрийман, съобщи Дир.бг. Полфрийман вече беше окончателно осъден през 2011 година на 20 г. затвор по това дело и излежа 12 г. в затвора, след което бе освободен предсрочно. Повод за искането на защитника е видеото с кадри от фаталната нощ, което преди дни беше публикувано в Youtube. Според анонимните автори и Ангелов има много факти, които са останали неустановени по време на делото. Има свидетели, заснети от камерите, но те не са били открити и разпитани по делото, твърди защитникът на Полфрийман. Според него нови факти и обстоятелства, които налагат делото да бъде преразгледано. В същото време се появи нова версия на видеозаписа, публикувана от приятели на убития младеж, в която фактите се интерпретират по друг начин. Прави впечатление обаче, че на места добавеният текст се намира точно върху случващото се...\" - в. \"Сега\".\"Докато \"Дневник\" чака отговори от МВР и прокуратурата защо две седмици след предсрочното му освобождаване Джок Полфрийман не може да си тръгне от центъра в Бусманци и от България, се разбра, че той имал още една забрана за напускане на страната. Именно тя в момента се използва, за да не се приложи заповедта за експулсирането му, която е издадена за незабавно изпълнение. За втора забрана спомена миналата събота вътрешният министър Младен Маринов, но на въпроси на \"Дневник\" осъденият Полфрийман и адвокатът му Калин Ангелов отговориха, че не знаят за такъв документ, а само за забраната, свързана с досъдебното производство (издадена през 2007г. при задържането му и отпаднала през 2011г. с влизането на присъдата в сила). От МВР насочиха въпросите към дирекция \"Миграция\", от дирекция \"Миграция\" към вече казаното от тях по случая - че трябва да отпадне забраната. А от прокуратурата не отговориха има ли втора забрана, от кога и каква. \"Дневник\" изпрати всички въпроси и писмено в четвъртък и все още очаква коментар. Междувременно адвокатът на Полфрийман намери отговор на причината - защо австралиецът хем незабавно трябва да бъде изведен от страната, хем му забраняват да я напусне. Втората забрана е издадена от прокуратурата през 2011 г. след окончателното произнасяне на присъдата въз основа на Закона за чужденците, за да се подсигури изтърпяване на наказанието. Това обясни адвокатът на Полфрийман Калин Ангелов, който в петък е обжалвал забраната. За да стигне дотук, той за един ден извървял няколко пъти маршрута между Дирекция \"Миграция\", прокуратурата и обратно, докато установи формалното основание защо не пускат Полфрийман да замине за Австралия. Така след въпроси и проверки установил, че има още една забрана. Би трябвало тя да е спряла да действа с предсрочното му условно освобождаване, аналогично на онази от 2007 г., която съдът обяви в четвъртък за отпаднала още през 2011 г. Но се оказва, че въз основа на тази втората забрана Полфийман стои затворен в Бусманци. По неофициална информация на \"Дневник\", МВР чака от прокуратурата отговор дали тази забрана е отпаднала, за да премине към експулсирането на Полфрийман. До края на работния ден в петък не получихме официални отговори и от двете институции. Детайлите по разкриването на забраната от 2011 г. си струват да бъдат описани, защото илюстрират как действат институциите, ако не искат да решат проблем, или ако са водени от някакви други цели извън правния ред...\" - в. \"Дневник\"150-ата годишнина на БАН и състоянието на българската наука също са сред тематичните акценти.\"Председателят на БАН акад. Ревалски: Няма добро образование без развита наука БАН чества 150 години от основаването си. За ролята на Академията в обществото и защо науката трябва да бъде приоритет - гост по темата в \"Панорама\" беше председателят на БАН акад. Юлиан Ревалски. Само можем да бъде благодарни на нашите предшественици, на тези които са създали Българското книжовно дружество преди 150 години, коментира акад. Ревалски. БАН е най-големият научен център в България и въпреки че учените в него са по-малко от 1/5 от учените в България, те произвеждат повече от половината научни знания, допълни академикът. \"Няма добро образование там, където няма добре развита наука, това трябва да се знае от всички. Не икономиката, а познанието движи света. Ако ние поставим науката като абсолютен приоритет, това ще повдигне нивото на българския народ във всяко едно отношение\", коментира акад. Юлиан Ревалски.\" - в. \"24 часа\".\"Нова лаборатория, открита на територията на УАСГ, ще предоставя възможност за изпитвания, свързани с проектирането, строителството и поддържането на транспортната инфраструктура. Към лабораторията има изградени компютърна зала и конструктивна работилница. Основната дейност на звеното е ориентирана към научноизследователски проекти с цел обогатяване на съвременното изграждане на транспортната инфраструктура, чрез сътрудничество и реализиране на взаимни проекти със строителни фирми от практиката и други научни лаборатории на международно ниво. Вече има предварителни разговори и споразумения за сътрудничество със 7 университета в Европа. Науката е основното нещо, което може да повлияе на пътната безопасност, обясни ръководителят на лабораторията инж. Христо Грозданов.\" - в. \"Стандарт\".", "date": "2019.10.05", "title": "Сблъсък Нинова-Борисов по казуса с медицинските сестри, искат рестарт на делото срещу Полфрийман, БАН на 150 г…"}
{"url": "https://news.bg/int-politics/kongresat-iziska-dokumentite-po-ukrainskiya-kazus-s-prizovka-do-beliya-dom.html", "text": "Демократите от Камарата на представителите в американския Конгрес издадоха призовка за Белия дом, с която изискват в рамките на  на президента Доналд Тръмп бъдат предоставени документите, свързани с Украйна, предаде CNN.Преди това трите комисии, водещи разследването за импийчмънт, изпратиха отделно писмо с искане вицепрезидентът Майк Пенс да предостави документите то украинския казус.Припомняме, разследването започна, след като стана ясно, че в телефонен разговор от 25 юли Тръмп е настоял пред президента на Украйна Володимир Зеленски украинската страна да разследва сина на Джо Байдън - вероятен съперник на Тръмп в надпреварата за Белия дом през идната година.Конгресът е изпратил призовка и до председателя на надзора в Белия дом Илайджа Къмингс, с искане за множество документи и съобщения, свързани с разговора между двамата президенти, блокирането на американска помощ за Украйна и усилията на личния адвокат на Тръмп - Руди Джулиани, да подтикне украинците да разследват Хънтър Байдън и компанията \"Буризма\", в чиято управа е бил назначен той.Съобщава се, че самият Хънтър Байдън също е призован от конгресмените.\"Изразяваме дълбоко съжаление, че президентът Тръмп постави нас и нацията в това положение, но действията му не ни оставиха друг избор, освен да издадем тази призовка\", се казва в писмото до Белия дом, подписано от конгресмена от Мериленд Илайджа Къмингс, председателя на комисията по разузнаването на Конгреса Адам Шиф (от Калифорния) и председателя на комисията по външните работи Елиът Енгъл (от Ню Йорк).По-рано американските медии съобщиха, че . По-късно беше разпространена информация, че се отнася за  Впоследствие Конгресът ", "date": "2019.10.05", "title": "Конгресът изиска документите по украинския казус с призовка до Белия дом"}
{"url": "https://news.bg/world/iranski-hakeri-sa-atakuvali-2700-pati-vliyatelni-litsa-v-sasht.html", "text": "Ирански хакери са атакували над 2700 пъти високопоставени лица в САЩ в рамките на няколко седмици, като целта на атаките е да се повлияе на президентските избори през 2020 г. Това се казва в изявление на компанията Microsoft, публикувано в петък, 4 октомври.Компанията е установила, че хакерската група Phosphorous се е опитвала да получи достъп до 241 акаунта на представители на американското правителство, журналисти, членове на щаба на един от вероятните кандидати за президентския пост. От Microsoft не съобщават за кой от потенциалните кандидати за Белия дом става дума.В четири случая атаките са били успешни. Според компанията, хакерската операция не била технически сложна, но извършителите са с висока мотивация и са готови да влагат време и средства.Според специалистите на Microsoft, групата Phosphorous е базирана в Иран и е свързана с властите на страната.През лятото в Конгреса на САЩ беше огласена информация за безпрецедентна на активности руските хакери на изборите през 2016 г. По данни на сенатската комисия по разузнаването, руските хакери са се опитвали да разбият компютри на избирателната система по цялата страна.предупреди, че Русия и други страни планират аналогична кампания за намеса в изборите през 2020 г.", "date": "2019.10.05", "title": "Ирански хакери са атакували 2700 пъти влиятелни лица в САЩ"}
{"url": "https://news.bg/world/gotvachat-na-putin-oglavi-mediyna-grupa.html", "text": "Бизнесменът Евгений Пригожин, известен като \"готвача на Путин\", оглави попечителския съвет на медийната група \"Патриот\", съобщи радио \"Свободна Европа\". Групата включва Федералната информационна агенция, сайта \"Народни новини\", изданията \"Икономиката днес\" и \"Политиката днес\".По-рано представители на Пригожин отричаха, че той е свързан с медиите, които влязоха в новосформираната група.Припомняме, т. нар. \"ферма за тролове\" на Пригожин, регистрирана като Агенция за интернет изследвания, беше уличена като участник в кампанията по намесата в американските президентски избори през 2016 г. и в редица други кампании.В публикация на сайта \"Патриот\" се казва, че в Русия расте броят на \"антируските медии\", които \"тиражират негативна информация и не забелязват хубавото, което става в страната\". Медийната група заявява, че си поставя за цел създаването на \"благоприятно информационно пространство\".Посочва се, че адресът на сайта \"Патриот\", посочен в секцията за контакти, съвпада с адреса на жилищния комплекс \"Лахта плаза\", чийто строител е компанията \"Конкорд мениджмънт и консултинг\" на Евгений Пригожин.Бизнесменът е сочен като човек от близкото обкръжение на руския президент Владимир Путин.", "date": "2019.10.05", "title": "„Готвачът на Путин“ оглави медийна група"}
{"url": "https://news.bg/int-politics/rusiya-e-s-nay-mnogo-zatvornitsi-sred-evropeyskite-strani.html", "text": "Русия е с най-много затворници сред европейските страни - както по абсолютен брой, така и пропорционално според съотношението им към 100 хиляди души.Според доклад на Общоруския граждански форума, публикуван в руските медии, към момента в руските затвори има 543 хиляди лишени от свобода.Уточнява се, че 35% от тях са с присъди между 5 и 10 години, 18% - над 10 години.Общо в страните, членуващи в Съвета на Европа, 40% от затворниците са с присъди до 3 години.В доклада се отбелязва също, че Русия изразходва най-много средства за издръжка на затворите от всички европейски страни, но издръжката на един затворник е около 50 пъти по-\"евтина\" от средната за Европа. В Русия тя струва 2.5 евро на ден, а в Европа - 128 евро.", "date": "2019.10.05", "title": " Русия е с най-много затворници сред европейските страни"}
{"url": "https://news.bg/world/zaginalite-pri-protestite-v-irak-veche-sa-65.html", "text": "Загиналите при антикорупционните протести в Ирак вече са 65, ранените са близо 2000, съобщава телевизионният канал Sky News Arabia.Загинали има както сред протестиращите, така и сред полицаите.Протестите започнаха в Багдад във вторник и в течение на следващите дни обхванаха няколко провинции.Участниците в акциите настояват за оставката на правителството, подобряване на условията за живот, здравеопазването, образованието и труда, призовават за борба с корупцията.Съобщава се, че демонстрантите щурмуват правителствени сгради.Иракските власти блокираха изцяло за период от три дни достъпа до интернет в Багдад и редица други райони на страната. Премиерът Адел Абдел Махди обяви комендантски час в няколко града, включително в столицата.Радикалният шиитски имам Муктада ал Садр призова за оставка на парламента и предсрочни избори. Свързаният с него парламентарен блок \"Саирун\" спира работата си в парламента до започването на промени в страната.", "date": "2019.10.05", "title": "Загиналите при протестите в Ирак вече са 65"}
{"url": "https://news.bg/int-politics/gartsiya-iska-promyana-v-pravilata-za-vrashtane-na-bezhantsi-v-turtsiya.html", "text": "Германия предложи Северна Македония да започне преговори за присъединяване към ЕС до края на годината, предаде \"Ройтерс\". Берлин даде и принципното си съгласие Албания също да започне преговори, но не посочи конкретна дата.Предвижда се външните министри на 28-те страни от общността да обсъдят това в средата на октомври. Очаква се да бъде постигнат компромис между страните, настояващи за евроинтеграцията на Западните балкани и по-резервираните членки на Европейския съюз в лицето на Франция, Холандия и Дания.България обяви, че няма да спира Македония по пътя към преговорите, но подкрепата  заради разногласията във връзка с историята.Припомняме,  по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония .Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че . Според него ", "date": "2019.10.05", "title": "Германия предлага Скопие да започне преговори за членство в ЕС до края на годината"}
{"url": "https://news.bg/int-politics/pompeo-pristigna-v-atina-pri-izklyuchitelni-merki-za-sigurnost.html", "text": "Американският държавен секретар Майк Помпео пристигна в Атина при изключителни мерки за сигурност от страна на гръцките власти, предаде БНР. Снощи той кацна на международното летище \"Елефтериос Венизелос\".Днес в 10.30 ч. Помпео ще разговаря с премиера на Гърция Кириакос Мицотакис, а по-късно му предстоят срещи с министрите на отбраната Николаос Панайотопулос и с гръцкия външен министър Никос Дендиас.Гръцките медии открояват три основни теми, които ще бъдат обсъдени по време на визитата - двустранното споразумение за взаимно отбранително сътрудничество, инвестирането в гръцката военна инфраструктура, а също и в енергетиката.Вашингтон подкрепя Гърция, Израел и Кипър за съвместния им проект по изграждането на тръбопровода \"Ийст Мед\", известен още като Източно-средиземноморския газопровод, който ще подпомогне диверсификацията на газовите доставки на Балканите.Кипърският въпрос също ще бъде част от дневния ред на посещението на Помпео в Гърция, като се очаква държавният секретар да изрази подкрепа за позицията на Атина и Никозия и да призове за стабилност и сътрудничество.", "date": "2019.10.05", "title": "Помпео пристигна в Атина при  изключителни мерки за сигурност"}
{"url": "https://news.bg/regions/proveryavat-li-se-krazhbite-na-tok-sabota-i-nedelya.html", "text": "За вероятна кражба на ток във варненското село Белоградец сигнализира читател на news.bg.По негова информация всеки понеделник и петък след работно време, както и по цял ден в събота и неделя на електрическо табло в селото се закачва кабел, който през останалото време стои скрит между камъните под бетонния стълб.Читателят ни уточнява, че неколкократно са били подавани сигнали за това до електроразпределителното дружество, отговарящо за областта - ЕНЕРГО-ПРО. Той твърди, че от Електроразпределение Север нямали работещи служители през нощта, както и през почивните дни, поради което все още не е извършена проверка на място и кражбата на ток продължава. Подателят на сигнала посочва, че много от жителите на Белоградец знаят за извъшващата се кражба и настояват въпросното табло да бъде подменено. До момента обаче енергодружеството не е предприело никакви мерки, тъй като по информация на читателя ни, за да може да бъде наложена глоба, трябва при проверка да се установи, че действително има закачен кабел на таблото.Екипът ни се обърна към ЕНЕРГО-ПРО за повече информация.От електроразпределителното дружество съобщиха, че негови екипи вече са извършвали неколкократни проверки както в работни, така и в почивни дни, при които е било регистрирано нарушение.От ЕНЕРГО-ПРО уверяват, че вече са предприели мерки както за информиране на отговорните институции, така и за предотвратяване на възможностите за кражби на ток в селото.Те посочват и че през последните години се наблюдава промяна в съдебната практика. По данни на дружеството за периода 2015-2018 г. в Североизточна България са осъдени 646 души за кражба на ток. 13 от тях са с ефективни присъди, 182 са с условни, а останалите са наказани с пробация.", "date": "2019.10.05", "title": "Проверяват ли се кражбите на ток събота и неделя?"}
{"url": "https://news.bg/economics/skokat-na-tsenite-na-svinskoto-e-spekulativen.html", "text": "Няма основание за поскъпване на цените на свинското в магазините. Това заяви Пейо Майорски от Асоциация за защита на потребителите пред Нова тeлевизия.Месното производство на свинско е засегнато от свинската чума. Голяма част от консумацията на свинско месо у нас е внос и няма основание то да поскъпне, подчерта той. Вносителите изкуствено и спекулативно вдигат цените на свинското месо според него.Майорски призова вносителите да бъдат малко по-скромни в печалбите, които се опитват да генерират. И от комисията за стоковите борси и тържища са категорични, че няма основание за поскъпване на свинското. Вече се наблюдава изравняване на цената на едро и на дребно.За Коледа не трябва да има промяна в цената на свинското месо, категорични са от там. От Асоциацията на свиневъдите са категорични, че съвсем обективно е да се повишат цените на свинското месо. В следствие на африканската чума около 20% от свинепроизводството е унищожено. Иначе страната ни произвежда 50% от свинското месо, което се потребява у нас.", "date": "2019.10.05", "title": "Скокът на цените на свинското е спекулативен"}
{"url": "https://news.bg/int-politics/sauditska-arabiya-pozvoli-mazhete-i-zhenite-da-naemat-obshti-stai-v-hotelite.html", "text": "Саудитска Арабия разреши на чужденци от различен пол да наемат общи хотелски стаи, без да трябва да доказват родствена връзка помежду си, съобщава \"Ройтерс\".За разлика от досегашните разпоредби всички жени, дори и тези, които са гражданки на консервативното мюсюлманско кралство, ще могат да наемат хотелски стаи и самостоятелно.Припомняме, по-рано Саудитска Арабия промени режима за издаване на туристически визи, опитвайки по този начин да привлече повече туристи. Целта на новите промени е да се улесни пътуването на жените, които не са придружавани от мъже. Същото се отнася и за чужденците, които не са сключили брак, тъй като в кралството сексуалните взаимоотношения извън брака са забранени.", "date": "2019.10.05", "title": "Саудитска Арабия позволи мъжете и жените да наемат общи стаи в хотелите"}
{"url": "https://news.bg/world/nay-malko-16-raneni-pri-tri-vzriva-v-severna-siriya.html", "text": "Най-малко 16 души са ранени при три взрива в Северна Сирия. Информацията е на турската агенция Anadolu, цитирана от ТАСС.По техни данни взривовете са прогърмели в три населени пункта - Джераблус, Чобанбее и Кабасин. Сега тези три територии са под контрола на т.нар. Сирийска свободна армия - опозиционна армия, формирана на 29 юли 2011. В нейния състав са дезертирали войници, инженери, земеделци и криминални престъпници. Според турската агенция, местните власти предполагат, че зад атаките стоят кюрдските \"Сили за народна самоотбрана\", които Анкара смята за сирийски клон на ПКК, които в Турция са обявени за терористична организация. ", "date": "2019.10.05", "title": "Най-малко 16 ранени при три взрива в Северна Сирия"}
{"url": "https://news.bg/comments/ananiev-kazhi-go-prostichko-zashto-izlagahte-meditsinskite-sestri.html", "text": "Гледахте ли , която дадоха министърът на здравеопазването Кирил Ананиев, шефът на НЗОК Дечо Дечев и членът на Надзорния съвет на касата проф. Григор Димитров?Ако сте я гледали, значи за пореден път сте се убедили, че в системата на здравеопазването няма система и че се действа на пожар. И това не е изненада, предвид факта, че за човека, който оглавява правителството, това е \"професионална деформация\". Да обещаем едни милиони, да затворим устите на медицинските сестри, а и на всякакви протестиращи, пък после ще му мислим имаме ли ги тези милиони и можем ли да ги дадем.Какво стана ясно от тази симптоматична пресконференция.През март правителството гласува да отпусне едни 30 млн. лв. по Наредба 3, с която Министерство на здравеопазването може да финансира дейности извън задължителното здравно осигуряване. По думите на здравния министър целта е \"да се осигури свеж ресурс в болниците и оттам да се създаде възможност да се увеличат заплатите на сестрите\".Свежият ресурс потъва за изплащане на задълженията на закъсалите болници, някъде се купува апаратура, с която вече няма кой да работи, но съществува надеждата, че в някакъв момент тя ще осигури някоя по-добре платена клинична пътека. Все пак те са търговски дружества, а за да има пари, здравната търговия трябва да върви. Някъде, в Плевен например, сестрите вземат по едни 75 лв. които са твърде далеч от сумата, от която се нуждаят, за да стигнат заветните 950 лв., договорени още преди година по колективен трудов договор (КТД).Съвсем естествено, протестите на сестрите продължават.Месец по-късно Министерски съвет решава да отпусне още до 50 млн. лв. (както здравният министър неколкократно подчерта), при положение, че още тогава е ясно, че това не може да бъде законно направено. След тази симулация на активност и събиране на информация от болниците, с която ведомството би трябвало да разполага, установяват, че всъщност няма как да са до 50 млн., а само 6 млн. И след още един месец си коригират постановлението, което сами са издали, с пълното съзнание, че не са имали право да го гласуват, понеже Европейската комисия не спи.Така стигаме до основната бюджетна врътка - я да наредим на Касата да ги отпусне тя, хем да увеличим и някои клинични пътеки (121), основно педиатричните, че и на болница \"Проф. Иван Митев\", известна още като Педиатрията, обещахме едни милиони след протестите.Събира се Надзорният съвет на касата, колкото да вземе вече взетото решение. Всички знаем кой раздава милионите в тая държава, без значение от чий бюджет. Е, някои членове се опитват да кажат, че при нереформирана здравна система това е наливане на пари в продънена кофа, но кой знае какви опции да се опънеш - няма. Дори един успешен в миналото мениджър на болница, какъвто е шефът на НЗОК Дечо Дечев, наляга парцали.На пресконференцията, след спявката при премиера, той обясни, че към момента на вземане на решението за освобождаване на 50-те милиона \"приходната част вървеше в добра посока и се оказа, че съществува такава възможност\". И \"по-скоро случайно\" увеличението на клиничните пътеки съвпаднало с цифрата, която управляващите подхвърлиха на протестиращите медицински сестри.Смел ход предвид факта, че преди по-малко от месец Дечев отиде в парламента да предупреди, че касата има задължения към чужди здравни каси за над 270 млн. лв. само за първото шестмесечие на тази година. Да не забравяме и над 200-та млн. лв. дълг по изплащане на надлимитна дейност към наши болници, по прогнози на проф. Григор Димитров.Така НЗОК освобождава от резерва си 50 млн., за да обслужи изпълнителната власт, че е на зор. По думите на Ананиев тези милиони вече са потеглили към лечебните заведения, разбира се, на траншове, не може да стане изведнъж, все пак това са 86 млн., по последни данни.До медицинските сестри пари обаче не са стигнали. Кой е виновен?Във всеки случай не е виновно здравното министерство - то дава, но директорите на болниците разпределят, както се разбира от заплетените обяснения на Ананиев: \"Болниците трябва да организират така своята работа, че да могат да заработят необходимите заплати. Но в никакъв случай не трябва да търсите уравновиловка в заплащането между отделните медицински специалисти при различна работа - не може една сестра в интензивно отделение да взима толкова, колкото една сестра в кабинет. Затова има вътрешни правила, решение на ръководството на болницата и механизми, при които приходите, които бъдат реализирани, да бъдат разпределени между персонала.\"Единственото, което можем да сме сигурни, че сме разбрали е, че една медсестра в кабинет не може да взема колкото една медсестра в интензивно. От друга страна предвид КТД излиза, че сестрата на кабинет трябва да взема 950 лв. основна заплата, а интензивната доста повече. За момента това е чиста фантастика.За другата част от хлъзгавото обяснение можем да предположим, че министерството си измива ръцете и прехвърля топката на управлението на болниците - те си имат вътрешни правила, имат си механизми, пък... като реализират приходи, ще си разпределят едни пари.Дотук става ясно, че медицинските сестри ще има да чакат. Но няма как да им го кажат в прав текст. Първо, защото, най-неочаквано, те не се вързаха на бюджетните врътки и продължиха да протестират, и второ, идват избори, не е време да си признаваме, че сме излъгали.Но да се върнем към онова заседание на 10 април тази година, когато правителството взема решение да бъдат отпуснати онези 50 млн. лв. По точка 33 министърът на здравеопазването внася Проект на Постановление за одобряване на допълнителни разходи по бюджета на Министерство на здравеопазването за 2019 г .Според стенограмата на заседанието, публикувана в медиите, премиерът Борисов анонсира проекта с думите: \"Надявам се, да ни подкрепите с министър Ананиев - около 50 милиона за повишаване заплатите на медицинските сестри. Така че, Ананиев, информирай колегите.\"Следват заплетените мотиви на министъра, че предлага да бъдат отпуснати до 50 млн. лв. \"с цел гарантиране на по-добри условия и предпоставки за осигуряване на равнопоставен достъп до медицинска помощ на гражданите в съответствие с потребностите на населението и правилата за добра медицинска практика....\"Премиерът се изнервя: \"Ананиев, кажи го по-простичко, от 500 и колко лева минималната заплата колко става?\"Ананиев: \"С направеното предложение ще постигнем като цел заплатите, които са предвидени като начални заплати по колективния трудов договор от 950 лева за медицинските сестри.\"Я сега, Ананиев, кажи го простичко, защо излъгахте медицинските сестри?", "date": "2019.10.05", "title": "Ананиев, кажи го простичко: защо излъгахте медицинските сестри?"}
{"url": "https://news.bg/world/72-ma-se-natroviha-na-svatba-v-ukrayna.html", "text": "72 сватбари са в болница с отравяне. Те празнували сватба в украинската Черновицка област, съобщиха от Държавната служба на Украйна за извънредните ситуации, цитирани от руски медии.\"В болница с признаци на хранително отравяне са постъпили 72 души. Сред тях са 18 деца, които на 29-30 септември са хапвали от празничната трапеза в ресторант\", пишат от ведомството. По информация на Държавната служба за извънредни ситуации на Украйна в комплекса се провеждат противоепидемиологични мерки.", "date": "2019.10.05", "title": "72-ма се натровиха на сватба в Украйна"}
{"url": "https://news.bg/int-politics/mitsotakis-se-zhalva-na-pompeo-turtsiya-osporva-suvereniteta-na-gartsiya-i-kipar.html", "text": "С действията си в Средиземно море Турция поставя под въпрос суверенитета на Гърция и Кипър, нарушавайки международното право. Това заяви гръцкият премиер Кириакос Мицотакис по време на разговорите си с държавния секретар на САЩ Майк Помпео, съобщава \"Катимерини\".В приветствието си към Помпео Мицотакис изтъкна, че е много доволен от актуализирането на Споразумението за взаимно сътрудничество в областта на отбраната. Според него това ще разшири общия стратегически обхват в региона и ще допринесе за регионалната сигурност и стабилност.Мицотакис заяви, че практиките на Анкара често не съответстват на отношението на приятелство и сътрудничество, за което Гърция настоява.\"Европейският съюз зае официална позиция по тези събития. Последните действия на Турция по блок 7 на Кипърската изключителна икономическа зона (за сондиране на нефт и природен газ) нарушават суверенните права на Кипър\", посочи премиерът.Той обясни, че Кипър иска само едно - да се прилага международното право. Мицотакис изрази надежда, че САЩ ще окаже позитивен принос за това, което според него би довело до по-конструктивен климат в региона.", "date": "2019.10.05", "title": "Мицотакис се жалва на Помпео: Турция оспорва суверенитета на Гърция и Кипър"}
{"url": "https://news.bg/world/tramp-se-samnyaval-che-rusiya-e-zamesena-v-sluchaya-skripal.html", "text": "Американският президент Доналд Тръмп се съмнявал в намесата на Русия в \"случая Скрипал\". Това е споделил той с бившия британски премиер Тереза Мей, пише \"Гардиън\".Телефонният разговор между двамата се е провел през лятото на миналата година и поне 10 минути двамата са обсъждали отравянето на двойния агент и дъщеря му.Тръмп е изразил съмнения относно доказателствата на Лондон за вината на Русия. Припомняме, че  заради този случай. Редица , въведоха подобни мерки заради случая., че Скотланд ярд разследва ролята на руския президент Владимир Путин в използването на новичок срещу Сергей и Юлия Скрипал в Солсбъри.Според оценката на британските разузнавателни агенции Путин \"вероятно\" е одобрил атаката срещу бившия руски агент и дъщеря му през март 2018 г. Двамата се разболяха тежко, но се възстановиха.Британката Даун Стърджис почина, след като попадна на захвърлен флакон за парфюм, използван от двама руски агенти за пренасяне на бойното отровно вещество. Двамата руски агенти са обвинени за атаката. Великобритания иска да бъдат екстрадирани и издаде европейска заповед за ареста им. Интерпол пък ги издирва с червена бюлетина.Нийл Басу, национален координатор на британската полиция за борба с тероризма, съобщи, че разследването на атаката продължава. Басу подчерта, че въпросите около повдигането на обвинения във връзка с атаката са сложни. \"Вие трябва да докажете, че Путин е пряко замесен\", подчерта той и добави, че към този момент не са събрали достатъчно доказателства.Сергей и Юлия Скрипал бяха  Те оцеляха, но най-малко други трима бяха отровени, включително и британката ", "date": "2019.10.05", "title": "Тръмп се съмнявал, че Русия е замесена в \"случая  Скрипал\""}
{"url": "https://news.bg/world/liberman-otnovo-prizova-za-pravitelstvo-na-edinstvoto.html", "text": "Спешно сформиране на правителство на единството. За това призова за пореден път лидерът на \"Нашият дом Израел\" Авигдор Либерман. За пореден път той се обърна към лидерите на \"Ликуд\" и \"Синьо и бяло\" Бенямин Нетаняху и Бени Ганц да действат. По-рано той обяви, че различията между тях не са големи и трябва да загърбят егото си за сметка на страната. Според него, израелците няма да приемат нови предсрочни избори. Либерман припомни за вътрешните и външни проблеми на Израел и настоя, че страната се нуждае от стабилност. Припомняме, че премиерът на Израел Бенямин , за да обсъдят предложението на Либерман за правителство на единството. Но разговорите, първите между тях от месеци, завършиха без напредък. След като преговорите между \"Ликуд\" и \"Синьо и бяло\" влязоха в задънена улица, провалът на днешната среща прави нови предсрочни парламентарни избори още по-голяма реалност. Въпреки това нито от \"Ликуд\", нито от \"Нашият дом Израел\" изключват вероятността от нови преговори.Либерман изигра основна роля страната да се насочи към проведените на 17 септември парламентарни избори, след като отказа да се присъедини към водената от Нетаняху коалиция с ултраортодоксални партии след вота на 9 април. Със спечелените 8 места миналия месец неговата партия \"Нашият дом Израел\" отново държи баланса на властта между водения от премиера блок, който има 55 депутати в 120-местния Кнесет и ръководения от \"Синьо и бяло\" на Бени Ганц лявоцентристки блок, който е с 54 места.Либерман и трима арабски депутати не одобряват нито един кандидат за премиер. Бивш министър на отбраната и външен министър при Нетаняху, Либерман призовава за съставяне на \"либерална, националистическа, широка\" коалиция, в която да участват \"Ликуд\", \"Синьо и бяло\" и \"Нашият дом Израел\", без крайнодесните еврейски партии и арабските партии.Нетаняху предложи Либерман да се присъедини към правителството възможно най-скоро, за да допринесе за съставянето на правителство на единството, коментира говорител на \"Ликуд\" след разговорите и добави, че не е постигнат напредък на срещата.От \"Нашият дом Израел\" коментираха, че на срещата Либерман е заявил, че с оглед на предизвикателствата пред сигурността и икономиката, трябва да бъде съставено правителство на единството, тъй като нови избори няма да променят значително политическа карта. Правилният път е да се намери обща основа между \"Нашият дом Израел\", \"Ликуд\" и \"Синьо и бяло\" и само след обсъждане на постовете и ротацията на премиерския пост, се пояснява още.", "date": "2019.10.05", "title": "Либерман отново призова за правителство на единството "}
{"url": "https://news.bg/world/vtori-informator-s-pokazaniya-po-ukrainskata-afera-na-tramp.html", "text": "Втори информатор, вече с по-силни доказателства, е готов да подаде жалба във връзка с твърденията, че американският президент Доналд Тръмп е притискал украинските власти, съобщи New York Times. Ако това е вярно, той ще засили обвиненията срещу Тръмп и ще помогне на демократите в борбата им за отстраняване от длъжност на държавния глава. Основният аргумент на Белия дом, че първият обвинител има информация от \"втора ръка\" тук вече няма да бъде верен. Припомняме, че от Камарата на представителите в американския Конгрес издадоха призовка за Белия дом, с която изискват в рамките на  на президента да бъдат предоставени документите, свързани с Украйна.Преди това трите комисии, водещи разследването за импийчмънт, изпратиха отделно писмо с искане вицепрезидентът Майк Пенс да предостави документите то украинския казус.Припомняме, разследването започна, след като стана ясно, че в телефонен разговор от 25 юли Тръмп е настоял пред президента на Украйна Володимир Зеленски украинската страна да разследва сина на Джо Байдън - вероятен съперник на Тръмп в надпреварата за Белия дом през идната година.По-рано американските медии съобщиха, че . По-късно беше разпространена информация, че се отнася за  Впоследствие Конгресът Тръмп и Зеленски твърдят, че натиск не е имало. Байдън обяви, че Тръмп е за импийчмънт, но неговата работа в момента е да го победи на изборите. ", "date": "2019.10.05", "title": "Втори информатор с показания по \"украинската афера\" на Тръмп "}
{"url": "https://news.bg/world/90-ubiti-i-67-raneni-talibani-pri-operatsiya-v-afganistan.html", "text": "Най-малко 90 талибани са убити, а близо 70 други са били ранени през последните 24 часа. Това е резултатът от проведената операция на армията, са съобщили от военното министерство на Афганистан. Броят на убитите и ранените бързо се увеличава. Операцията е била проведена в провинция Тахар. Ислямистите са били принудени да се оттеглят. Съобщава се, че и в други части на страната е имало подобни акции. Има данни и за задържани ислямисти. Унищожени са и коли на талибаните. Терористични актове в страната бяха извършени и през септември, докато течеше подготовката за изборите. Такъв бе извършен и на събитие, Мирните преговори между САЩ и талибаните вече са \"мъртви\". Това американският президент Доналд Тръмп. ", "date": "2019.10.05", "title": "90 убити и 67 ранени талибани при операция в Афганистан "}
{"url": "https://news.bg/world/hilyadi-shotlandtsi-poiskaha-nezavisimost.html", "text": "Хиляди шотландци поискаха независимост от Великобритания на съботен протест в Единбург. Според организаторите, са учствали около 200 000 души. Те са издигнали лозунги като \"Шотландия заслужава независимост\" и други. Участвали са депутати от Шотландската национална партия. Самият премиер-министър Никола Стърджън е подкрепила проявата, без да вземе участие в протеста. По-малобройна група привърженици на Кралството са провели контрапротест по същото време. Това се случва на фона за Брекзит и опитите да се избегне напускане без сделка. Преди седмици, премиер - министърът на Шотландия  за Шотландия от Обединеното кралство поради излизането на Великобритания от ЕС.Тя се застъпи за провеждането на от Обединеното кралство в случай на Брекзит без сделка още през 2020 година. \"Трябва да предвидим това за догодина\", каза Стърджън. Според нея поредното забавяне на излизането на Великобритания от ЕС би било по-добър вариант от хаотичния Брекзит.През 2014 г. се проведе референдум за независимост на Шотландия. 55% подкрепиха запазването на съюза между Единбург и Лондон. Решението на Шотландската национална партия в региона обаче се възползва от резултатите от общия британски референдум за по-нататъшно членство в ЕС, в който жителите на Шотландия, за разлика от Великобритания като цяло, Това обстоятелство породи идеята за нов референдум за независимост, който Стърджън щеше да организира преди края на правомощията на настоящия парламента на Шотландия през 2021 година. През 2016, не референдума за ЕС, 625 от имащите право на глас шотландци гласуваха за оставане в Съюза. ", "date": "2019.10.05", "title": "Хиляди шотландци поискаха независимост "}
