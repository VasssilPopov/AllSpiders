{"url": "https://news.bg/world/parvi-sluchay-na-koronavirus-v-rusiya-kadeto-razrabotvat-vaksina.html", "text": "Най-малко един човек е бил хоспитализиран след пристигането си на летището в Санкт Петербург със симптоми на китайския коронавирус, съобщават руски медии.Властите засилиха проверката на пътници от Китай на руските летища.По последна информация най-малко По-рано тази седмица заместник-министър на здравеопазването на Русия нарече заболяването биологична заплаха за страната.Пътник с полет от Шанхай до Санкт Петербург е настанен в болницата за лечение на инфекциозни заболявания след пристигането си в руския град, информира Интерфакс, позовавайки се на местни представители.Други медии съобщават, че двама пътници са хоспитализирани със симптоми на заболяването. Единият от пътниците е потърсил лекарска помощ още на летището.Междувременно \"Ройтерс\" информира, позовавайки се на РИА \"Новости\", че Русия работи върху разработването на ваксина срещу щама от Китай.\"Да, разбира се, разработването на ваксина е в ход. Всеки път, когато имаме мутация (на вирус), ние започваме веднага да разработваме ваксина\", каза Анна Попова, ръководител на руската служба за защита на правата на потребителите Роспотребнадзор.", "date": "2020.01.22", "title": "Първи случай на коронавирус в Русия, където разработват ваксина"}
{"url": "https://news.bg/crime/chastniyat-hazart-spestil-210-miliona-leva-danak.html", "text": "За една и съща хазартна игра са заплащани различни държавни такси. Това стана ясно от брифинга на Агенцията за държавна финансова инспекция (АДФИ).Защо се е получило това разминаване тепърва ще се уточнява - такава заявка даде шефът на АДФИ Георги Начев. Ако хазартните игри са плащали така, както е плащал Българския спортен тотализатор от 2014 до 2019 е щяло да влязат още 210 милиона лева.Спортният тотализатор е плащал по един начин, останалите играчи на хазартния пазар - по друг. Държавната такса по закон е 15% отчисления от всички залози, като само държавният тотализатор е изпълнявал закона.Начев не изключи възможността тази сума да набъбне. Поискана е справка за залаганията, като се очаква данните да са готови до един месец.Дали е законосъобразно, всеки можел да си прецени, заяви Начев, като не се ангажира с оценка за щата на бюджета. Затова АДФИ прави проверка в Комисията по хазарта. Проверката е започната на 16 декември и е с министерско разпореждане, стана ясно още от думите на Георги Начев.Припомняме, че тази сутрин прокуратурата влезе в Комисията по хазарта, но прокурори и разследващи се въздържаха от коментари пред журналистите. От помещенията на комисията бяха изнесени кашони с документи. Главният прокурор Иван Гешев също отказа да даде подробности по разследването с аргумент, че главният прокурор не може да бъде наясно с детайлите по всички случаи в реално време, а и няма разрешението на наблюдаващия прокурор да изнася данни по случая. Вътрешният министър  на МВР по случая са единствено по линия на оказване на съдействие. За нередности в Комисията по хазарта намекна по-рано пАкцията в Комисията по хазарта съвпада с прокарването на предложенията за промени в Закона за хазарта за втори път от страна на лидера на НФСБ, след като през 2018 година той не събра достатъчно подкрепа сред депутатите. По думите на Симеонов в момента той обаче разполага с подкрепата както на премиера Борисов, така и на финансовия министър Владислав Горанов. също изказа надежда, че по този начин българският спорт ще получи по-достойно финансиране. ", "date": "2020.01.22", "title": "Частният хазарт спестил 210 милиона лева данък"}
{"url": "https://news.bg/int-politics/guterish-chetiri-konnika-na-apokalipsisa-zaplashvat-sveta.html", "text": "Четирите \"конника на апокалипсиса\", които в момента най-много заплашват света, са геополитическото напрежение, изменението на климата, глобалното недоверие и злоупотребата с нови технологии, обяви генералният секретар на ООН Антониу Гутериш, изказвайки се на Общото събрание на ООН с доклад за резултатите от работата на организацията през 2019 г. и задачите за 2020 г., съобщава ТАСС.\"Нашият свят се приближава до точка, след която няма връщане назад. Виждам четирима \"конника\" - четири предстоящи заплахи, които представляват опасност за напредъка и пълния потенциал на 21-ви век\", обясни той.\"Първият конник се появява под прикритието на най-високото геополитическо напрежение\" и именно поради тази причина \"терористичните атаки безмилостно покосяват нови жертви, ядрената заплаха нараства. Повече хора са принудени да напуснат домовете си поради война и преследване, повече от всякога след Втората световна война\", добави Гутериш.Втората заплаха, според Гутериш, международната общност \"е изправена пред екзистенциална климатична криза. Повишаването на температурите продължава да чупят рекордите. Милиони видове живи същества ще бъдат застрашени от изчезване в близко бъдеще. Нашата планета гори\", заяви ръководителят на ООН.По думите му, \"третият конник е дълбокото и нарастващо глобално недоверие. Както показаха собствените ни доклади само преди ден, двама от трима души живеят в страни, където неравенството е нараснало. Надеждността в политическите институции намалява. Жените изискват равенство на правата и свобода от насилие и дискриминация\".Гутериш определи \"обратната страна на дигиталния свят\" за четвъртата глобална заплаха.\"Технологичният прогрес е по-бърз от способността ни на съответствие с него - или дори да го осъзнаем. Въпреки огромните ползи, които носят новите технологии, с тях се злоупотребява за извършване на престъпления, подстрекателство към омраза, разпространение на невярна информация, потискане и експлоатация на хора, както и нарушаване на личния живот\", добави то.Въпреки това Гутериш също обръща внимание и на \"някои признаци на надежда\". Според него през последната година са предотвратени редица конфликти, включително в Демократична република Конго, Мадагаскар, Мали и Малдивите. Сред конфликтите, при които е постигнат известен напредък, той коментира Йемен, Сирия и Либия.", "date": "2020.01.22", "title": "Гутериш: Четири конника на апокалипсиса заплашват света"}
{"url": "https://news.bg/world/makron-se-razvika-na-izraelski-politsai.html", "text": "Френският президент Еманюел Макрон беше видимо ядосан на израелската полиция по време на посещение в базиликата \"Света Анна\" в Стария град на Йерусалим, която е френска територия. Той нареди на полицаите да напуснат мястото, пише \"Таймс ъв Израел\".Сцената е повторение на инцидент с бившия лидер Жак Ширак през 90-те г. на миналия век, обяви френски представител пред АФП.Не е ясна конкретната причина за инцидента.\"Знаем перфектно - всеки знае правилата. Не ми харесва това, което правите пред мен\", се чува Макрон да вика на полицай на видео от мястото на инцидента пред входа на базиликата.Малко по-късно беше съобщено, че словесната разправа на Макрон с израелската полиция може да е причинена в резултат на грешка на израелската полиция, която охранява френския лидер. Служителите последвали Макрон на френска територия, където израелската полицията няма юрисдикция. Няма обаче потвърждение от Елисейския дворец.\"Излезте, моля ви, никой никого не трябва да провокира, разбрахте ли\", каза Макрон. \"Ние сме спокойни, имахме чудесна разходка, вършите добра работа в града и аз съм благодарен, но моля ви, спазвайте установените от столетия правила, те няма да се променят с мен, мога да ви кажа\", обясни френският лидер.\"Тук е Франция и всеки знае правилото\", продължи той.Базиликата е построена от кръстоносците през XII век и е предложена на Франция от Османската империя през 1856 г. Тя е една от четирите френски територии в Йерусалим, уточняват от АФП.През 1996 г. Ширак се ядоса на израелски войници, които са били твърде близо до него и са влезли въоръжени в базиликата. Тогава Ширак поставил ръката си на рамото на единия от войниците и попитал: \"Искате ли да се върна на самолета\".", "date": "2020.01.22", "title": "Макрон се развика на израелски полицаи"}
{"url": "https://news.bg/world/es-do-nyakolko-sedmitsi-mozhe-da-sklyuchi-sporazumenie-sas-sasht-obyavi-fon-der-layen.html", "text": "Председателят на Европейската комисия Урсула фон дер Лайен обяви, че е възможно в рамките на няколко седмици да бъде сключено търговско споразумение между ЕС и САЩ, въпреки че Вашингтон поднови заплахите си да наложи мита върху европейските автомобили, информира АФП.\"Като цяло имах много добър разговор\" с президента Доналд Тръмп, разкри Фон дер Лайен пред журналисти в кулоарите на Световния икономически форум в Давос.\"Очакваме до няколко седмици да имаме споразумение, което може да подпишем заедно\", каза още тя и добави, че споразумението ще покрива търговията, технологиите и енергетиката.По време на срещата двамата обсъдиха търговията.\"Ако не е успеем да договорим споразумение, ние ще трябва да направим нещо, защото от много години се отнасят много лошо с нас като страна в търговията\", оплака се Тръмп, но изрази оптимизъм, че САЩ ще сключат сделка с Брюксел.По-рано президентът на ", "date": "2020.01.22", "title": "ЕС до няколко седмици може да сключи споразумение със САЩ, обяви Фон дер Лайен"}
{"url": "https://news.bg/regions/ministerstvo-na-otbranata-nyama-da-stroi-na-teritoriyata-na-rezidentsiya-lozenets.html", "text": "Във връзка с публикации в медиите, според които главният архитект на София е издал разрешение за проектиране на висок 15 метра балнеоложки комплекс на територията на парка на резиденция \"Лозенец\", министерство на отбраната съобщава, че не предвижда никакво строителство на територията на парка на резиденцията.\"Резиденцията е предоставена безвъзмездно за управление на Министерството на отбраната за държавни представителни нужди с Решение на Министерския съвет № 488 от 17.07. 2002 г. На основание Постановление № 54 на Министерския съвет от 1 април 2010 г. имотът е предоставен за управление на Изпълнителна агенция \"Военни клубове и военно-почивно дело\". И в двете ведомства не е постъпвала по официален път информация за каквито и да било инвеститорски намерения относно строеж на обект на територията или в близост до парка на резиденцията и не е искано тяхното становище\", обяснява министерството.\"Възможно е да става въпрос за разрешение за проектиране на сграда върху частен имот, който не е в рамките на резиденция \"Лозенец\".\"Всички въпроси, свързани с разрешения за строителство в частни имоти на територията на София следва да бъдат отправяни към компетентните органи - Столична община и главния архитект на София\", допълва министерство на отбраната.", "date": "2020.01.22", "title": "Министерство на отбраната няма да строи на територията на резиденция \"Лозенец\""}
{"url": "https://news.bg/bulgaria/za-105-fermi-i-klanitsi-padat-merkite-sreshtu-afrikanskata-chuma.html", "text": "Във всички обекти е извършен контрол, който показва отсъствието на африканска чума по свинете. движението на свине от и към животновъдни обекти и кланици в цялата страна.. 39 от обектите вече са освободени, а под възбрана остават още 16 , като за същите предстоят да излязат взетите проби за наличие на вируса и предстои освобождаването им., или към момента не проявяват интерес за клане на свине.Припомняме, че преди две седмици имаше зара с африканската чума по свинете отново. Бяха засегнати 6 области.  проф. Паскал Желязков по време на брифинг в агенцията. поради заразяване. Останалите 164 ферми също ще бъдат освободени за движение при доказване на отсъствие на вируса.Обектите, от които е разрешено да се извършва движение, са изпратили проби за изследване в Национален диагностичен научноизследователски ветеринарномедицински институт (НДНИВМИ), за да докажат отсъствието на вируса на АЧС на тяхна територия и в превозните им средства.. За тях бяха предоставени лабораторни анализи за ефективно извършена дезинфекция, както на помещенията, така и на  Изпращането на пробите се извършва от бизнес операторите, а резултатът излиза в рамките на три дни. При отрицателен резултат за АЧС, движението от фермата се освобождава до 24 часа. Изследването е за сметка на БАБХ, собствениците на фермите не заплащат такси.", "date": "2020.01.22", "title": "За 105 ферми и кланици падат мерките срещу африканската чума"}
{"url": "https://news.bg/world/frantsiya-i-sasht-izbegnaha-transatlatnicheska-targovska-voyna-za-tsifroviya-danak.html", "text": "Финансовият министър на Франция Бруно льо Мер съобщи, че Париж и Вашингтон са постигнали съгласие за световна работна рамка за цифровия данък за избягване на трансатлантическа търговска война, информират \"Блумбърг\" и други медии.Льо Мер подчерта обаче, че Франция е готова да отложи прилагането на идеята си за цифров данък върху приходите на технологичните гиганти до края на 2020 г., но не желае да се откаже от данъка като цяло, ако не бъде постигнато международно споразумение, въпреки че САЩ заплашват с мита.Льо Мер проведе среща с финансовия министър на САЩ Стивън Мнучин в кулоарите на Световния икономически форум в Давос. Френският министър се е съгласил да отложи събирането на данък от мултинационалните технологични компании до края на 2020 г. В замяна САЩ ще се въздържат от налагане на наказателни мита върху френски стоки.\"Ние се съгласихме на споделена глобална работна рамка\", каза Льо Мер пред журналисти в Давос.САЩ бяха готови да наложат 100% мито върху френски стоки за 2,4 милиарда евро, включително върху вина и сирена. Европейският съюз, предупреди Льо Мер, щеше да отговори \"бързо и силно\" на митата.", "date": "2020.01.22", "title": "Франция и САЩ избегнаха трансатлатническа търговска война за цифровия данък"}
{"url": "https://news.bg/bulgaria/finansoviyat-inspektor-potvardil-che-chastniyat-hazart-spazva-zakona.html", "text": "Частните оператори са спазвали закона и на се извършвали нарушение, с което са укривали данъци. Това е  на Агенцията за държавна финансова инспекция, се посочва в изявление от страна на \"Националната лотария\" и \"Евробет\".\"Днешното изявление на директора на Агенцията за държавна финансова инспекция Георги Начев потвърди, че частните оператори в игралния бизнес не са извършвали нарушение на закона, който определя събирането на такси. За проверявания период от 2014 г. до 2019 г. са внесени 500 млн. лева.В допълнение директорът призова да се спрат спекулациите по темата, които уронват престижа на целия сектор.\"От \"Националната лотария\" и \"Евробет\" уверяват, че ще продължат да указват пълно съдействие на българските институции в извършването от тях проверки за установяване на безспорната истина.", "date": "2020.01.22", "title": "Финансовият инспектор потвърдил, че частният хазарт спазва закона"}
{"url": "https://news.bg/education/bibliotekite-stavat-klasni-stai.html", "text": "Освен в музеите и художествените галерии учебни занятия ще могат да се провеждат и в библиотеките, предвижда третото споразумение за сътрудничество между МОН и Министерство на културата, което подписаха министрите Красимир Вълчев и Боил Банов в Националната библиотека \"Св. Св. Кирил и Методий\".\"Комуникативните умения се формират с четене и дори самото посещение в библиотека може да променя отношението към четенето, към знанието\", коментира Вълчев. Той определя библиотеката не само като източник на информация, а като място, където едно дете да се научи да търси, да извлича информация и да формира комуникативни умения.По думите му целта на споразуменията е да се създаде активна мрежа от споделени ресурси, които да се ползват от всички ученици, за да се покаже значението на културните институции и на библиотеките, за разширяване на образователната среда на учениците за тяхното пълноценно развитие.Вълчев допълва и че миналата година е финансирано посещението на около 7000 деца в различни културни институции и постановки. \"Тази година ще разширим програмата като добавим и библиотеките\".Според Банов, \"възможността, дадена на българските ученици да ползват библиотеките като свой дом, е изключително важна за националното съзнание, за просперитета ни, важна е за бъдещето\",По думите му хиляди са събитията, които се осъществяват в българските музеи, галерии и театри.Директорът на Националната библиотека доц. д-р Красимира Александрова посочва, че това споразумение ще даде възможност на библиотеката да бъде естествен посредник между семейството и училището и да подпомогне образованието на децата и учениците.Новото Споразумение цели насърчаване на четенето и повишаване на грамотността, формиране на умения за търсене и ползване на информация у децата и учениците, изграждане на навици за непрекъснато самообразование.Чрез организирани посещения в библиотеките в страната като част от обучението по задължителната програма, както и по време на провеждането на заниманията по интереси, на базата на предложените културно-образователни инициативи, програми и проекти ще се изгражда отношение към културата като цяло и ще се придобиват по-задълбочени познания в областта на литературното наследство и съвременната литература.По този начин ще се насърчават творческото мислене и креативността на децата и учениците.В Споразумението са заложени още допълнителна квалификация за библиотекарите в обществените и в училищните библиотеки, ангажирани с реализацията на културно-образователните инициативи, организиране на съвместни тематични срещи на учители и библиотекари с цел обсъждане на възможности за обучение, консултации, неформално общуване, подготовка и провеждане на доброволчески инициативи за ученици в библиотечна среда.Учредява се и награда \"Библиотечна образователна дейност\", която ще се връчва ежегодно на библиотека, на библиотекар, на училище и на учител.", "date": "2020.01.22", "title": "Библиотеките стават класни стаи"}
{"url": "https://news.bg/world/svetat-poglashta-rekordnite-100-mlrd-tona-materiali-na-godina.html", "text": "Количеството материал, консумиран от човечеството, превиши 100 милиарда тона на година. Това се разкрива в нов доклад, от който става ясно, че има спад на рециклирането, пише \"Гардиън\".Извънредното положение с климата и дивата природа е в резултат на извличането на изкопаемите горива, металите, строителните материали и изсичането на дървета. Авторите на изследването предупреждават, че възприемането на световните ресурси като неограничени води към глобална катастрофа.Материалите, използвани от глобалната икономика, са четворно повече от 1970 г., което е далеч по-бързо от прираста на световното население, което се е удвоило. През последните две години консумацията е скочила с повече от 8%, но повторното използване на ресурси е спаднало от 9,1 на сто на 8,6%.Докладът на институт Кръгова икономика е представен пред Световния икономически форум в Давос. Той показва, че средно всеки човек на планетата използва по повече от 13 тона материал на година. В изследването също се отбелязва, че някои държави са предприели стъпки към кръгови икономики, при които възобновяемата енергия поддържа системи, при които отпадъците и замърсяванията са сведени до нула.100,6 милиарда тона материали са консумирани през 2017 г. Последните данни са от преди три години. Половината е пясък, глина, чакъл и цимент, използвани в строителството, както и минерали, използвани при производството на торове. Въглищата, петролът и газът представляват 15%, а рудата - 10%. Останалите 25% са растения и дървета, използвани за храна и гориво.40% от материалите отиват за жилища. Друга голяма част за храна, транспорт, здравеопазване, комуникации, дрехи и мебели.Почти 1/3 от материалите на година остават в употреба след една година, такива като сгради и автомобили. Но 15% отиват в атмосферата като парникови газове и близо ¼ са захвърлени в природата, като пластмаса във водните басейни. 1/3 от материалите се третират като отпадък. Само 8,6% са рециклират.Авторите на проучването вярват, че увеличаването на рециклирането може да направи икономиките по-конкурентни, да подобри условията на живот и да помогне за намаляване на емисиите и обезлесяването. 13 европейски държави са приели пътни карти за кръгова икономика, включително Франция, Германия и Испания. Колумбия е първата държава от Латинска Америка с подобна политика от 2019 г.Забраната на Китай за внос на отпадъци има за цел да насърчи вътрешното рециклиране.", "date": "2020.01.22", "title": "Светът поглъща рекордните 100 млрд. тона материали на година"}
{"url": "https://news.bg/crime/samo-2000-lv-izharchili-obirdzhiite-na-igralnata-zala-v-borovan.html", "text": "Полицаите са заловили обирджиите на игралната зала в село Борован, област Влаца.Извършителите на кражбата са трима, всичките жители на селото. Сигналът на кражбата е подаден около 2.30 на 20 януари в районното управление в Бяла СлатинаРазследващите са открили и открадната каса с 13 285 лева. Тя е била върната на управителя на търговското дружество. В касата се е съхранявала сума в размер на 15 095 лв.", "date": "2020.01.22", "title": "Само 2000 лв. изхарчили обирджиите на игралната зала в Борован"}
{"url": "https://news.bg/world/riyad-napravil-parviya-hod-da-zatvori-ustata-na-dzhamal-kashogi-sled-kritika-na-rech-na-tramp.html", "text": "Правителството на Саудитска Арабия направило първия ход да затвори устата на убития саудитски журналист Джамал Кашоги още през 2016 г. след критичен коментар по адрес на новоизбрания президент на САЩ Доналд Тръмп.Това става ясно от доклад на ООН относно информацията, че , съобщават медии.Кашоги разкритикувал Доналд Тръмп през декември 2016 г. Малко след това саудитският режим прекратил колонката на Кашоги във вестник al-Hayat. Впоследствие Рияд забранил на Кашоги да се появява в телевизии и дори да участва на конференции.През октомври В доклада няма доказателства Тръмп или някой от американската администрация да е замесен в действията на Саудитска Арабия да затвори устата на Кашоги, въпреки че наложените от Рияд забрани на журналиста са били в период, когато правителството на монархията се е опитало да установи добри отношения с новата американска администрация.След встъпването в длъжност през 2017 г. първата чуждестранна визита на Тръмп е именно в Саудитска Арабия.", "date": "2020.01.22", "title": "Рияд направил първия ход да затвори устата на Джамал Кашоги след критика на реч на Тръмп"}
{"url": "https://news.bg/politics/radev-iska-balgariya-da-se-pouchi-ot-izrael-na-dobro-upravlenie-na-vodi.html", "text": "В България предстои да се налеят огромни средства в системите за водоснабдяване и е изключително важно тези средства да се използват ефикасно и ефективно. Преди да ги изразходваме на парче, добре е да се поучим от добрите практики и опита на други държави, заяви президентът Румен Радев след като посети компанията, която управлява водните ресурси на Йерусалим.Държавният глава е на посещение в Израел за участие във възпоменателната церемония по повод отбелязването на 75-ата годишнина от освобождаването на Освиенцим и Деня за възпоменание на Холокоста.\"Удивително е да се види как изключително бедният на вода Израел, в който над 70% от водоснабдяването идва от обезсоляване на морска вода, превръща пустинята в градина. Богатата на води България, обратно, върви в другата посока и то поради липсата на ясна визия и на добро управление\", обясни Радев.По думите на президента Израел очевидно има дългосрочна ясна визия, рационална политика и най-вече добро управление. Загубите по водопреносната система на град Йерусалим са 7% за година, а разпределението на водата и нейното качество се наблюдават в реално време.Радев коментира, че е получил уверение от президента Реувен Ривлин, от председателя на парламента Юли-Йоел Еделщайн, както и от компанията, която управлява водните ресурси на Йерусалим, че са готови да окажат експертна помощна страната ни по отношение на водния сектор.\"Надявам се българското правителство да се възползва от тази възможност\", добави българският президент.По-рано през деня Румен Радев посети Центъра за мир и иновации \"Перес\", основан през 1996 г. от израелския държавник Шимон Перес. Организацията има за цел да укрепва мира и диалога в Близкия Изток, чрез съвместни проекти в икономиката, медицината, образованието и спорта, както и да насърчава диалога между хората.Според Радев, всяка държава, която уважава своето минало и мисли за своето бъдеще, трябва да има подобен център. \"Ние също можем да покажем немалко от своите заслуги пред света в различни области на науката и иновациите, което да вдъхновява младите хора\".В Йерусалим, българският президент посети и компанията за автономни автомобили Mobilеye, която стартира като производител на софтуер за улесняване на пътния трафик и усъвършенстването на градската среда и в момента в партньорство с водещи автомобилни производители в света, работи върху внедряването на автономни автомобили. С разработения от нея изкуствен интелект се произвеждат и устройства в подкрепа на хора със слухови и зрителни затруднения, които подпомагат тяхната обществена интеграция.", "date": "2020.01.22", "title": "Радев иска България да се поучи от Израел на добро управление на води"}
{"url": "https://news.bg/world/ukrayna-ima-ambitsiya-da-stane-lider-na-tsentralna-i-iztochna-evropa-obyavi-zelenski-v-davos.html", "text": "Президентът на Украйна Владимир Зеленски заяви, че страната му има амбицията да стане регионален лидер и призова бизнеса да инвестира в икономиката на държавата. Зеленски изнесе реч на Световния икономически форум в Давос, съобщава KyivPost.Според него Украйна е правилното място за инвестиции благодарение на доброто си местоположение, на евтиния и добре образован човешки капитал. Той говори за усилията на правителството да подобри инвестиционния климат.Украйна не е привличала повече от 50 милиарда долара преки чуждестранни инвестиции от независимостта си през 1991 г., което е предимно заради корупцията.\"Ние предлагаме всички вие да бъдете акционери в успеха на нова Украйна\", отбеляза Зеленски. Той добави, че тези, които пропуснат възможността да инвестират в Украйна сега, ще се почувстват като Джордж Бел, шеф на интернет компанията Excite, който отхвърли предложение да купи Google за 1 милион долара през 1999 г.Украинският лидер се пошегува, че \"Украйна ускорява климатичните промени\", като поясни, че има предвид положителната промяна в бизнес климата.Зеленски каза още, че след анексирането на Крим от Русия и започването на войната през 2014 г. Украйна се нуждае още по-бързо да развие икономиката си.Въпрос на оцеляване на държавата, смята той.\"Каква е задачата на държавата, която е изгубила част от територията си, ще ви отговоря - да бъде лидер на Източна Европа и Централна Европа\", подчерта Зеленски.Запитан за перспективите да се прекрати войната, Зеленски отговори, че правителството на Украйна е \"готово да я спре днес\". По думите му обаче решението зависи от другата страна.На въпрос да посочи трите основни причини защо Украйна е добро място за инвестиции, Зеленски съобщи, че украинското правителство дава гаранции за защита на големите инвеститори и ще даде на тези, които купят държавни компании петгодишна корпоративна данъчна отстъпка. Той допълни, че стотици държавни компании са за продан и скоро ще започне продажбата и изкупуването на обработваема земя. Украинският държавен глава каза още, че украинците са много талантливи и \"по-евтини в сравнение с Европа\".", "date": "2020.01.22", "title": "Украйна има амбиция да стане лидер на Централна и Източна Европа, обяви Зеленски в Давос"}
{"url": "https://news.bg/world/kamarata-na-obshtinite-othvarli-promenite-v-zakonodatelstvoto-za-brekzit.html", "text": "Британски депутати отхвърлиха промени в законодателството за Брекзит, приети от Камарата на лордовете. Депутатите премахнаха обещание децата бежанци да се обединят със семействата си на Острова, информира АП.Докато проектозаконът преминава през финалните фази преди да се превърне в закон, днес долната камара премахна пет поправки, приети от Камарата на лордовете.Великобритания планира да напусне ЕС на 31 януари.Горната камара гласува във вторник искане след Брекзит страната да продължи да позволява на непридружени деца в страни членки на ЕС да се присъединят към роднините си, които живеят във Великобритания. Обещанието беше направено през 2018 г. от бившия премиер Тереза Мей, но премахнато от законодателството за Брекзит след победата на консерваторите на Борис Джонсън през декември 2019 г.Правителството на Джонсън увери, че възнамерява да приема деца мигранти във Великобритания след Брекзит, но смята, че този въпрос не е свързан със законодателството за излизане от ЕС.Лейбъристите обвиниха правителството на консерваторите, че планира да се отрече от ангажиментите си да защити най-уязвимите деца.Камарата на общините също отмени и други промени, приети от Камарата на лордовете, включително да се увеличат правата на гражданите на ЕС на Острова.Сега законопроектът ще бъде върнат в Камарата на лордовете, но долната камара може отново да отхвърли промените и проектозаконът да се превърне в закон.Европейският парламент трябва да одобри споразумението за Брекзит преди 31 януари. Гласуването е планирано за следващата седмица.", "date": "2020.01.22", "title": "Камарата на общините отхвърли промените в законодателството за Брекзит"}
{"url": "https://news.bg/bulgaria/darzhavata-izkupuva-chastni-gori-za-vtori-pat.html", "text": "Държавата за втори път обявява процедура за закупуване на гори от частни собственици, съобщава БНР.Причината е, че собствениците на частни гори у нас са над 1 млн., а горите частна собственост са раздробени на парцели под 10 дка, което прави управлението им трудно и неефективно.До момента подадените заявления са 1715. Това е с над 50% повече, отколкото при първата процедура през 2016 г.Елена Величкова от МЗХГ обясни, че собствениците имат интерес към тези сделки. Много от тях не били запознати със състоянието на горите, а целта на Министерството на земеделието била да подобри състоянието на тези имоти. По нейни думи интересът е взаимноизгоден.Тя обясни, че няма значение какъв тип е гората, но площта трябва да е максимум 50 дка. Освен това имотът трябва да граничи с държавни гори.\"Най-много точки получават имотите с площ между 1 и 10 дка. Горските имоти трябва да имат защитни или специални функции - да бъдат защитени зони, горски разсадници, географски култури, дендрариуми\", обясни Величкова.", "date": "2020.01.22", "title": "Държавата изкупува частни гори за втори път"}
{"url": "https://news.bg/energy/sarbiya-iska-da-ni-pomaga-za-stroezha-na-turski-potok.html", "text": "Белград обмисля да помогне на страната ни да завърши участъка от тръбопровода, който трябва да свърже Сърбия с \"Турски поток\". Това заяви директорът на \"Сърбиягаз\" Душан Баятович, цитиран от БГНЕС.По негови думи че в Сърбия всичко ще бъде готово най-късно до първи октомври, тъй като работата върви по график.Според Баятович България се намира под натиск, но има амбиции да получи газ и от Румъния, и от Гърция.\"По-рано смятахме, че ще има нова версия на \"Южен поток\" и ето, че се появи \"Турски поток\", както и че икономическите интереси ще надделеят над политическите. Това ще се случи и сега\", коментира той.Баятович посочи, че Сърбия може да участва в строителството у нас с техника и заварчици. Целта е първата част от 308-километровия газопровод на наша територия да бъде готова възможно най-скоро и Сърбия да се присъедини към българската газопреносна система, за да получи газ от \"Турски поток\".Той подчерта, че на територията на западната ни съседка вече са положени всички 403 километра тръби и че трябва да бъдат завършени необходимите блокстанции и четири измервателни станции, както и три \"изхода\" в Чуприя, Белград и Господинци.Според директора на \"Сърбиягаз\" унгарците вече са резервирали капацитет, а българите вече сме продали 100% от капацитета, също както и Сърбия.\"Всичко е представено в Агенцията по енергетика, която изготви съответните актове. Очакваме те да бъдат сертифицирани до края на март и първата част да бъде завършена до май, а компресорната станция най-късно до 1 октомври \", заяви той.В Сърбия ще влязат около 12,5 или 13,88 млрд. куб. метра газ, като страната ще може да използва и газопровода \"Северен поток 2\".", "date": "2020.01.22", "title": "Сърбия иска да ни помага за строежа на \"Турски поток\""}
{"url": "https://news.bg/world/psiholog-razkaza-za-prilaganite-ot-tsru-iztezaniya-varhu-zapodozreni-za-terorizam.html", "text": "Психологът Джеймс Мичъл, работил за ЦРУ, който е помогнал за създаването на американската програма за разпит на заподозрени терористи, заяви пред военен трибунал, че не е могъл да спре случаи, при които висш агент на разузнавателното управление е прибягвал до изтезания, пише \"Гардиън\".Мичъл разкри информация пред военна комисия в затвора в Гуантанамо бей и конкретно подробности за решението от 2002 г. да се разпитват заподозрени лидери на \"Ал Кайда\" с използване на техни за изтезание, включително и *уотърбординг. Години по-късно САЩ признаха, че прилаганите действия са били реални изтезания.По време на 40-ото предварително изслушване по случая 9/11 в специално изградена съдебна зала в американската военна база Мичъл беше внимателно следен от петима затворници, които са били изтезавани. Единият от тях е Халид Шейх Мохамед, който се обяви за \"мозъка\" на атаките в Ню Йорк и Вашингтон през 2001 г. Лично той е бил подлаган на уотърбординг 183 пъти.Мичъл разкри, че методите, които той е препоръчал, се основават на курс, предаден на въоръжените сили на САЩ, за да им помогне да издържат при разпити, ако бъдат заловени от враг, известен като Survival, Evasion, Resistance and Escape (SERE).Мерките, включват многократно блъскане на задържани в дървена стена, вкарване в малък сандък, понякога с насекоми, и уотърбординг, са одобрени от правосъдното министерство при президента Джордж Буш през юли 2002 г.Мичъл подчерта, че тези мерки са в рамките на закона и са създадени с цел да принудят задържаните по-бързо да разкрият информация, която може да помогне за предотвратяване на атака, включително и с атомно оръжие.\"ЦРУ никога не се е интересувало от правосъдие\", каза той пред съда и добави, че те ще отидат до ръба на позволеното. Психологът добави, че агенцията е била решена да действа здраво, а той е искал да бъде сигурен, че всичко се прави в рамките на закона.Беше ми заявено: Ръкавиците са свалени. Те ще използват някаква форма на физически натиск...Притеснението ми беше, че те ще продължат да го правят, продължи 68-годишният психолог.Мичъл обвини други агенти от ЦРУ, които са прекалили с използването на уотърбординг и други техники. Пред съда той ги описа като \"злоупотребяваща тенденция\".Той каза още, че се е опитал да спре няколко разпита, които са излезли извън контрол, провеждани от ръководителя на нова група от служители на ЦРУ за разпити. Въпросният човек е бил наричан \"новият шериф\". Според психолога агенцията не е одобрявала техниките, които е използвал.Роденият в Тексас психолог каза, че доброволно е дошъл в Гуантанамо да разкрие информация.ЦРУ призна, че най-малко 39 затворници са били изтезавани при разпити.", "date": "2020.01.22", "title": "Психолог разказа за прилаганите от ЦРУ изтезания върху заподозрени за тероризъм"}
{"url": "https://news.bg/int-politics/obrat-za-tramp-klimatichnite-promeni-veche-ne-sa-izmama.html", "text": "По време на пресконференция в кулоарите на Световния икономически форум в Давос американският президент Доналд Тръмп изненадващо обяви, че климатичните промени не са измама, като изненадата идва оттам, че досега той винаги е твърдял точно обратното.Той настоя, цитиран от \"Гардиън\", прочутата климатична активистка Грета Тунберг да не критикува САЩ във връзка с това, че не прави достатъчно за разрешаване на проблема.На журналистически въпрос, че вчера е трябвало да сподели светлините на прожекторите с Тунберг и какво мисли за нейните коментари и дали е скептик по отношение на климатичните промени, Тръмп отвърнал без връзка с въпроса, че тя го е била, бидейки избрана за  за 2019 г. и появявайки се на корицата на изданието вместо него.В тази връзка той се поинтересува на колко години е Тунберг и отбеляза, че не е гледал изявлението ѝ в Давос, но \"би се радвал\" да го види.Той отрече, че не приема проблемите с климата сериозно, но разкритикува активистите, призоваващи за драматични промени.\"Някои хора поставят проблема на ниво, което е нереалистично, до степен, в която не можете да живеете живота си. Ние искаме най-чистата вода и въздух на земята\", настоя американският държавен глава.След това той разкритикува други страни, където замърсяването се увеличава, като по думите му Грета Тунберг трябва да съсредоточи критиките си върху тези места, като намекна, че Китай трябва да направи повече за околната среда.\"Имаме красив Тихи океан и отпадъци от други страни плават към нас\", коментира той.", "date": "2020.01.22", "title": "Обрат: За Тръмп климатичните промени вече не са измама"}
{"url": "https://news.bg/int-politics/kipar-obvini-turtsiya-v-krazhba-na-danni-za-sondirane-na-sredizemnomorska-gaz.html", "text": "Турция може да е откраднала технически данни, които са й позволили да изпрати сондажен кораб до конкретно място на юг от Кипър, което енергийните компании Eni и Total са избрали да извършат собствено проучвателно сондиране, коментира кипърски представител, цитиран от АП.Говорителят на правителството Кириакос Кушос обяснява, че въпреки че кипърските власти нямат конкретно доказателство, считат, че Турция успява да се добере до техни данни за да насочат своя кораб към конкретната цел.Целта е разположена в район или блок, където Кипър е лицензирал италианците Eni и французите Total за търсене на въглеводороди. Двете компании са лицензирани да извършват проучвателно сондиране в седем от 13 блока, които съставляват изключителната икономическа зона на Кипър.\"Има информация, която вероятно е вярна, че те са откраднали планове и проучвания от конкретна компания, затова са отишли ​​на конкретното място\", допълва Кушос и не смята, че двете компании са предали данните на Турция.\"За съжаление Турция се превърна в пиратската държава на източното Средиземноморие\", коментира той.Външният министър на Кипър Никос Христодулидес заяви, че ЕС е близо до санкции срещу лица или компании, участващи в незаконно сондиране.", "date": "2020.01.22", "title": "Кипър обвини Турция в кражба на данни за сондиране на средиземноморска газ"}
{"url": "https://news.bg/bulgaria/sledim-migratsionniya-natisk-na-granitsata-s-gartsiya.html", "text": "Нисък миграционен натиск отчита МВР по границите ни с Турция и Гърция. Това стана ясно от думите на  по време на заседанието на вътрешната парламентарна комисия.Няма повишение или ескалация на натиска, подчерта той пред депутатите. Внимателно следим ситуацията в съседна Гърция, поясни шефът на МВР. Там обстановката се усложнява, по думите му.Все повече мигранти от Турция нахлували в Гърция, с която нямаме преградно съоръжение. Ниските цени в Турция засилвали търговския поток към южната ни съседка. Това пък било причина за опашки на КПП.", "date": "2020.01.22", "title": "Следим миграционния натиск на границата с Гърция"}
{"url": "https://news.bg/world/beni-gants-pred-makron-antisemitizmat-zaplashva-demokratichnata-takan-na-evropa.html", "text": "Лидерът на израелската партия \"Синьо и бяло\" Бени Ганц заяви пред френския президент Еманюел Макрон, че антисемитизмът заплашва \"демократичната тъкан\" на Европа, пише \"Таймс ъв Израел\".Двамата се срещнаха в Йерусалим в кулоарите на Петия Световен форум за Холокоста, организиран от Яд Вашем.Споделих безпокойството си с Макрон относно възхода на антисемитизма в Европа в последно време и му благодаря за решителното лидерство в борбата с тази обезпокоителна тенденция във Франция. Антисемитизмът е заплаха не само за местните еврейски общности в Европа, но и за демократичната тъкан на европейското общество, обяви Ганц.Двамата обсъдиха различни регионални въпроси и предимно заплахата от Иран.", "date": "2020.01.22", "title": "Бени Ганц пред Макрон: Антисемитизмът заплашва демократичната тъкан на Европа"}
{"url": "https://news.bg/bulgaria/ekoinspektori-ot-plovdiv-spasiha-malak-yastreb.html", "text": "Експерти на РИОСВ - Пловдив спасиха ястреб в безпомощно състояние, намерена в двор на къща в село Труд. Те са реагирали незабавно на сигнал, получен на \"зеления телефон\" на екоинспекцията и публикации в социалните мрежи.Установено е, че птицата е екземпляр от вида Малък ястреб (Accipiter nisus) и не може да лети. Тя е изпратена в Спасителния център на СНЦ \"Зелени Балкани\" в гр. Стара Загора, където за нея вече се полагат необходимите грижи.От екоинспекцията припомнят, че малкият ястреб, както и всички грабливи птици, е строго защитен вид в България съгласно Закона за биологичното разнообразие. Всички защитени от този закон видове, не трябва да бъдат обезпокоявани, преследвани, улавяни, убивани, препарирани, не трябва да се развалят убежищата и гнездата им. Забранено е още да бъдат вземани от естествената им среда и отглеждани като домашни любимци.", "date": "2020.01.22", "title": "Екоинспектори от Пловдив спасиха малък ястреб"}
{"url": "https://news.bg/world/maskirani-napadateli-ubiha-iranski-komandir.html", "text": "Маскирани нападатели убиха от засада местен командир на паравоенни сили в Югозападен Иран. Убитият командир е свързан с ликвидирания от САЩ ирански генерал Касем Солеймани, съобщава АП, позовавайки се на агенция IRNA.Убитият командир Абдолхосейн Моджадами ръководеше силите \"Басидж\", паравоенно крило на Революционната гвардия, използвано за вътрешна сигурност и други цели. Убийството е извършено в град Дархоин пред дома на жертвата.Двама нападатели на мотоциклет, въоръжени с автомат и ловна пушка, са застреляли Моджадами от засада, отбелязва IRNA. Друга иранска медия информира, че нападателите са били с маски и са произвели четири изстрела.Случаят се разследва и мотивът все още не е ясен, но силите \"Басидж\" са свързани с насилието по време на демонстрации в района през ноември 2019 г., когато много протестиращи бяха убити и ранени.  са убити по време на демонстрациите.Убийството на Моджадами е още един удар върху Революционната гвардия след ", "date": "2020.01.22", "title": "Маскирани нападатели убиха ирански командир"}
{"url": "https://news.bg/int-politics/makron-se-zaricha-da-e-bezposhtaden-s-iran-rohani-ne-mu-ostava-dlazhen.html", "text": "Френският президент Еманюел Макрон се зарече бъде безпощаден с Иран по отношение на ядрената му програма, докато президентът на Ислямската република Хасан Рохани предупреди, че ще държи Европа отговорна, ако ядреното споразумение от 2015 г. бъде денонсирано, съобщават световните информационните агенции.По време на среща с израелския премиер Бенямин Нетаняху, израелският лидер призова Макрон да засили натиска върху Иран, включително налагането на санкции вследствие на последните стъпки на Ислямската република да намали ангажиментите си към ядреното споразумение и продължаващата му агресия.Според израелските медии Макрон е отговорил с думите: \"Иран няма да има атомна бомба. Няма да бъдем гъвкави по въпроса.\"Междувременно иранският президент Хасан Рохани увери, че страната му никога няма да се опита да се сдобие с ядрено оръжие, предупреждавайки европейските държави да не нарушават условията на ядреното споразумение, както САЩ - и самият Иран - направиха.\"Никога не сме се стремили да притежаваме ядрени оръжия... Със или без ядреното споразумение никога няма да се стремим към придобиването на ядрени оръжия\", изтъкна Рохани в изявление, публикувано на сайта му.\"Европейските сили ще бъдат отговорни за последиците от нарушаването на споразумението\", предупреди иранският държавен глава.Срещата на Нетаняху с Макрон даде началото на маратон от двустранни срещи в рамките на Световния форум за Холокоста в Йерусалим тази седмица, с който се отбелязва 75-годишнината от освобождаването на концентрационния лагер в Аушвиц, и на който присъстват десетки световни лидери.", "date": "2020.01.22", "title": "Макрон се зарича да e безпощаден с Иран, Рохани не му остава длъжен"}
{"url": "https://news.bg/world/turtsiya-prizova-rusiya-da-prekrati-napadeniyata-na-siriyskata-armiya.html", "text": "Министърът на външните работи на Турция призова Русия да прекрати сирийските правителствени атаки в арабската държава. Преди ден бяха извършени въздушни удари в контролирани от бунтовниците територии, при които загинаха най-малко 17 души, включително цяло семейство, информира АП.Външният министър Мевлют Чавушоглу поиска Москва да окаже влияние върху сирийските правителствени сили да прекратят военните действия.Сирийската армия провежда офанзива в северозападната провинция Идлиб, където е последният бастион на опозицията. Армията също е предприела действия срещу контролирани от бунтовници части от провинция Алепо. Стотици хиляди хора са разселени, като голяма част от тях са се насочили към Турция.\"Русия е гарант на сирийския режим\", каза Чавушоглу на панел на Световния икономически форум в Давос. \"Русия е задължена да спре тази агресия. Ситуацията в Идлиб е нашият основен фокус, защото режимът увеличи агресията си. Вече 400 000 души са разселени и се придвижват към границата ни\", обясни турският дипломат.В Идлиб доминират свързани с \"Ал Кайда\" групи, но в провинцията живеят 3 милиона цивилни. ООН предупреждава, че има риск от хуманитарна катастрофа по границата с Турция.", "date": "2020.01.22", "title": "Турция призова Русия да прекрати нападенията на сирийската армия"}
{"url": "https://news.bg/crime/gdbop-pogna-dva-internet-dostavchika-v-kardzhali-zaradi-piratstvo.html", "text": "Установиха нерегламентирано разпространение на редица телевизионни програми без необходимото съгласие на правоносителите.В периода между 20 и 22 януари е била проведена съвместна операция на ГДБОП, Министерството на културата, Комисията за регулиране на съобщенията и НАП, при която са били проверени два интернет доставчика, опериращи на територията на област Кърджали.В хода на проверката е било констатирано разминаване между брой абонати и сключени договори с крайни потребители. Били са иззети голям брой документи и компютърно-информационни данни относно дейността на дружествата по отношение на предоставяне на телевизионни програми и финансовата им дейност.По случая са образувани две досъдебни производства за извършени престъпления против интелектуалната собственост. Констативни протоколи са били съставени и от присъстващите на проверката НАП, КРС и Министерството на културата.Проведените операции са част от стратегията на държавата за засилено противодействие на нарушенията на правата върху обекти на интелектуалната собственост и извеждане на дружествата, опериращи в сферата на предоставянето на телевизионни програми до краен потребител, от сивия сектор.От МВР посочват, че през последните две години страната ни е била извадена от негативния наблюдателен списък \"Специален 301\" на Департамента по търговия на САЩ благодарение насъвместните действия между МВР и Прокуратурата за противодействие на този вид престъпна дейност.Припомняме, масирани проверки на кабелните оператори в цялата страна имаше и през лятото.На 13 юни в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .По думите на адвокатът Емил Василев .Вътрешният министър Младен Маринвов заяви от НС, че , с който МВР ще се бори занапред.Говорителят на главния прокурор Румяна Арнаудова пък посочи, че . Общо 60 телевизионни български и чужди програми на пет кабелни оператори били разпространявани в нарушение на Закона за авторското право и сродните му права.", "date": "2020.01.22", "title": "ГДБОП погна два интернет доставчика в Кърджали заради пиратство"}
{"url": "https://news.bg/crime/ivan-geshev-iska-kontrolnite-organi-da-rabotyat.html", "text": "Контролните органи трябва да започнат да си вършат работата. Това заяви главният прокурор Иван Гешев след като председателства за първи път прокурорската колегия към ВСС.По думите му не може навсякъде да се намесва прокуратурата, тя е последна инстанция, а контролните органи в държавата трябва да работят. Коментарът му беше по повод въпроси на журналисти във връзка както с водната криза, така и по темата за вноса на боклук.По преценката на Гешев проблемът с незаконния внос на боклук за горене започва някъде около 2017 година, но с конкретни факти главният прокурор не се ангажира. Ако беше толкова безболезнено, щяха да си го горят в Италия, коментира само Гешев.На въпроси за акцията на  от тази сутрин, Иван Гешев обясни, че главният прокурор не може да бъде наясно с всичко в реално време, а и няма разрешението да огласява информация от наблюдаващия прокурор. Гешев все пак подчерта, че тази сутрин той е бил на прокурорска колегия и не е наясно с подробности за това какво се случва в момента, затова и отпрати журналистите за въпроси към участващите в акцията прокурори.Преди това прокурорската колегия на Висшия съдебен съвет единодушно  - Красимира Филипова и Десислава Пиронева.Иван Гешев коментира, че екипността е много важно нещо, за да може да се работи, и той е избрал заместниците си според това, те да са приели \"моите цели и задачи\" и \"да са наясно със себе си.\"Красимира Филипова идва от Върховната касационна прокуратура. Била е зам.-министър на правосъдието по времето на Екатерина Захариева.Заместник на Гешев при Върховната административна прокуратура ще е Десислава Пиронева. Тя е едно от трите български предложения за европейски прокурор. Иван Гешев заяви, че не може да коментира дали Пиронева ще стане европейски прокурор отсега или ще стане заместник-главен прокурор.Третият заместник на Гешев ще е настоящият член на ВСС Пламена Апостолова. Тя днес подаде оставка, която по същество ще бъде разгледана утре от пленума на ВСС. Той ще трябва да я освободи, преди ВСС да я назначи за зам.-главен прокурор.", "date": "2020.01.22", "title": "Иван Гешев иска контролните органи да работят"}
{"url": "https://news.bg/politics/bsp-pita-kade-sa-ekspertite-pri-reshenieto-na-vodnata-kriza-v-pernik.html", "text": "Социалистите остават разтревожени от водната криза. Това стана ясно от брифинг на соцлидера.Над 20 експерти хидроинженери и строители са посъветвали левите за водната криза.И други общини са пред опасност от режими, изтъкна лидерът на БСП Корнелия Нинова. В криза сме, държавата е в криза, хората са в криза, да не бързаме, настоя тя. Нинова смята, че се работи на парче, действа се в момента, панически и непрофесионално.Като огромен минус тя вижда това, че властта не е изслушала експертите.Инженер Лиляна Каратерзиева е притеснена от начина, по който се отнася държавата към язовир \"Студена\".Язовир \"Студена\" не може да бъде излекуван нито от \"Белмекен\", нито от който и да е друг язовир, смята Каратерзиева. Тя предупреди, че двете пълнещи язовира деривации не работят. Причината за случилото се е управлението на водите. Водите за екология са източени, по мнението на инженер Каратерзиева. В близките месеци, според нея, язовирът няма да се напълни.За пернишка водна криза ще продължим да си говорим, уверена е тя. София трябва да даде вода на Перник, каза още инженер Каратерзиева. Именно сега трябвало да се направи анализ на състоянието на водния сектор, защото и други язовири били в подобно състояние.Припомняме, че в понеделник БСП внесе своя четвърти вот на недоверие към правителството Борисов 3. Вотът е по темата екология и обхваща критиките на левите за водната криза, мръсния въздух и вноса на боклук.Припомняме, миналата седмица  в парламента, от  за подкрепа. Разговори с независими депутатите официално не са водени. След това социалистите обявиха, че ще търсят и извънпарламентарна подкрепа за вота си, като  и От БСП разпратиха до медиите и списък на експертите, с които днес лидерът на БСП е разговаряла.1. доц. Росица Николаева - хидроинженер, участвала е в изготвянето на ОВОС на яз. \"Студена\" и ПАВЕЦ Чаира\"2. инж. Виктор Шарков - бивш ген.директор на главна дирекция \"Изграждане на София\" на Столична община (в дирекцията е включена и ВиК мрежата)3. проф. Ганчо Димитров - хидроинженер4.инж. Пламен Никифоров - бивш директор на дирекция в МРРБ5. Георги Христов - ГД \"ДНЕС\", експерт6. инж. Алеко Томов - работил във Водоканалпроект, дирекция \"Чисти води\"7. инж. Димитър Райнов - работил във Водоканалпроект, дирекция \"Чисти води\"8. инж. Ганчо Хитров - председател на Национален комитет за подобряване на водоснабдяването- ангажиран с проблемите на язовир \"Бели искър\".9.инж Чавдар Косев - хидроинженер10.инж. Любомир Дачев- хидроинженер11.инж Петър Филипов - хидроинженер12.инж Стефан Джамбазов - бивш директор на ДСО \"Водно стопанство\"13. инж. Радослав Чакърлиев - бивш директор на дирекция \"Язовири и каскади\"14. инж. Димитър Димитров - клуб \"Енергетик\"15. инж. Любен Миланов - бивш директор на Пречиствателна станция \"Панчарево\"16. инж. Лиляна Карафезиева - бивш директор на \"Напоителни системи\"17. Иван Айолов - бивш зам.-министър МИЕ с ресор \"Енергетика\", кабинет \"Орешарски\"18. инж. Любка Костова19. инж. Вангел Василев20. инж. Аврам Новевратев", "date": "2020.01.22", "title": "БСП пита къде са експертите при решението на водната криза в Перник"}
{"url": "https://news.bg/regions/postaviha-svetofar-v-rayona-na-svlachishteto-pod-asenovata-krepost.html", "text": "Поставиха светофар в района на свлачището под Асеновата крепост, съобщава БНТ.Въвежда се временна организация на движението по пътя Асеновград - Лясково.Светофарите са поставени в двата края на свлечения близо 80-метров. Светофарната уредба ще регулира движението до окончателното приключване на ремонтните дейности по укрепване на свлачището и възстановяване на пътния участък.В района са поставени и необходимите обозначителни знаци.От община Асеновград призовават водачите да шофират с повишено внимание по пътя и да спазват пътната сигнализация.", "date": "2020.01.22", "title": "Поставиха светофар в района на свлачището под Асеновата крепост"}
{"url": "https://news.bg/bulgaria/finansovo-podkrepyat-visshisti-ot-1-april.html", "text": "От 1 април ще започне да функционира платформата EURES, която ще е достъпна на сайта на Агенцията по заетостта. Платформата ще дава възможност за кандидатстване за допълнителни финансови пакети на хора с висше образование, които искат да се реализират професионално в България. Това съобщи на кариерен форум във Виена заместник-министърът на труда и социалната политика Зорница Русинова.Платформата в сайта на Агенцията по заетостта ще предоставя лесен достъп до информация за пазара на труда в България, публичните услуги, цените на недвижимите имоти. Всеки, който кандидатства за финансова подкрепа, ще може да избира между различен вид услуги, а таванът на подкрепата може да достигне до 1200 лв. Основното изискване към кандидатите е да започнат работа в България, а през последните 6 месеца да са живели в друга държава.Подкрепата ще включва предоставяне на средства за покриване на наема за период до една година, ако кандидатът започне работа в населено място, в което не притежава жилище. Ако детето на семейството не е прието в ясла или детска градина, ще му бъде осигурена детегледачка, наета през Бюрото по труда.Ако член на семейството не говори български език или има нужда от допълнителна квалификация, ще получи ваучер за езиков курс или допълнителна квалификация. В случай, че работното място е в град със средна работна заплата, която е под нивото на средната за страната, в рамките на една година кандидатът ще може да получава половин минимална работна заплата върху основното си възнаграждение.Посланикът на България в Австрия Иван Сираков сподели, че 10% от българите, участвали на последния кариерен форум през 2019 г., вече са започнали работа в България. Според него високата посещаемост подчертава интереса към този форум. \"Всеки българин, до когото успеем да стигнем и да го убедим, че си заслужава да се върне да работи за България и в България, е успех\", заяви посланик Сираков.", "date": "2020.01.22", "title": "Финансово подкрепят висшисти от 1 април"}
{"url": "https://news.bg/crime/antikoruptsiyata-razsledva-shefa-na-nso-i-bivshiya-direktor-na-bnr.html", "text": "Комисията за противодействие на корупцията и отнемане на незаконно придобитото имущество образува производства за установяване на конфликт на интереси за шест лица, заемащи висши публични длъжности:-  по сигнал, че са членове на органите за управление и представляващи сдружения /спортни клубове/, които получават пряко финансиране от бюджета на общината, а самите те, като общински съветници, са участвали в заседание на Общинския съвет, на което са приети решения за актуализация на бюджета и одобряване на субсидии за тези спортни клубове, като са гласували \"За\" тези решения;- ректора на Икономическия университет във Варна: по сигнал, че е работодател на съпругата си, че и двамата са членове на Академичния съвет и като ръководители на научни звена и съпрузи получават значителни месечни доходи - възнаграждения за заеманите длъжности /ръководители и на катедри и научни звена в университета/;- заместник-кмета на община Сливен: по сигнал, че е учредител и председател на фондация, която е партньор на общината по много от реализираните проекти в региона;- бившия генерален директор на БНР: по сигнал, че като такъв е предоставил за ползване на СЕМ лек автомобил, който се поддържа от бюджета на националното радио и по този начин си е осигурил подкрепа от членовете на СЕМ;- началника на Националната служба за охрана: по сигнал за преназначаване без конкурс на длъжност \"началник сектор\" на лице, с което е в близки отношения, както и за други такива преназначавания на по-високи длъжности в службата.КПКОНПИ установи конфликт на интереси по отношение на главния архитект на община Благоевград поради упражняване на правомощия по служба - издаване на разрешения за строеж - в свой и в частен интерес. С решението на главния архитект са наложени и две глоби от по 5000 лв.От Антикорупцията поясняват, че конфликт на интереси възниква, когато лице на висша публична длъжност има частен интерес, който може да повлияе върху обективно изпълнение на правомощията или задълженията му по служба.След образуване на производството Комисията изисква необходимата информация и се произнася с писмено решение в срок до два месеца, който може да бъде удължен еднократно до 30 дни. Решението подлежи на обжалване или протест, като установяването на конфликт на интереси с влязло в сила такова решение е основание за освобождаване от длъжност.От КПКОНПИ подчертават, че за посочените лица не е установен конфликт на интереси с факта на образуване на производството.", "date": "2020.01.22", "title": "Антикорупцията разследва шефа на НСО и бившия директор на БНР"}
{"url": "https://news.bg/world/tsifroviyat-danak-tryabva-da-e-na-mezhdunarodno-nivo-predlozhi-kristalina-georgieva.html", "text": "Директорът на Международния валутен фонд Кристалина Георгиева смята, че държавите трябва да договорят решение на международно ниво по въпроса с налагането на цифров данък вместо всяка държава поотделно да се опитва да разреши казуса, информират медии.Георгиева подчерта на Световния икономически форум в Давос, че правителствата по света се нуждаят от приходи, за да създадат \"равни условия за всеки\".На форума финансовият министър на Великобритания Саджид Джавид обяви, че от април Обединеното кралство ще наложи 2% данък на технологичните гиганти.Великобритания и САЩ могат да влязат в сблъсък, ако не бъде постигнато споразумение на глобално ниво. Финансовият министър на САЩ Стивън Мнучин предупреди, че ако бъдат наложени данъци на американските технологични гиганти, Вашингтон ще отговори с мита. Мнучин призова Великобритания, Италия и Франция да се откажат от плановете си за въвеждане на цифров данък.", "date": "2020.01.22", "title": "Цифровият данък трябва да е на международно ниво, предложи Кристалина Георгиева"}
{"url": "https://news.bg/int-politics/vaorazhenite-buntovnitsi-nalagat-brutalna-vlast-na-granitsata-venetsuela-kolumbiya.html", "text": "Въоръжените бунтовници заместват държавното управление от двете страни на границата между Венецуела и Колумбия, където налагат свои брутални закони на цивилни граждани, според нов доклад на Human Rights Watch (HRW), съобщава \"Гардиън\".В източната провинция на Колумбия Араука и съседният щат Апуре във Венецуела, цивилните не могат да се движат свободно, принудени са да се подчиняват и са облагани с данъци за почти цялата си икономическа дейност. HRW документира злоупотреби, включително убийства, отвличания, изчезвания, набиране на деца и изнасилвания.\"Въоръжените групировки в Араука и Апуре наказват жителите с принудителен труд, като изискват безплатна работа работа, понякога с месеци, за земеделие, почистване на пътища или готвене в лагерите на въоръжените групи, които често са във Венецуела\", съобщава докладът.Групите действат безнаказано благодарение на ограничената държавна власт от двете страни на границата, където налагат свои собствени правила. Две от групите дори раздават наръчници за жителите на региона.Тези, които не спазват строгите правила на групите, плащат с живота си. Телата на 16 цивилни бяха намерени в Араука миналата година, като на тях бяха поставени бележки, които \"оправдават\" убийствата, като в \"текстовете обвиняват убитите жертви, че са \"информатори\", \"изнасилвачи\", \"дилъри на наркотици\" или \"крадци \".\"Сигурността от колумбийска страна на границата трябваше да се подобри след историческо  от 2016 г. с Революционните въоръжени сили на Колумбия (ФАРК), които се бореха срещу правителството в продължение на 50 години.Докато това споразумение официално сложи край на конфликт, в който загинаха над 260 000 души и бяха изгонени 7 милиона души от домовете им, ситуацията в бившите крепости на ФАРК, като провинция Араука, се променя малко.Друга колумбийска лява група - Националната освободителна армия - НОА, работи в съюз с дисидентите. Присъстват и Патриотичните сили за национално освобождение, венецуелска партизанска група, която подкрепя лявото правителство на страната си.\"Колумбийско-венецуелската граница е стратегически важна за въоръжените групировки поради нелегалната икономика, която съществуват там, включително контрабандата, трафика на наркотици и трафика на хора\", коментира Хуан Папьор, един от авторите на доклада. \"Въоръжените групи могат също да нападат цивилни в Колумбия и след това използват Венецуела като опора, нещо, което се случва често на границата с Араука-Апуре.\"Венецуела е и огнище на престъпната дейност, като бандите се възползват от социалния и икономически крах на страната.Президентът на Колумбия Иван Дюке обвини президента на Венецуела Николас Мадуро, че е допринесъл пряко за несигурността, като подслонява НОА и дисиденти, бойци на ФАРК.Над 4 милиона души са избягали от Венецуела, съобщава агенцията на ООН за бежанците. Много мигранти минават през Колумбия пеша, където допълнително са изложени на риск от въоръжени групировки.\"Цивилните плащат цената, включително и венецуелските имигранти, които вече бягат от сериозна хуманитарна криза в своята страна\", каза Папьор.", "date": "2020.01.22", "title": "Въоръжените бунтовници налагат брутална власт на границата Венецуела-Колумбия"}
{"url": "https://news.bg/bulgaria/sem-izbra-andon-baltakov-za-direktor-na-bnr.html", "text": "Съветът за електронни медии (СЕМ) избра Андон Балтаков за нов генерален директор на БНР.Това стана с 4 гласа \"за\" и един \"въздържал се\".: Жени Гаджалова, Антон Митов, Андон Балтаков, Митко Димитров, Даниела Манолова и Александър Велев, предава БНР.На първото гласуване по-рано днес, нито един от тях не събра необходимото мнозинство от три гласа при гласуването.Двама от кандидатите в надпреварата Андон Балтаков и временно изпълняващият длъжността генерален директор на Българското национално радио, Антон Митов получиха равен брой гласове - по два, недостатъчни, за да има избран нов генерален директор.На второто гласуване днес на обяд Андон Балтаков получи гласовете на членовете на СЕМ Бетина Жотева и Галина Георгиева, Антон Митов тези на Розита Еленова и председателя на медийния регулатор София Владимирова.Членът на СЕМ Ивелина Димитрова пък отдаде своите предпочитания на друг кандидат - Митко Димитров.Мотивите за избора на членовете на СЕМ са, че концепцията на Андон Балтаков е модерна, блестяща. СЕМ подчертан неговия огромен опит във водещи световни медии, както и визионерското му мислене.В понеделник и вторник кандидатите представиха концепциите си пред членовете на медийния регулатор.До избора на нов генерален директор на общественото радио се стигна, след като през октомври миналата година,  заради безпрецедентно спиране на радиото.", "date": "2020.01.22", "title": "СЕМ избра Андон Балтаков за директор на БНР"}
{"url": "https://news.bg/politics/vazrazhdane-se-trevozhat-ot-privatizatsiya-sled-vik-holdinga.html", "text": "В рамките само на един месец се оказа, че не е проблем тромавият механизъм на държавата да се задвижи, за да се направи цялата процедура и да се създаде ВиК холдинг с огромния бюджет от 1 млрд. лева. Това заяви на пресконференция в БТА председателят на \"Възраждане\" Костадин Костадинов.Според него е невъзможно такава сума да бъде извадена, ако предварително не е планирана по някакъв начин.Костадинов даде пример с, които струваха на България 2 млрд. и 200 млн. лева. Той подчерта, че за да осигури необходимите средства, правителството е било принудено да актуализира бюджета. В случая с новия държавен ВиК холдинг обаче подобна актуализация не се е наложила.Очевидно в плановете на правителството тази холдингова компания вече е присъствала, заключи Костадинов.По негови думи това е притеснително, тъй като когато нещо се окрупнява, то се прави с една единствена цел - да се продаде после.Според него фактът, че държавата учредява български ВиК холдинг подсказва, че следващите действия ще са приватизация.Очевидно след приватизацията на енергийната мрежа на държавата предстои и приватизиране на водопреносната мрежа, обобщи той. Костадинов бе категоричен, че отдаването на водоизточниците ни на концесия на чужда фирма би означавало заробване на народа.Той посочи, че от \"Възраждане\" са категорично против, поради което са поискали среща с регионалния министър Петя Аврамова за да разберат кой е отговорен за водната криза, какво наказание ще понесе и какви решения ще бъдат предложени. Отговор обаче така и не са получили. След това от партията са се опитали да получат отговори на място в МРРБ, където обаче не просто не са били приети, но дори са ги изгонили с полиция и жандармерия.По тази причина от \"Възраждане\" организират протест на 27 януари пред МРРБ с искане на оставката на Петя Аврамова заради \"безхаберието, арогантното й поведение и неприкрития й цинизъм\". Те ще настояват и за оставката на цялото правителство.\"Политиката на Борисов не е низ от грешки - не, няма как да си толкова тъп, това е целенасочена и методично провеждана политика за унищожение на народа\", заключи Костадинов.", "date": "2020.01.22", "title": "\"Възраждане\" се тревожат от приватизация след ВиК холдинга"}
{"url": "https://news.bg/world/tramp-mask-e-geniy.html", "text": "Президентът на САЩ Доналд Тръмп похвали шефа на \"Тесла\" Илън Мъск, информират медии.Мъск е \"гений\", който \"ние трябва да защитим\", каза Тръмп.\"Мъск харесва ракети. Той върши добро с ракетите\", отбеляза американският лидер в интервю за CNBC. Държавният глава съобщи, че \"Тесла\" строи \"много голям завод в САЩ\".По-рано този месец \"Тесла\" се превърна в най-скъпия производител на автомобили в историята на САЩ.Американският президент също за кратко коментира, че Apple \"трябва да помогнат\" на правителството за разкриптиране на телефони, за да \"започнем да хващаме някои от лошите хора\".", "date": "2020.01.22", "title": "Тръмп: Мъск е гений"}
{"url": "https://news.bg/crime/kpkonpi-iska-imoti-i-rols-roysa-na-arabadzhievi.html", "text": "Искат да се отнеме имущество на Ветко и Маринела Арабаджиеви и свързани с тях юридически лица на обща стойност 379 444 968 лв.Искът е формиран от Комисията за противодействие на корупцията и за отнемане на незаконно придобитото имущество (КПКОНПИ) и е внесен в Софийския градски съд (СГС) от прокуратурата на Република България в участие в организирана престъпна група за финансови престъпления.Комисията претендира апартамент в центъра на София с две паркоместа и склад и парцел с двуетажна сграда в строеж в кв. \"Бояна\". Имотите са на обща стойност 5 750 000 лв.Също така комисията иска отнемане на два луксозни автомобила - \"Ролс Ройс Фантом\" и \"Рейндж Роувър\" за 401 250 лв.В иска е включена и левовата равностойност на намерени парични средства в различни валути, равняваща се на на 2 295 806.54 лв.КПКОНПИ иска от СГС отнемане и на дружествени дялове и акции, които са обезпечени с възбрана върху хотелски комплекс в София, три хотелски комплекса в курорта \"Елените\" и един в Свети Влас.Припомняме, че през  иск за отнемане на имущество на обща стойност 6 815 744.58 лв. и срещу сина им Вълчо. В сумата са включени и намерените налични 2 295 806.54 лв. в различни валути.На заседанието на КПКОНПИ бяха взети общо 13 решения за внасяне на искове в СГС и в окръжните съдилища в Благоевград, Бургас, Варна, Перник, Плевен и Русе за отнемане на имущество на обща стойност 384 120 283.88 лв.Проверките срещу тринадесетте лица са започнати след получени уведомления от прокуратурата за привличането им в качеството на обвиняеми за извършени престъпления - държане на високорискови наркотични вещества с цел разпространение, включително и в организирана престъпна група, трафик на хора, имотна измама и финансови престъпления.Ветко Арабаджиев и съпругата му Маринела бяха арестувани  край Барселона. Месеци наред те бяха издирвани с европейска заповед за арест, след като през август месец . В София беше задържан и синът им Вълчо, който също е обвинен. Той .", "date": "2020.01.22", "title": "КПКОНПИ иска имоти и ролс-ройса на Арабаджиеви"}
{"url": "https://news.bg/int-politics/putin-gleda-s-losho-oko-na-eksperiment-s-parlamentarna-republika-v-rusiya.html", "text": "Преходът на Русия към парламентарна република е теоретично възможен, но не е целесъобразен и препоръчителен. Това обяви руският президент Владимир Путин по време на среща с представители на обществеността в Липецка област, съобщават руските медии.\"Теоретично е възможно. Целесъобразно или не - всеки има собствено мнение по този въпрос. Аз смятам, че не е\", коментира той.Както обяснил руският държавен глава, за ефективното функциониране на тази форма на управление е необходимо политическата структура да се е съграждала дълго време. В тази връзка той отбелязал, че в Европа някои партии съществуват от векове.Според руския президент в това отношение е \"по-добре да не се експериментира\".По-рано Путин обяви за изключително важно Русия с нейните множество религии и националности и огромна територия да остане президентска република и нейният държавен глава да запази сериозни правомощия.Той подчертал, че понастоящем преминаването на страната към парламентарна република щяло да бъде сериозно изпитание за страната.В тази връзка той изтъкнал пред поданиците в Липецка област, че страна като Русия се нуждае от силна президентска власт.По-рано стана ясно, че пакетът с поправки на руската конституция, внесен от руския президент за разглеждане в Държавната дума (долната камара на руския парламент), ограничават до максимум два президентски мандата, които може да заема един човек.", "date": "2020.01.22", "title": "Путин гледа с лошо око на експеримент с парламентарна република в Русия"}
{"url": "https://news.bg/world/osnovnite-riskove-pred-ikonomikata-sa-svarzani-s-klimata-predupredi-fon-der-layen-v-davos.html", "text": "Председателят на Европейската комисия Урсула фон дер Лайен заяви на Световния икономически форум в Давос, че основните пет риска пред световната икономика са свързани с климата, информират медии.Европа възнамерява да поведе борбата срещу климатичните промени, обяви Лайен. Тя подчерта, че все още има възможност да се отговори на тези проблеми, но предупреди, че \"прозорецът бързо се затваря\".Според нея светът трябва да изостави базираната на изкопаеми горива икономика и да се насочи към устойчива и цифрова икономика. Лайен каза, че Европейският зелен курс е основен приоритет на Комисията.Председателят на Европейската комисия призова всички държави по света да се присъединят към екологичните усилия на Европа и да приемат справедливи и равни условия. Тя похвали Калифорния за правилата за контрол на емисиите и изрази надежда, че и други ще последват американския щат скоро.Лайен описа нуждата от \"геополитики на взаимно доверие\". Тя също говори за нуждата от морално лидерство, за да се осигури на хората нормален живот.Шефът на Европейската комисия призова света да разработи рамка при използването на изкуствен интелект.По отношение на Брекзит, тя каза, че първото послание е, че ние сме приятели. По думите й трябва да се разреши въпросът за достъпа до единния пазар.", "date": "2020.01.22", "title": "Основните рискове пред икономиката са свързани с климата, предупреди Фон дер Лайен в Давос"}
{"url": "https://news.bg/bulgaria/na-25-zhertvi-na-trafik-pomognali-prez-2019-g-ot-komisiyata.html", "text": "Националната комисия за борба с трафика на хора, съобщава, че 25 жертви на трафик са получили подкрепа в специализираните услуги за пострадали в градовете Бургас и Варна през 2019 г.От тях 19 са били експлоатирани сексуално, двама трудово, а четирима са въвлечени в трафик с цел принудителна просия. При част от случаите е предприето и настаняване на пострадали жени заедно с децата им (4 деца са били обгрижени), с оглед необходимостта от защита.През 2019 г. 9 от получилите подкрепа са успешно интегрирани на пазара на труда.Към настоящия момент в услугите към Комисията са настанени 8 пълнолетни лица и 2 деца заедно със своята майка.През 2019 г. в Администрацията на Националната комисия за борба с трафика на хора са постъпили и 77 сигнала за пострадали лица, като 63 от тях касаят престъплението трафик на хора.30 от сигналите се отнасят за трафик с цел сексуална експлоатация, 15 за трудова, 10 за трафик с цел принудителна просия, 6 за висок риск от въвличане в престъплението и 1 спрямо бременна жена с цел продажба на новородено.Подадените сигнали за трафик се отнасят за 94 лица - формално и неформално идентифицирани като жертви - от тях 44 мъже (включително 4 малолетни момчета и 3 непълнолетни) и 50 жени, от които малолетни момичета 6 и непълнолетни 3.13 са пострадалите от сходни престъпления, сред които нарушени трудови права, домашно насилие, деца в риск и др.Комисията работи съвместно с неправителствените организации Фондация \"SOS - семейства в риск\" и Асоциация \"Деметра\", които предоставят възможност за настаняване на възрастни и деца непосредствено след завръщането им в страната при случаи на трансграничен трафик или при необходимост в случаите на вътрешен трафик.", "date": "2020.01.22", "title": "На 25 жертви на трафик помогнали през 2019 г от Комисията"}
{"url": "https://news.bg/crime/hvanaha-sadebniya-administrator-na-prokuraturata-v-targovishte-piyan-zad-volana.html", "text": "Хванаха съдебния администратор на Окръжната прокуратура в Търговище да кара пил, съобщават от прокуратурата.По случая е започнато бързо производство за шофиране след употреба на алкохол.След 17.00 часа вчера 43-годишният мъж бил спрян за проверка полицейски патрул в града. Тестван бил с дрегер, който отчел наличие на 2,96 промила алкохол.Шофирането с концентрация на алкохол в кръвта над 1,2 промила се наказва с лишаване от свобода от 1 до 3 години и глоба от 200 до 1000 лева.Служителят на Окръжната прокуратура ще бъде уволнен.Окръжният прокурор на Окръжната прокуратура в Търговище Диляна Стоянова заяви, че прокуратурата ще бъде непримирима към случаи като този.", "date": "2020.01.22", "title": "Хванаха съдебния администратор на прокуратурата в Търговище пиян зад волана"}
{"url": "https://news.bg/regions/nameriha-nezakonno-sahranyavani-otpadatsi-vav-vratsa.html", "text": "Областният управител на Враца Малина Николова и експерти от междуведомствената комисия продължават  на терени и площадки, за които има сигнали.Проверка е извършена на обект, намиращ се ул. \"Складова\" 14, на която са складирани около 50 тона отпадъци - тонер касети и техни компоненти без ясен произход.Теренът е отдаден на дружеството \"Рецикла\" ЕООД - София. По данни на РИОСВ - София то няма издаден регистрационен документ за временно съхранение на отпадъци.Директорът на РИОСВ Враца инж. Христо Христов уточни, че по случая се води досъдебно производство и от управляваната от него институция са изискани всички необходими документи по случая със складираните отпадъци на нелицензираната площадка и без разрешението на РИОСВ - Враца.По време на съвместната проверка е изяснено, че голяма част от отпадъците са опаковани и представителят на фирмата, собственик на терена, гарантира спазването на срока за тяхното транспортиране до лицензирана площадка.Експертите от Регионалната здравна инспекция във Враца ще окажат съдействие относно начина за третиране и почистване на асфалтовата площадка, след извозването на отпадъците, съгласно действащите нормативни актове.По-рано днес МВР съобщи, че полицията е установила ", "date": "2020.01.22", "title": "Намериха незаконно съхранявани отпадъци във Враца"}
{"url": "https://news.bg/bulgaria/npo-iska-dostap-do-domovete-za-vazrastni-hora-s-dementsiya.html", "text": "Националната пациентска организация изразява своето безпокойство относно случващото се с граждани с деменция и умствена изостаналост.Според тях, пациентите, които са с деменция или умствена изостаналост, са жертви на насилие, принудително ограничаване, връзване, често ненужна свръхмедикация, както и физическа злоупотреба. Това остава скрито за обществото, защото няма публичен контрол върху тези центрове.Според тях, като пациентска организация, решението на проблемите в държавната грижа за хора с деменция и умствена изостаналост трябва да е в 2 посоки: от една страна контрол - гарантирането на публичен достъп, системни проверки от страна на Министерството на труда и социалната политика, както и системни проверки от структурите на Министерството на здравеопазването. Гражданските организации също трябва да бъдат гарант за добрата грижа в тези затворени места.През последните седмици, темата свързана с домове за възрастни хора с деменция стана изключително наболяла, заради подаденият сигнал в .Нова телевизия показа близки на настанени болни, които свидетелстват за синини по тялото на своите родители, за това, че ги заключват.Припомняме, че в първите дни на годината омбудсманът Диана  Внезапна проверка на експерти е констатирала изключително лоши условия на живот в социалната институция в с. Горско Косово.От получаваната информация в НПО е видно, че деинституционализацията и процеса на закриване на домовете за възрастни хора с деменция и умствена изостаналост е по-скоро формален.Според организацията заменянето на стари сгради с по-реновирани не води до подобряване на грижата за тези пациенти. Често \"новите\" социални услуги се предоставят във вече \"закритите\" институции, като се подменя оборудването и се извършва ремонт, но персоналът и квалификацията му остава същите.\"В домовете за възрастни хора с умствена изостаналост и деменция, или заменилите ги центрове, работят нископлатени, често недостатъчно квалифицирани служители. Контролът на тези места е фокусиран върху проверки по документи, а често не се спазват елементарни стандарти. Правилата на поведение и грижа се определят от опита и практиката на служителите и има сериозно разминаване между утвърдените световни стандарти и практиките, прилагани в тези центрове\".Лекарската грижа в тези нови центрове е сведена до минимум, като често не отговаря на потребностите на пациентите. Не са малко случаите, в които на пациенти се поставят неточни диагнози, а грижата за тях е поверена основно на болногледачи и медицински сестри, като лекарското присъствие е формално.Трябва да подчертаем, че каквито и средства да се инвестират в деинституционализацията на хората с деменция и умствена изостаналост, това не променя наложеното с години отношение към тях като към хора \"втора ръка\". Освен липсата на качествени специалисти, затворените за публичен достъп и контрол центрове създават усещането за безнадеждност и обреченост у настанените в тях хора. Това от своя страна е предпоставка за проява на насилие и злоупотреби от страна на персонала.От друга страна - изготвяне и приложение на програма за квалификация и преквалификация на служителите в центровете за грижа, като партньорство между Министерството на труда и социалната политика и Министерството на здравеопазването, с включване на добрите европейски/ световни практики за грижа за хора с деменция и умствена изостаналост.За нас всяко човешко същество заслужава и има право на достойно отношение и качествени здравни грижи, а всяка проява на насилие и отклонение от тези норми е недопустим", "date": "2020.01.22", "title": " НПО иска достъп до домовете за възрастни хора с деменция"}
{"url": "https://news.bg/int-politics/fon-der-layen-es-tryabva-da-razvie-nadezhdni-voenni-sposobnosti-i-da-vliyae-na-sveta.html", "text": "ЕС е майстор на възстановяването, но трябва да развие твърда сила - \"надеждни военни способности\" - за да влияе на световните събития, заяви председателят на Европейската комисия Урсула фон дер Лайен пред Световния икономически форум в Давос, съобщава \"Политико\".Тя подчертава, че тези възможности ще бъдат допълващи НАТО, а не \"различни\". \"Трябва също така да направим повече, когато става въпрос за управление на кризи, докато те се развиват. И за това Европа също се нуждае от надеждни военни способности и ние създаваме градивните елементи на Европейския отбранителен съюз\", обяснява тя.По думите й, \"има европейски начин за външна политика и политика за външна сигурност, при която твърдата сила е важен инструмент - без съмнение - но никога не е единствената.\"Фон дер Лайен, която бе германски министър на отбраната, преди да бъде избрана за най-високата длъжност в Европейския съюз миналия юни, преди това одобри концепцията за \"армия на ЕС\" - поне като своеобразен риторичен призив за подобряване на колективните военни и отбранителни способности на блока, ако не буквално войници в униформи на ЕС.Но с първите дни на нейното управление, разрастващите се конфликти в Близкия Изток и Северна Африка само подчертават ограничените възможности и влияние на ЕС.В речта си в сряда фон дер Лайен признава, че понякога ЕС не отговаря адекватно на геополитическите конфликти и дори, че страните от ЕС понякога са твърде разделени за външната политика, особено в случаите на гражданската война в Либия.\"Тук става дума за Европа, която оформя собственото си бъдеще. Но за да бъдем по-настоятелни в света, ние знаем, че трябва да се активизираме в някои области. Последните събития разкриха, къде трябва да направим повече. Либия показа цената на разделението и колебанията\", коментира тя.Според нея, \"необходими са много малко сили, за да се наруши крехкият баланс, но истинската сила е в това да се съберат парчетата отново. През последното десетилетие европейците научиха значението за стабилен регион. От Украйна до бреговете на Средиземно море, от Западните Балкани до Сахел научихме колко е важно да инвестираме повече в дългосрочна стабилност и да предотвратяваме кризи. Това е мястото, където Европа може да направи реална промяна.\"\"Ние сме най-големият донор за сътрудничество за развитие - всъщност инвестираме в това повече от целия останал свят.\" Но, отбелязвайки, че това не е достатъчно, тя обясни за \"надеждни военни способности. \"САЩ често критикува инициативите на ЕС за отбрана, като предупреждава, че те могат да се припокриват с отговорностите на НАТО. Притесненията на Вашингтон често предизвикват колебание в някои държави от ЕС, особено в Източна Европа и Прибалтика, където столиците разчитат най-вече на САЩ за сигурност срещу Русия.В речта си фон дер Лайен заяви, че ЕС, макар и да се стреми към по-голяма военна сила, все още ще дава предимство на своя експертен опит.\"Твърдата сила винаги идва с дипломация и предотвратяване на конфликти. Винаги идва с помирение и възстановяване, което е между другото, европейците добре знаят, защото ние сме преминали през това, тук, в Европа.\"", "date": "2020.01.22", "title": "Фон дер Лайен: ЕС трябва да развие надеждни военни способности и да влияе на света"}
{"url": "https://news.bg/world/s-es-po-trudno-se-raboti-v-sravnenie-s-kitay-oplaka-se-donald-tramp.html", "text": "С ЕС е по-трудно да се прави бизнес в сравнение с Китай, но вярвам, че ще има споразумение между САЩ и ЕС преди американските избори за президент.Това обяви американският президент Доналд Тръмп на пресконференция в кулоарите на Световния икономически форум в Давос.След това той похвали премиера Борис Джонсън, който също като него страда на преговорите с ЕС. Но според него Джонсън ще излезе в страхотно положение от преговорите за Брекзит с ЕС.\"Честно с тях (ЕС) по-трудно се работи в сравнение с Китай. Просто трябва да попитате Борис\", отбеляза Тръмп и похвали британския премиер, че върши страхотна работа.Президентът на САЩ се оплака, че ЕС налагат търговски бариери, които вредят на американските компании, което още повече усложнява перспективата за търговска сделка.Трудно ще бъде постигнато споразумение с ЕС, но се надявам да имаме преди изборите, подчерта Доналд Тръмп.Американският лидер коментира и процеса по импийчмънт в Сената.Нещата вървят добре. Защитата върши добра работа, каза Тръмп и повтори, че няма нищо сензационно в телефонния разговор с украинския президент. Той не каза дали смята, че злоупотребата с власт е провинение за импийчмънт. Президентът нападна Адам Шиф, един от прокурорите, че \"лъжи\" за телефонния разговор с Владимир Зеленски. Според него бившият президент Бил Клинтън не е трябвало да бъде обвиняван. Запитан дали ще присъства на импийчмънта, Тръмп отговори, че с удоволствие би седял на първия ред и би гледал \"корумпираните лица\", които провеждат разследването.", "date": "2020.01.22", "title": "С ЕС по-трудно се работи в сравнение с Китай, оплака се Доналд Тръмп"}
{"url": "https://news.bg/bulgaria/mladen-marinov-ne-e-izbral-momenta-za-aktsiyata-v-komisiyata-po-hazarta.html", "text": " е на Специализираната прокуратура, МВР само обезпечава района.Това стана ясно от коментара на силовия министър Младен Маринов преди днешното заседание на ресорната парламентарна комисия. Припомняме, че Акцията на спецпрокуратурата съвпада по време с предложението на Валери Симеонов да има д Финансовият министър  с аргумент, че в повечето държави има пълен държавен монопол над лотарийните игри. По думите на самият Симеонов идеята има подкрепата и на премиера Борисов, а спортният министър . На въпрос защо сега се провежда акцията, министърът каза: \"Работа се върши, когато има необходимост, ние не избираме момента.\" ", "date": "2020.01.22", "title": "Младен Маринов не е избрал момента за акцията в Комисията по хазарта"}
{"url": "https://news.bg/society/balgarinat-iska-promyana-vav-vlastta-no-ne-i-predsrochni-izbori.html", "text": "Българите виждат сериозна вина в институциите за  Това показва проучване на \"Галъп интернешънъл\", проведено между 9 и 17 януари.Според обществото искането за вот на недоверие по темите като водоснабдяване или качество на въздуха е справедливо.Най-общо желание за смяна на правителството преобладава, макар и не с много, но когато стане дума по-конкретно за предсрочни избори, надделява неохотата, посочват от \"Галъп\".От изследването проличава и предубеждението на българите спрямо частната собственост - обществото ни предпочита т.нар. дружества за комунални услуги, като водоснабдяване, електроснабдяване и т.н., да са държавна собственост.Според сънародниците ни категорично хората и институциите, а не климатът и природата, са виновни за водната криза в Перник.Едва 12% от анкетираните смятат, че по-близо до тяхното мнение е опцията \"Водната криза е последствие от промени в природата и климата\", докато 69% се определят по-близо до варианта \"Водната криза е последствие от дейността на хората и институциите\". 15% предпочитат опцията \"Не съм достатъчно запознат с този въпрос\", а 4% се затрудняват да отговорят. Между електоратите на различните партии почти няма разлика в отговорите. Само при привържениците на управляващите са малко по-високи дяловете на отговори от типа \"природата е виновна\".На този фон 47% считат искането на вот на недоверие по такива теми за справедливо, а 27% са на обратното мнение. Единствените, които рязко контрастират на общия фон, са привържениците на управляващите партии.В средата на януари 41% искат оставка и смяна на правителството, а 34% - не.Когато обаче въпросът е конкретно за предсрочни парламентарни избори, 35% искат, но 40% не искат.Явно абстрактното желание за промяна доминира, но когато става дума конкретно за нови парламентарни избори, няма отчетливо мнозинство, анализират от \"Галъп\". Инстинкт срещу властта се усеща, но перспективата за предсрочни избори явно отблъсква.От социологическата агенция припомнят, че след през пролетта дяловете на искащи оставка бяха подобни на сегашните - 42%, които искат, и 33%, които не искат. Предсрочни избори пък тогава искаха 40%, срещу 38%, които не искаха. Оказва се, че тогава ситуацията е била сходна и като че ли дори малко по-тревожна в обществен план за настоящото управление.2/3 от българите пък по-скоро предпочитат дружествата за т.нар. комунални услуги да са държавни, докато едва 14% смятат, че е по-добре да са частни. При електората на десните партии картината е малко по-нюансирана, но и там преобладават онези, които предпочитат публична собственост.Данните според \"Галъп\" доказват бавния ход на привикване с пазарните реалности у нас. Същият въпрос беше зададен и през март 2018 г. около сагата с ЧЕЗ и тогава данните бяха почти идентични.", "date": "2020.01.22", "title": "Българинът иска промяна във властта, но не и предсрочни избори"}
{"url": "https://news.bg/bulgaria/tihomir-bezlov-ne-po-strog-zakon-a-raboteshti-sotsialni-institutsii-za-detsata-prestapnitsi.html", "text": "Не трябва да се променя закона, а да се направят институции, за да може това, което виждаме като девиантно поведение при непълнолетните, да може да има конкретни последици. Това каза Тихомир Безлов в ефира на Bulgaria ON AIR.Темата, свързана с наказанията на непълнолетни извършители, излезе на преден план, Припомняме, че вчера главният прокурор Иван Гешев, разпореди на прокуратурите да извършат извънредна проверка срещу оТова се случи след разговор между бащата на убитото момиче в Галиче с премиера и главният прокурор. Тогава бе анонсирана и промяна в закона, с който да се ограничи редуцирането на наказанията за непълнолетни извършители.Според Безлов не е създадена никаква система, която да социализира такива деца. Той поясни, че Галиче е един доста краен случай. \"Проблемът е, че насилието е доста разпространено в училищата. Международното проучване на PISA имаше целта да се направи проверка, колко от децата са били жертва на насилие в училище и България беше с едни от най-високите проценти\", допълни Безлов.Той допълни, че по данни за 2018 г на Комисията по вътрешна сигурност и обществен ред 700 са лицата, водени за отчет за тежки престъпление в детска педагогическа стая.\"Често в училище има психолог, но няма обратна информация какво се случва с тези деца, които са били периодични извършители на насилие\", посочи още Безлов.Тихомир Безлов допълни, че е сложно да се направи точна оценка затова колко от пълнолетните и малолетните са извършили престъпления, заради демографската криза.", "date": "2020.01.22", "title": "Тихомир Безлов: Не по-строг закон, а работещи социални институции за децата престъпници"}
{"url": "https://news.bg/int-politics/impiychmantat-na-tramp-senatat-prie-pravilata-za-protsesa-sled-burni-debati-posred-nosht.html", "text": "Сенатът на САЩ прие основните правила за провеждането на процеса по импийчмънт на президента Доналд Тръмп след продължили близо 13 часа остри дебати в първия ден от процеса, съобщават световните осведомителни агенции.Демократите влязоха в разправии с адвокатите на Белия дом относно провеждането на справедлив процес, докато републиканците блокираха опитите им да се разгледат нови доказателства.Пренията във връзка с процеса ще бъдат възобновени по-късно днес с излагане на аргументи от страна на демократите, които ще бъдат последвани от защитни пледоарии от страна на републиканците и въпроси.Тръмп е третият президент на САЩ, който преминава през процес на импийчмънт. Той е обвинен в злоупотреба с власт и възпрепятстване на разследването на Конгреса на САЩ. Той отрича да е сторил нещо нередно и незаконно.Срещу Тръмп започна процес, след като през миналия месец беше  (долната камара на Конгреса на САЩ), която е контролирана от Демократическата партия.Ала Сенатът, който е контролиран от съпартийците на Тръмп - републиканците, не се очаква да го осъди и да го отстрани от заемания пост.Вчера по време на Световния икономически форум в швейцарския зимен курорт Давос \".Републиканците и демократите спориха до късно през нощта местно време, след като процесът започна вчера, като дебатите приключиха около 2 часа през нощта вашингтонско време (9 часа българско).Сенаторите положиха клетва да действат като безпристрастни съдебни заседатели в процеса, който е председателстван от главния съдия на САЩ Джон Робъртс.Съгласно приетите правила за провеждане на процеса, излагането на встъпителните аргументи ще започне по-късно днес, като всяка страна ще разполага с 24 часа, за да изложат тезите си в рамките на три дни.Но основният въпрос за свидетелите все още не е уреден, като дебатът и гласуването дали да бъдат призовани бяха отложени, докато всяка страна не аргументира тезата си.Демократите искат да изслушат ключови съветници на Белия дом, които са работили в тясно сътрудничество с Тръмп, включително изпълняващият длъжността началник на кабинета Мик Мълвейни и бившият съветник по националната сигурност Джон Болтън.С гласуване по партиен признак - 53 гласа \"за\" и 47 гласа \"против\", Сенатът отхвърли три опита на демократите да получат документи и доказателства в процеса по импийчмънт.Сенаторите блокираха предложение от лидера на групата на демократите Чък Шумър за изискване на документи от Белия дом, свързани с действията и отношенията на Тръмп с Украйна.Мнозинството от сенаторите също така отхвърли последващите предложения, настояващи за предоставяне на документи и записи от Държавния департамент и службата на Белия дом, отговаряща за бюджета.В своето встъпително изявление Адам Шиф, демократът от Камарата на представителите, който води делото по импийчмънта, заяви, че повечето американци \"не вярват, че ще има справедлив процес\".\"Те не вярват, че Сенатът ще бъде безпристрастен\", добави той и подчерта: \"Те смятат, че резултатът е предварително ясен.\"Правният екип на президента по-рано поиска той незабавно да бъде оправдан, като нарече процеса \"опасно изкривяване на конституцията\".Подкрепян от адвокатите на президента, лидерът на републиканското мнозинство в Сената Мич Макконъл първоначално планира да съкрати излагането на встъпителните аргументи от три на два дни.Демократите настояха, че това ще бъде не по-малко от прикриване.Но след среща със сенатори, включително някои републиканци, Макконъл се съгласи за излагане на встъпителните аргументи в рамките на три дни.Сенаторите изразиха опасения за това как ще изглеждат в очите на американските избиратели среднощните заседания по импийчмънта.Очакват се още няколко дни на спорове около процедурните правила.", "date": "2020.01.22", "title": "Импийчмънтът на Тръмп: Сенатът прие правилата за процеса след бурни дебати посред нощ  "}
{"url": "https://news.bg/politics/aikb-uprekna-sindikatite-che-samo-kritikuvat-a-ne-vizhdat-problema-s-bolnichnite.html", "text": "Намаляване на издаваните на броя болнични дни в годината, които може да се ползват, предвижда една от мерките на социално министерство - от 180 на 120 дни.Това каза Марио Нинов от КТ \"Подкрепа\" пред БНТ. Той участва в дебат пред БНТ с Добрин Иванов от АИКБ по повод промените в сферата, които обсъжда работна група.Според Иванов идеята личните лекари да имат право да издават до 7 дни болничен, а не 14 - както е досега, е в посока подобряване на контролната дейност, тъй като проблем има в краткосрочните болнични до 7 дни - увеличават се двукратно, а другият проблем е с болничните между 14 и 30 дни, които също се увеличават двукратно.\"Странно е как ще се намалят фалшивите болнични по този начин. При нас възникна въпросът вече болните се излекуват по-бързо ли, явно сме напреднали много в медицината\", отговори Нинов.Добрин Иванов обаче упрекна синдикатите, че не предлагат нито мерки за справяне със злоупотребите с болнични, нито подкрепят някоя от предложените.\"Анализът на НОИ показа, че има злоупотреба с болничните и за 3 години има 53% ръст. Инспекция по труда, НОИ, БЛС, работодатели подкрепят предложенията. Но никакви проблеми не виждат синдикатите, те само обсъждат и критикуват\", каза Добрин Иванов от АИКБ.Марио Нинов от КТ \"Подкрепа\" му отговори, че трябва да се констатира проблемът и да се чете анализът, тъй като има повече болнични в големите градове и главно при хората над 55 г., което е напълно нормално.Припомняме, че идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.На 19 ноември премиерът Бойко Борисов заяви, че Въпреки обещанието му обаче КТ \"Подкрепа\" и КНСБ бяха категорични, че От  Правителството Междувременно работодателите . Според тях правителството цели да запази статуквото.След това от КНСБ заявиха, че ", "date": "2020.01.22", "title": "АИКБ упрекна синдикатите, че само критикуват, а не виждат проблема с болничните"}
{"url": "https://news.bg/crime/prokuratura-i-politsiya-v-pediatriyata-v-sofiya.html", "text": "Коли на прокуратурата и полицията има пред пред педиатрията \"Проф. д-р Иван Митев\" в столицата, съобщи БГНЕС.Говорителят на главния прокурор Сийка Милева отрече пред Нова телевизия информацията към момента да се провеждат каквито и да било действия в детската болница. От МВР нито отрекоха, нито потвърдиха информацията, но по-късно се разбра, че акцията не е свързана нито с педиатрията, нито с Центъра по хигиена, а с Комисията по хазарта, която се помещава на същата улица.  На 20 януари болницата трябваше да възстанови спешния прием на деца, но към този момент няма официална информация дали интензивното отделение в болницата работи. Функциите му официално бяха поети от спешните отделения на \"Пирогов\", Национална кардиологична болница и УМБАЛ \"Александровска\".Интензивното отделение спря работата си, след като двама анестезиолози подадоха молби за напускане. Основна причина бе създаденото напрежение около болницата след смъртта 3-годишния Александър, който почина, въпреки че е минал през три болници в столицата. Тогава беше поискано временно да бъдат отстранени от работа директорите на три болници - на педиатрията, на \"Пирогов\" и на \"Лозенец\". След излизането на окончателния доклад на Изпълнителна агенция Медицински одит, който не установи вина в лекарите и неадекватна медицинска помощ, ", "date": "2020.01.22", "title": "Прокуратура и полиция пред Педиатрията в София"}
{"url": "https://news.bg/crime/trima-maskirani-obraha-benzinostantsiya-kray-kazichene.html", "text": "Трима маскирани мъже обраха бензиностанция в района на Казичене. Това съобщиха от пресцентъра на МВР.Към 2.30 часа тази сутрин е получен сигнал за маскирани, които заплашили касиерката и служител на обекта. Те отнели наличния оборот и цигари и избягали.Веднага на място били насочени полицейски екипи, извършен е оглед, предприети са оперативни действия за установяване на всички обстоятелства около извършеното престъпление и издирване на извършителите.По случая е образувано досъдебно производство. Работата продължава под ръководството на прокуратурата.", "date": "2020.01.22", "title": "Трима маскирани обраха бензиностанция край Казичене"}
{"url": "https://news.bg/bulgaria/za-den-noi-nyama-da-izdava-pik.html", "text": "На 23 януари 2020 г в цялата страна, НОИ няма да издава персонални идентификационни кодове (ПИК) на осигурените лица за ден.Краткото прекъсване на услугата се налага поради планирана актуализация на софтуера, който я обслужва. Нормалната работа на програмния продукт ще бъде възстановена още на следващи ден - 24 януари.Временното спиране на работата на приложението за издаване на ПИК, няма да се отрази на електронните услуги на НОИ, които са достъпни на интернет страницата на института, и те ще продължат да работят без прекъсване.", "date": "2020.01.22", "title": "За ден НОИ няма да издава ПИК"}
{"url": "https://news.bg/crime/zadarzhaha-gruzinets-za-vaorazhen-grabezh-vav-varna.html", "text": "Задържаха 23-годишен грузинец за въоръжен грабеж във Варна, съобщават от Областната дирекция на МВР в града.В нощта на 19 срещу 20 януари на ул. \"Марица\" в града неизвестен мъж заплашил с огнестрелно оръжие 24-годишен варненец и откраднал мобилния му телефон.След предприетите действия по разследване на случая и проведена специализирана полицейска операция в квартира в центъра на Варна е бил задържан грузинският гражданин. Телефонът, отнет при грабежа, е бил открит заедно с други вещи, за които се предполага, че са обект на престъпление.Мъжът е задържан за 24 часа.По случая е образувано досъдебно производство. Работата по доказване на извършеното престъпление продължава под надзора на Районната прокуратура в града.", "date": "2020.01.22", "title": "Задържаха грузинец за въоръжен грабеж във Варна"}
{"url": "https://news.bg/politics/simeonov-pazi-trudolyubieto-pogubeno-ot-tarkaneto-na-taloni.html", "text": "Лидерът на НФСБ Валери Симеонов не се отказва от закона за хазарта, въпреки . В кулоарите на парламента той поясни, че проектът му станал по-прецизен и полезен за държавата.Недейте да очаквате някой да премисли, особено пък аз, обърна се Симеонов към медиите.  едно ограбване в областта на хазарта и да насочи сериозни финансови ресурси към спорта.Според депутата трябва да се провери дали законът му заплашва \"Левски\" от фалит, както алармира основния спонсор на клуба. Не е ясно какъв е размерът на спонсорството по отношение на \"Левски\", каза Симеонов в отговор на въпрос на News.bg. Имало разминавания между казаното от собственика на \"Национална лотария\" и данните и данните в Комисията по хазарта. Затова и лидерът на НФСБ се съмнява колко значимо е финансирането на \"Левски\".Държавата нямало да допусне ликвидирането на един отбор по финансови причини. Симеонов увери и че не е инструмент на никого. Мога ли да бъда инструмент на някого, на Бойко Борисов или на някой друг, така, както ме познавате, смятате ли, че мога да бъда инструмент, попита патриотът. Затова той не се отказва от битката с \"проказата, наречена хазарт\".За лидера на НФСБ имало закони от времето на Орешарски, които били в полза на определен бизнес и те трябвало да бъдат променени. Валери Симеонов очаква подкрепа и от БСП за внесените от него поправки в закона за хазарта. Той има забележки към работата на комисията по хазарта. Затова и подкрепя идеята на финансовия министър Владислав Горанов, тя да се преструктурира в държавна агенция. Така нямало да има размиване на отговорността. Хазартът рушал народопсихологията ни, по мнението му. Хората не искали да се трудят, а да търкат билетчета. Внушавало се, че човек може да реши всичките си проблеми, търкайки талони.Къде останаха онези основни ценности като трудолюбие, упоритост, последователност, пита Валери Симеонов.Работа, а не търкане на билетчета е пътят към успеха, според социалиста Румен Гечев.Той не спести критиките си към управляващите, които, по мнението му, защитавали олигарсите, които диктуват пазара на нефтени продукти. Депутатите приеха закона за регулация на този сектор и това даде повод на червения депутат да свърже темите за нефта и хазарта. Тяхната власт се държи на подкрепата на олигархични кръгове в България, които ни доведоха до състоянието, в което сме - няма вода, децата болни от рак, купуват лекарства на цени седем пъти по-високи, водата е източена, за да се въртят мощности и ВЕЦ-ове, които не би трябвало да ползват питейна вода, възмути се Гечев. Това било резултат от последователната политика на ГЕРБ са мачкат българския народ.Попитан за закона за хазарта на Валери Симеонов той посочи: \"С нашата социалистическа идеология трябва да подкрепяме хората и бизнеса, които създават материални блага.\" За него обаче успехът се корени в работата, не в изтритите талони. Не виждам защо ние трябва да влизаме в битка между хора, които печелят десетки милиони, коментира още той. Левицата защитавала трудещите се и тези, които създават брутен продукт.В момента Валери Симеонов предлага да има д Финансовият министър  с аргумент, че в повечето държави има пълен държавен монопол над лотарийните игри. По думите на самия Симеонов идеята има подкрепата и на премиера Борисов, а спортният министър .Изявите в народното събрание съвпаднаха с началото на . ", "date": "2020.01.22", "title": "Симеонов пази трудолюбието, погубено от търкането на талони"}
{"url": "https://news.bg/regions/otkriha-opasni-himikali-v-bivsh-voenen-zavod-vav-vratsa.html", "text": "ДАНС и инспектори от Регионалната инспекция по околната среда и водите влязоха в бившия военен машиностроителен завод \"Гаврил Генов\" във Враца, съобщава bTV.Проверката се извършва по сигнал.Десетки сандъци с химикали, а също и червен живак в стъклени опаковки са били открити в мазе на предприятието, чиито помещения не са били охранявани.Предполага се, че намерените вещества са от времето на социализма. Кметът на града и областният управител вече са уведомени за случая.На мястото все още има проверяващи, предприети са мерки за пресичане на достъпа на външни лица.", "date": "2020.01.22", "title": "Откриха опасни химикали в бивш военен завод във Враца"}
{"url": "https://news.bg/crime/prokurorite-malchat-za-aktsiyata-v-komisiyata-po-hazarta.html", "text": "Акция на прокуратурата се провежда в Държавната комисия по хазарта. Все още не е ясно какъв е поводът за операцията, нито по какво точно разследване е акцията.Прокурорът Ангел Кънев и ръководителят на Специализираната прокуратура Димитър Петров, също влязоха в Комисията по хазарта.В хода на операцията служители на Спецпрокуратурата изнесоха няколко кашона с документи.На излизане от акцията наблюдаващият прокурор Ангел Кънев отказа коментар и не обясни за какво е била проведена операцията. Той не отговори на въпрос на news.bg дали има задържани.Малко по-рано си тръгна и Димитър Петров.Автомобилите на прокуратурата напуснаха мястото.Акцията на спецпрокуратурата съвпада по време с предложението на Валери Симеонов да има д Финансовият министър  с аргумент, че в повечето държави има пълен държавен монопол над лотарийните игри. По думите на самият Симеонов идеята има подкрепата и на премиера Борисов, а спортният министър . Проипомняме, че миналата година Специализираната прокуратура обяви, че започва проверки на едни от най-големите компании за залози у нас. Беше образувано досъдебно производство за порестъпление, извършено през декември 2017 г. в София, посочиха още от държавното обвинение. Става въпрос за изнудване чрез принуда, придружено със заплаха за убийство или тежка телесна повреда.За нередности в Комисията по хазарта намекна и депутатът Валери Симеонов, който поднови предложението си за промени в Закона за хазарта. Първоначално преди година и половина предложението му не събра подкрепата на депутатите. ", "date": "2020.01.22", "title": "Прокурорите мълчат за акцията в Комисията по хазарта"}
{"url": "https://news.bg/bulgaria/1000-boyni-patrona-spryaha-mitnichari-na-kalotina.html", "text": "На 21 януари митнически служители извършили проверка на ТИР.При проверка са открили найлонов плик, съдържащ кашон с 20 кутии по 50 бойни патрона 9 mm Luger с общо 1000 броя патрони.Обвиненият е международен шофьор, пътувал от Нидерландия за Азербайджан, през България и Турция.Около 08:40 ч. на 17.01.2020 г. той пристигнал на МП \"Калотина\", където е била установена проверката.На подсъдимия е наложено наказание от една година \"лишаване от свобода\" с тригодишен изпитателен срок. Предметът на престъплението е отнет в полза на държавата.", "date": "2020.01.22", "title": "1000 бойни патрона спряха митничари на \"Калотина\""}
{"url": "https://news.bg/world/mariya-gabriel-zastana-zad-tunberg-ne-se-polagat-dostatachno-usiliya-v-borbata-s-klimatichnata-kriza.html", "text": "Не се полагат достатъчно усилия в борбата с климатичната криза.Това предупреждение отправи еврокомисарят Мария Габриел на Световния икономически форум в Давос, където говори за новия Зелен курс на Европейския съюз, пише \"Гардиън\".Европейският съюз се надява да стане първият в света въглеродно неутрален континент до 2050 г.Най-голямото предизвикателство и възможност на нашето време, обяви Габриел.Но тя потвърди предупреждението на Грета Тунберг от вчера, че не се напредва достатъчно бързо.Надеждата е тук, необходимо е да се работи много здраво, смята тя.Според Габриел време е да се действа, да се ускорят нещата, също е време за сътрудничество.Става въпрос за нашите деца, за нашата планета, подчерта Габриел.", "date": "2020.01.22", "title": "Мария Габриел застана зад Тунберг: Не се полагат достатъчно усилия в борбата с климатичната криза"}
{"url": "https://news.bg/regions/otkriha-nezakonen-italianski-bokluk-i-v-montana.html", "text": "Полицията разследва нерегламентирано транспортиране на отпадъци от Италия, които са разтоварени в Монтана, съобщават от Областната дирекция на МВР в града.Около 9.30 часа вчера след подаден сигнал е била извършена проверка на тежкотоварен камион Daf с румънска регистрация, който преминал границите на страната и предприел действия за разтоварване на отпадъци на територията на града.При извършената проверка е било установено, че камионът е с неизрядни документи, товарът не съответства по вид и получателят не е заявявал и сключвал договор за получаване на отпадъка.По случая е образувано досъдебно производство.Припомняме, за отпадъците от Италия, предназначени за страната ни, се заговори в началото на декември, когато италианските власти заловиха Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.На 18 януари стана ясно, че са Преди това пък се разбра, че Преди това пък Премиерът Бойко  Преди дни пък", "date": "2020.01.22", "title": "Откриха незаконен италиански боклук и в Монтана"}
{"url": "https://news.bg/int-politics/ofitsialno-gartsiya-za-parvi-pat-ima-zhena-prezident.html", "text": "Парламентът на Гърция избра бившата ръководителка на Държавния съвет и бивш председател на Върховния касационен съд Екатерини Сакеларопулу за следващ президент на южната ни съседка, съобщават гръцките медии.Президентът в Гърция разполага до голяма степен с церемониални функции и ограничени политически правомощия.63-годишната Сакеларопулу спечели подкрепата на 261 депутати в 300-местния парламент. Тя беше подкрепена от депутатите от управляващата партия \"Нова демокрация\", опозиционната лява партия СИРИЗА и лявоцентристкото Движение за промяна (Кинал).Депутатите Андонис Самарас от \"Нова демокрация\", Трифонас Алексиадис, Никос Сирмалениос, Костас Зурарис и Александрос Мейкопулос от СИРИЗА и Константину Адаму от Мера25 не присъстваха по време на гласуването.В отделни писма до председателя на парламента Костас Тасулас, Самарас, Алексиадис и Сирмалениос заявиха, че биха гласували за Сакеларопулу, ако бяха присъствали в залата.Мандатът на Сакеларопулу е 5-годишен, като започва от 13 март, когато приключва мандатът на настоящия президент Прокопис Павлопулос. Тя ще бъде първата жена, държавен глава на Гърция.Председателят на парламента Тасулас ще посети Държавния съвет в 13:30 часа, за да обяви официално резултата от гласуването на следващия президент на страната.Въпреки че президентският пост е церемониален, изборът на Екатерини Сакеларопулу от страна на гръцкия премиер Константинос Мицотакис дава ясен сигнал, че в Гърция нещата се променят по отношение на равенството между половете, коментират гръцките медии. Изборът за най-високата длъжност в страната \"почита както правосъдието, така и съвременната гръцка жена\", заяви Сакеларопулу при приемането на номинацията.\"Приемам предложението и ако бъда избрана, ще посветя всичките си усилия да изпълнявам това високо задължение, както е определено в конституцията\", увери дългогодишната съдийка.", "date": "2020.01.22", "title": "Официално Гърция за първи път има жена президент"}
{"url": "https://news.bg/bulgaria/chlen-na-kfn-podade-ostavka-dva-dni-predi-kraya-na-mandata-si-1.html", "text": "Народното събрание прие оставката на члена на Комисията за финансов надзор Владимир Савов. Това става два дни преди мандата на Савов по закон да изтече. В сайта на Комисията за финансов надзор може да се види, че Савов е избран от народното събрание за член на Комисията на 24 януари 2014 г. с шестгодишен мандат.Като член на КФН, той отговаря за статистиката и аналитичната дейност в нея и бе дежурният заместващ по отделните ресори, когато съответните заместник-председатели излизаха в отпуска или в оставка. Най-често Савов заместваше Ралица Агайн като изпълнаяващ длъжността заместник-председател отговарящ за застраховането.Савов подава оставка във връзка преминаване на друга работа и по-точно в надзорния финансов орган на Казахстан. Въпросът сега е кой ще заеме неговата позиция в КФН. Според Закона за КФН: \"Изборът на нови членове на комисията се произвежда не по-рано от три месеца и не по-късно от един месец преди изтичането на мандата на действащите членове. Членовете на комисията изпълняват функциите си и след изтичане на техния мандат до встъпване в длъжност на новите членове\".Практиката на КФН при подобни казуси показва, че членове на комисията изпълняват длъжността си продължителен период от време, след изтичането на мандатите им. Припомняме, че през 2016-а тогавашния председател на комисията, Стоян Мавродиев бе принуден да изпълнява задълженията си след изтичането на мандата му.По това време заместник-председателят отговарящ за осигурителния надзор, продължаваше да е на тази длъжност независимо, че мандата му бе изтекъл година и половина по-рано.В случая със Савов обаче, изглежда, че този сценарий няма да сработи.И като стана дума за мандати е добре да се знае, че този на заместник-председателя на КФН отговарящ за застраховането Илиана Христова също приключва. Ще припомним, че тя бе избрана на тази позиция от Народното събрание през април 2019-а и замести на нея Ралица Агайн, която подаде предсрочно оставка във връзка с кризата възникнала покрай фалита на кипърския застраховател \"Олимпик\".А според Закона за КФН: \"При предсрочно прекратяване на мандата на член на комисията на негово място се избира друго лице за остатъка от мандата\". Ралица Агайн бе избрана през януари 2014-а с мандат от 6 години, така че той приключва сега. В този случай обаче може да бъде активирано вече цитираното правило от Закона, че членовете на комисията изпълняват функциите си и след изтичане на техния мандат до встъпване в длъжност на новите членове. И в тази хипотеза КФН може да работи много дълго време.", "date": "2020.01.22", "title": "Член на КФН подаде оставка два дни преди края на мандата си"}
{"url": "https://news.bg/world/us-senatat-othvarli-4-iskaniya-na-demokratite-po-impiychmanta.html", "text": "Сенатът на САЩ отхвърли 4 искания на демократите Държавният департамент да предостави документи, свързани с течащия от вторник процес по импийчмънт срещу президента Доналд Тръмп, предаде \"Ройтерс\".Те бяха отправени от лидера на малцинството Чък Шумър.Настоява се администрацията на Тръмп да ги предаде - което по-рано тя отказа да направи.Припомняме, че вчера лидерът на мнозинството Мич Макконъл промени предложените от самия него преди това правила по изслушването на сенатори и свидетели.Републиканци изразиха съмнение в предишната им версия.Дебатът във вторник премина разгорещено, като Адам Шиф, известен критик на Тръмп, направи остра реч, в която призова за отстраняването от власт на държавния глава.Демократите обвиниха опонентите си в опити за нагласен процес, за да бъде спасен президентът. След дебата резолюцията как да се проведе импийчмънт процесът ще бъде подложена на гласуване в Сената.Най-малко четирима републиканци трябва да се отклонят от партийната линия, за да бъдат прокарани поправките на демократите в Сената, което изглежда малко вероятно. Очаква се всички предложени поправки от демократите да бъдат отхвърлени, тъй като са необходими 51 гласа.Самият Тръмп, който участва на форума в , взе отношение по процеса, като написа в \"Туитър\": \"Прочетете стенограмите!\".", "date": "2020.01.22", "title": "US Сенатът отхвърли 4 искания на демократите по импийчмънта"}
{"url": "https://news.bg/world/savetat-za-sigurnost-prizova-za-primirie-v-libiya.html", "text": "Съветът за сигурност на Организацията на обединените нации призова враждуващите страни в Либия да сключат споразумение за прекратяване на огъня възможно най-скоро и да проправят пътя за прекратяване на продължителния конфликт в северноафриканската страна, съобщиха световните информационни агенции.Съветът направи това изявление във вторник, след като в германската столица Берлин през уикенда беше проведена среща на върха за либийската криза, на която бе създадена военна комисия, която трябва да определи начини за прекратяването на военните действия.Комисията се състои от петима членове от международно признатото национално правителство  в Триполи и от бунтовническите милиционни групи, командвани от фелдмаршал Халифа Хафтар.След месеци бойни действия, при които загинаха повече от 2000 души, беше прието примирието да влезе в сила на 12 януари, но скоро то беше игнорирано.В неделя лидери от Турция, Русия, Египет, Франция, Италия, Великобритания и Съединените щати, както и Сарадж и Хафтар, присъстваха на подкрепяната от ООН среща в Берлин, за да помогнат за установяване на \"постоянно\" прекратяване на огъня между враждуващите страни.Заключителното комюнике на еднодневната среща на върха призова всички заинтересовани страни в продължаващия конфликт да удвоят усилията си за трайно спиране на военни действия, деескалация и прекратяване на огъня.Освен това участниците на срещата обещаха да не се намесват във вътрешните работи на Либия и нейния смъртоносен конфликт.Турция наскоро постигна военно споразумение с либийското правителство да изпрати войски в северноафриканската страна и да помогне срещу атаките на Хафтар.Страната, богата на петрол, потъна в хаос през 2011 година.Правителството на Сарадж оттогава се опитва да установи ред.", "date": "2020.01.22", "title": "Съветът за сигурност призова за примирие в Либия "}
{"url": "https://news.bg/world/venetsuela-shturmuva-ofisi-na-guaydo.html", "text": "Венецуелската полиция затвори офиси на лидера на опозицията Хуан Гуайдо, предаде АФП. Това се случва, докато той е в Лондон за разговори с премиера Борис Джонсън.За операцията е съобщил депутат от опозицията.Няколко опозиционни депутати не са били допуснати в сградата. Те се опасяват, че властите ще фалшифицират доказателства срещу партията им. , Националната гвардия не пусна Гуайдо да влезе в парламента на латиноамериканската държава.Венецуелски депутати от опозицията, водени от Гуайдо, бяха блокирани пред входа на сградата на Конгреса.Опозиционният лидер, признат от САЩ като законен президент на Венецуела, беше спрян от десетки войници.Опозицията бе изправена пред най-голямото си изпитание, след като подкрепяни от правителството депутати обявиха, че поемат контрол над описваната от поддръжниците на Гуайдо последна демократична институция в страната.Гуайдо действа като председател на Националното събрание през последната година и го използва като платформа, за да спечели международно признание. Очакваше се в неделя да бъде преизбран за лидер на парламента, но беше блокиран с още няколко други опозиционери пред сградата на Конгреса.Бившият съюзник от опозицията Луис Пара се обяви за председател на парламента, след като 81 депутати са гласували за Пара.Опозицията отхвърли това и контрира, че 100 депутати са гласували за Гуайдо.", "date": "2020.01.22", "title": "Венецуела щурмува офиси на Гуайдо "}
{"url": "https://news.bg/world/9-zhertvi-i-440-bolni-ot-koronavirusa-v-kitay.html", "text": "Китай предупреди, че коронавирусът се разпространява по-бързо, след като броят на смъртните случаи скочи до 9, а болните са 440 души в 13 провинции, предаде АФП.Властите се борят за овладяване на болестта по време на сезона на пътуванията през лунната Нова година.Световната здравна организация (СЗО) трябва да проведе извънредно заседание в сряда, за да определи дали да обяви рядка глобална спешна ситуация в областта на общественото здраве заради болестта, която засегна САЩ, Тайван, Тайланд, Япония и Южна Корея.Полицията извършва проверки на място за живи домашни птици или диви животни в превозни средства, които напускат и влизат в града, съобщават държавните медии.Местната власт отмени публичните дейности по време на празника, включително събитие, което привлече 700 000 туристи през миналата година.Туристически пътувания също са отменени.В САЩ бе регистриран първи случай. ", "date": "2020.01.22", "title": "9 жертви и 440 болни от коронавируса в Китай "}
{"url": "https://news.bg/regions/golyama-chast-ot-pernik-i-okoliyata-bez-nikakva-voda-zaradi-golyama-avariya.html", "text": "По-голямата част от Перник, град Батановци и още седем села, които ползват вода от язовир \"Студена\", остават без никаква вода в днешния ден, съобщи БНР.Причината е голяма авария по довеждащия водопровод от пречиствателната станция.Авариралият водопровод е с диаметър 1020 мм в квартал \"Железни заводи\". По отстраняването на аварията ще работят два екипа - на местното ВиК и на софийска фирма, като при необходимост ще се работи и през нощта до окончателното спиране на теча.Продължителността на ремонта няма да позволи градските резервоари да бъдат захранени с достатъчно количество вода и графикът за режимно водоподаване в по-голямата част от Перник и околните населени места, които са на режим, няма да бъде спазен.Аварията няма да се отрази на водоподаването по режим само на кварталите \"Изток\", \"Тева\" и \"Мошино\", част от квартал \"Иван Пашов\" и селата Люлин и Бучино, които ще бъдат водоснабдени по график.", "date": "2020.01.22", "title": "Голяма част от Перник и околията без никаква вода заради голяма авария"}
{"url": "https://news.bg/regions/vik-avariya-otnovo-ostavi-asenovgrad-bez-voda.html", "text": "Част от Асеновград остава без вода заради авариен ремонт на водопровод, съобщава БНР.Засегнати са няколко квартала западно от река Чая. На сухо ще бъдат и живеещите край автогарата и жп гарата, както в района на стадиона в града. Ремонтът ще обхване 70-метров водопровод в участъка между ул. \"Атанас Свещаров\" и бул. \"Васил Левски\" в центъра.Началникът на ВиК-Асеновград инж. Димитър Кавалджиев обясни, че освен смяна на старата етернитова тръба със съвременна полиетиленова се налага да бъде изместено и съоръжението, преминаващо през двора на детска градина \"Асенова крепост\".Припомняме, по време на новогодишните празници. Тогава една трета от града отново остана без вода.От понеделник екипи на водното дружество подготвят терена, като предварително са направени изкопите и са доставени тръбите.Очаква се ремонтът да приключи в рамките на днешния ден, като на място ще работят няколко аварийни групи.Днес  град Батановци и още седем села, ползващи вода от язовир \"Студена\".", "date": "2020.01.22", "title": "ВиК авария отново остави Асеновград без вода"}
{"url": "https://news.bg/int-politics/tramp-udrya-belarus-eritreya-kirgizstan-mianmar-nigeriya-sudan-i-tanzaniya-za-patuvaniya-v-sasht.html", "text": "Администрацията на САЩ, оглавявана от президента Доналд Тръмп, планира да включи още седем страни в спорния си списък със забрана за пътувания, съобщава \"Ройтерс\".Става въпрос за Беларус, Еритрея, Киргизстан, Мианмар, Нигерия, Судан и Танзания.Някои страни ще получат забрани само за някои визови категории, уточняват американските медии и допълват, че черният списък със страните, на чиито граждани е забранено да пътуват в САЩ, не е окончателен и подлежи на промени.По-рано Тръмп обяви в интервю за в. \"Уолстрийт джърнъл\", че обмисля да добави страни към забранителния списък за пътувания в САЩ, но отказа да уточни кои точно страни.Този ход вероятно ще доведе до разрив в отношенията между САЩ и засегнатите държави.Нигерия например, която е най-голямата икономика и най-населената страна в Африка, е партньор на САЩ в борбата срещу тероризма и има голяма диаспора, живееща в САЩ.Високопоставен служител в администрацията на Тръмп е посочил, че страните, които не са спазили изискванията за сигурност, включително по отношение на биометричните данни, обмена на информация и мерки за борба с тероризма, са изправени пред риска от ограничения на имиграцията в САЩ.Към момента в забранителния списък на САЩ влизат гражданите на Иран, Либия, Северна Корея, Сомалия, Сирия и Йемен, както и някои официални лица от Венецуела и техните роднини, които са блокирани да получават голям набор от имигрантски и неимигрантски визи за САЩ.Преди това и Чад попадна в забранителния списък, но беше премахнат през април 2018 г.Гражданите на страните могат да кандидатстват за изключение от забраната, но такива изключения са изключително редки.", "date": "2020.01.22", "title": "Тръмп удря Беларус, Еритрея, Киргизстан, Мианмар, Нигерия, Судан и Танзания за пътувания в САЩ"}
{"url": "https://news.bg/politics/nso-ne-mozhe-da-e-chastna-ohranitelna-firma-otseche-tsvetlin-jovchev.html", "text": "Не бива и не може Националната служба за охрана (НСО) да бъде превръщана в частна охранителна фирма или търговско дружество. Това отсече в студиото на БТВ бившият вътрешен министър и шеф на ДАНС Цветлин Йовчев. Според него действително е нужно преосмисляне и промяна на модела на взаимодействие на НСО с останалите служби, тъй като настоящият модел е бил успешен за 90-те години на миналия век. Явно обаче този модел дава дефекти в момента.Цветлин Йовчев отхвърли напълно модела, който се предлага от ДПС с това охранявани лица да заплащат. Ако лицето, което е застрашено, няма възможност да си плаща какво се случва тогава, попита Йовчев по предложенията на ДПС.Според Йовчев недопустимо е и да се предоставя техника на НСО, тъй като дори и автомобилите трябва да отговарят на определени условия и технически параметри.Бившият вътрешен министър не коментира в детайли идеята на ГЕРБ НСО да мине към Министерство на вътрешните работи, но посочи, че трябва с внимание да се подхожда и към кадрите на службата по охрана, тъй като те минават специфично обучение. Включително и спрямо тях не може да се подхожда с пренебрежение и те не могат да бъдат наемани и освобождавани безразборно.НСО трябва да има ясна дефиниция за правомощия, задължения и кръг от охранявани лица.Кой ще определя кръга от лица и ще преценява включително и нивото на заплахата - това е важен въпрос, според Цветлин Йовчев, според когото кръгът от охранявани лица трябва да бъде ясно дефиниран.", "date": "2020.01.22", "title": "НСО не може да е частна охранителна фирма, отсече Цветлин Йовчев"}
{"url": "https://news.bg/politics/mantrata-stabilnost-vodi-do-razpad-otseni-nigyar-dzhafer.html", "text": "Мантрата, че не трябва да се прави нищо, за да не се разклаща стабилността на властта, доведе до разпад на целия сектор. Не може да не се извършват жизненоважни реформи с аргумента да се осигури спокойствие и да не се нарушава стабилността на това управление. Това заяви за Нова телевизия Нигяр Джафер от ДПС по повод предстоящия Тя посочи, че от ДПС не са подписали мотивите на БСП, тъй като имат други аргументи, които ще изложат в пленарната зала.Като опозиция и политическа сила ясно сме разписали, че екологичните проблеми са акцент на всяка съвременна политическа сила.Според нея отричането на реформи и страхът от непопулярни мерки са довели до настоящата ситуация.\"Популярните мерки костват много повече на имиджа на ГЕРБ. Всяка реформаторска стъпка щеше да нанесе по-малко имиджови щети, отколкото да се живее от криза в криза\", заяви Джафер.По нейни думи през 11-годишното си управление ГЕРБ са имали достатъчно време да променят нещо, ако не са били съгласни с него. Страхът от това как ще се приемат дадени реформаторски стъпки обаче, ги довел до популизъм.Джафер заяви, че практически имаме правителство на малцинството. Откакто малкият коалиционен партньор, който освен да създава хаос в управлението, не прави нищо друго, се разпадна и \"Атака\" не е част от управлението, нещата изглеждат драматично, отбеляза тя.Джафер бе категорична, че от ДПС ще се опитат да бъдат в пленарната зала по време на гласуването. Тя посочи, че е забелязала промяна- от заявената вероятна подкрепа на вота на недоверие към по-скоро въздържане от подкрепа. Позицията на \"Атака\" също била колеблива.Независимо от математическия сбор имаме проблем за това, че нямаме ценностно мнозинство, обобщи ситуацията Джафер.Според нея именно гласуването на вота на недоверие и на бюджета показват кой е опозиция и кой - не.Запитана означава ли подкрепата им за вота на недоверие, че ДПС иска да управлява с БСП, Джафер подчерта, че принципът им не бил непременно \"стани да седна\".\"Искаме страната да се управлява с програма за ускорено догонващо развитие и да има обединение около ясни приоритети. Има сектори, които ще продължават да предизвикват кризи. Подобни вотове трябва да предизвикат дебат\", заяви тя и отново изтъкна, че в момента липсва политическа воля за промени заради страх от непопулярни мерки.Джафер посочи, че ГЕРБ не участват в дискусии нито в парламента, нито в общественото пространство освен ако не е наложително и има опасност улицата да диктува нещата.Бягството им от този дебат доведе до подобни кризисни ситуации, които ще нанесат щети на имиджа на ГЕРБ, категорична бе тя.Вотът на недоверие не е за Перник, а е за тежкия провал на ГЕРБ в сектора околна среда, поясни в студиото на БТВ и депутатът от ДПС Хамид Хамид. Перник е само доказателство за този провал, поясни той. Депутатът даде и предположение с метафора, че ще изскочат \"кой знае какви плъхове\".Според Хамид Хамид не обезсмислят вота на недоверие, тъй като един вот не е за персоналната вина на един или друг министър.Депутатът от ДПС даде положителна оценка за действията на премиера Бойко Борисов, но посочи, че хората под него не работят. И това е явно. Хамид е убеден, че България разполага с нужните политици, които да могат да вземат нужните комплексни решения, но трябва да се търси и тяхното мнение. Имена обаче не бяха посочени.По темата за , Хамид обоснова предложението на ДПС с това, че господин Доган и господин Пеевски имат възможност да си плащат охраната и са готови да го правят. А защо се охраняват те, решението се взима от комисия в НСО, чиито мотиви са класифицирана информация, поясни депутатът, без да влиза в подробности. Той не вижда пречка да се предоставят автомобили на НСО. Хамид Хамид посочи като пример това, че Веселин Марешки е предоставил личния си автомобил, за да го возят като заместник-председател на Народното събрание. От ДПС обаче са отворени да обсъждат и други предложения, включително това на ГЕРБ, за промяна в Националната служба за охрана.Припомняме, миналата седмица  в парламента, от  за подкрепа. Разговори с независими депутатите официално не са водени. След това социалистите обявиха, че ще търсят и извънпарламентарна подкрепа за вота си, като  и ", "date": "2020.01.22", "title": "Мантрата \"стабилност\" води до разпад, оцени Нигяр Джафер"}
{"url": "https://news.bg/int-politics/es-shte-predlozhi-na-velikobritaniya-po-losha-targovska-sdelka-ot-tezi-s-kanada-i-yaponiya.html", "text": "Европейският съюз ще предложи търговско споразумение на Обединеното кралство за периода след Брекзит с по-лоши условия в сравнение със споразуменията, които Общността сключи с Канада и Япония, съобщава британското издание \"Дейли Телеграф\".Уточнява се, че Европейската комисия е пришпорила страните членки на Европейския съюз да не разрешават на регулаторните органи на Великобритания да удостоверяват, че британските стоки отговарят на стандартите на ЕС.Ако Лондон възнамерява да постигне споразумение само по отношение на основното търговско споразумение, Общността може да не предложи споразумението за взаимно признаване, което е подписал с основните си търговски партньори.По-рано ирландският външен министър Саймън Ковъни подчерта, че Европейският ще се съгласи на споразумение за периода след Брекзит с Обединеното кралство само въз основа на \"еквивалентност\", като предупреди, че стоките от Великобритания, идващи в ЕС, трябва да отговарят на същия регламент, както продуктите, произведени в Общността.", "date": "2020.01.22", "title": "ЕС ще предложи на Великобритания по-лоша търговска сделка от тези с Канада и Япония"}
{"url": "https://news.bg/regions/bezdomni-kucheta-nahapaha-dve-zheni-v-dupnitsa.html", "text": "Бездомни кучета нахапаха две жени в Дупница, съобщава Нова телевизия.Инцидентите са станали в рамките на едва няколко дни.Потърпевшите смятат, че вероятно става въпрос за едно и също животно.Едната от пострадалите е на 84 години - тя едва се е спасила от нападението. Втората жена пък е получила дълбока рана на крака при изпълнение на служебните си задължения като инкасаторка във ВиК. Двете настояват агресивното куче да бъде прибрано в приют.От община Дупница твърдят, че приютът за кучета е пълен и няма как агресивното животно да бъде прибрано там.Припомняме, месеци по-рано  Тогава се взеха мерките и животното беше прибрано в приют.", "date": "2020.01.22", "title": "Бездомни кучета нахапаха две жени в Дупница"}
{"url": "https://news.bg/regions/bus-s-shestima-dushi-se-zapali-kray-pazardzhik.html", "text": "Бус се запали на пътя между Пловдив и Пазарджик, съобщава БНТ.Заради пътния инцидент временно е спряно движението в участъка на 15 км преди Пазарджик.В буса са пътували шестима души. За щастие пътниците и шофьорът са успели да излязат, преди газовата бутилка в него да избухне.Няма пострадали. Екипи на полицията и пожарната са на мястото на произшествието.", "date": "2020.01.22", "title": "Бус с шестима души се запали край Пазарджик"}
{"url": "https://news.bg/int-politics/vodeshti-kompanii-v-sveta-zovat-pravitelstvata-da-opazvat-okolnata-sreda.html", "text": "Световният фонд за природата (WWF) и коалиция \"Бизнес за природата\" излизат с пет препоръки по време на ежегодната среща на Световния икономически форум в Давос.\"Бизнес за природата\", част от която е WWF, настоява правителствата да предприемат конкретни действия за сключване на \"Ново споразумение за природата и хората\", с което да поставят екологичното и социалното развитие в центъра на техните икономики.\"Бизнес за природата\" е обединение на влиятелни неправителствени и бизнес организации, чиято цел е да издигне мощен призив за опазване на околната среда. А основен акцент на 50-ото издание на форума в Давос е именно борбата с климатичните промени.Според публикуван наскоро доклад на Световния икономически форум бизнесът е по-зависим от природата, отколкото се смяташе досега. Генерирането на около 44 трилиона долара - повече от половината от брутния световен продукт - се дължи на природни източници, като това е изложено на риск.В тази връзка над 360 компании от коалиция \"Бизнес за природата\" поеха ангажимент да помогнат за опазването и възстановяване на околната среда.\"Днес разполагаме с все повече доказателства, че унищожаваме планетата със скорост, която никога не е била наблюдавана в човешката история. Учените алармират за нуждата от спешни мерки за ограничаване на климатичните промени, насърчаване на устойчивия растеж и спиране драстичното намаляване на биоразнообразието\", предупреждават от WWF.За да разработи адекватни препоръки към правителствата, които да защитят икономиките, общностите и поминъка на милиони хора, коалиция \"Бизнес за природата\" ангажира стотици компании от 15 сектора, опериращи на пет континента. Те настояват за:1. Признаване на катастрофалната ситуация, породена от изчезването на биоразнообразието на планетата и приемане на глобани цели, които да я спрат до 2030 г.;2. Поставяне на околната среда като основен акцент в политиките на правителствата, които да гарантират ефективно прилагане на природозащитното законодателство;3. Взимане на далновидни решения от страна на правителства, компании и финансови организации, които да надхвърлят целите на краткосрочната печалба;4. Отпускане на средства за социално справедлива трансформация - субсидии и стимули за реформи с положителен ефект върху природата - както и интегриране на иновативните модели за кръгова икономика;5. Обединяване на усилия в подкрепа на природата от страна на публичния и частния сектор. Унищожаването на природата поражда сериозни разходи за бизнеса и икономиките и затруднява значително справянето с важни глобални предизвикателства като изменението на климата и социалните неравенства. А това подкопава здравето и благосъстоянието на хората, обществения прогрес, както и напредъка по пътя към целите за устойчиво развитие.\"За да сложим край на този порочен процес трябва да гарантираме, че ясното разбиране на връзката между природата, хората и икономиките е интегрирано във всички икономически сектори и на всички нива на вземане на решения\", коментира ръководителят на WWF България Веселина Кавръкова.\"Борбата с изменението на климата, например, е обречена на провал, ако не обърнем внимание на нашето влияние върху природата, както и на зависимостта ни от нея\", допълва тя.Най-предприемчивите бизнес лидери вече признаха, че икономическият им успех зависи тясно от здравето на околната среда и че на досегашния бизнес модел не може да се разчита в средносрочен и дългосрочен план.\"Финансовите резултати не са от значение за една мъртва планета\", заяви изпълнителният директор на коалиция \"Бизнес за природата\" Ева Заби на откриването на Световния икономически форум в Давос.", "date": "2020.01.22", "title": "Водещи компании в света зоват правителствата да опазват околната среда"}
{"url": "https://news.bg/politics/parlamentat-pochete-s-minuta-malchanie-blagovest-sendov.html", "text": "Депутатите почетоха с минута мълчание кончината на Благовест Сендов.По думите на председателя на парламента Цвета Караянчева той е един от най-уважаваните ни математици, достоен човек и държавник.Пред депутатите тя подчерта, че той е с ярко присъствие в обществения живот на България и човек с изключителен талант.Припомняме,  на 87-годишна възраст на 20 януари.", "date": "2020.01.22", "title": "Парламентът почете с минута мълчание Благовест Сендов"}
{"url": "https://news.bg/bulgaria/spryaha-blizo-30-tona-piper-i-nar-s-pestitsidi-ot-turtsiya.html", "text": "Общо 27 118 кг пипер и нар с пестициди, внос от Турция, са били задържани у нас от началото на годината, съобщават от Българската агенция по безопасност на храните.При официален контрол на Граничните контролни пунктове са били иззети 13 618 кг пипер и 13 500 кг нар с турски произход. Причината е, че са имали наднормено съдържание на остатъчни вещества от пестициди, което е било установено след лабораторен анализ.За несъответстващите пратки са предприети съответните действия - иззетите количества пипер са унищожени, а нарът е върнат обратно в Турция.За откритите несъответствия са подадени нотификации съгласно законодателството.Припомняме, вчера пък стана ясно, че БАБХ е задържала и от Полша.", "date": "2020.01.22", "title": "Спряха близо 30 тона пипер и нар с пестициди от Турция"}
{"url": "https://news.bg/health/pri-gripa-ne-vazhat-nikakvi-prognozi-preduprezhdava-d-r-kunchev.html", "text": "Вече в няколко области на страната е Критичният праг от болни е преминат в Дупница, Сапарева баня и Монтана.Учебните занятия пък са преустановени в Карнобат, Сунгурларе, Хисаря и Сопот. Предепидемична е обстановката и в Пловдив.Пред Нова телевизия главният държавен здравен инспектор д-р Ангел Кунчев обясни, че никой не може да даде съвсем точна информация за това как ще се развие грипната ситуация.Ако има заболяване, при което не важат никакви прогнози - това е грипът, обобщи той.Д-р Кунчев посочи, че според очакванията със закъснение от около десетина дни сме на старта на грипната епидемия.По негови думи тази година детската и юношеската възрастова група са най-засегнати - заболеваемостта при тях изпреварва общата. Здравният инспектор отбеляза, че отсъствията от училищата, градините и яслите е наистина значителна.Той прогнозира, че много от грипните заболявания ще протекат доброкачествено и сравнително бързо и припомни, че за малките деца, хората с увреден имунитет и възрастните е важно да посетят своя лекар навреме.Сред характерните признаци на грипа са високата температура, общата отпадналост и болките в мускулите и ставите.", "date": "2020.01.22", "title": "При грипа не важат никакви прогнози, предупреждава д-р Кунчев"}
{"url": "https://news.bg/world/elizabet-uoran-az-sam-osnovniyat-konkurent-na-tramp-za-beliya-dom.html", "text": "Сенатор Елизабет Уорън, която е и претендент за номинацията на Демократическата партия за президентския вот през 2020 г., е убедена, че настоящият държавен глава на САЩ Доналд Тръмп се страхува най-много от нея като конкурент за Белия дом.Това стана ясно от нов предизборен клип, разпространен в социалните мрежи.Уорън  които настояха за импийчмънт на Тръмп, още след \"руската афера\" и доклада на спецпрокурора Робърт Мълър.Тя също така Тръмп за кризата на границата с Мексико. за номинация.", "date": "2020.01.22", "title": "Елизабет Уорън: Аз съм основният конкурент на Тръмп за Белия дом "}
{"url": "https://news.bg/world/sauditska-arabiya-haknala-telefona-na-dzhef-bezos.html", "text": "Телефонът на Джеф Безос, основател на \"Амазон\" и собственик на вестник \"Вашингтон пост\", е бил хакнат от Саудитска Арабия.Зад това стои от саудитският престолонаследник Мохамед бин Салман.  Това се случва през 2018 г., пет месеца преди убийството на журналиста  Джамал Хашоги, съобщи в. \"Гардиън\" във вторник.Според доклада Безос и бин Салман са провели приятелски разговор по Whatsapp на 1 май и бин Салман е изпратил видео файл. Този файл вероятно е заразен със злонамерен софтуер и за часове големи количества данни на Безос са изтеглени от телефона му.Това потвърждава твърдения за намеса на Рияд.За разследването Безос нае частния следовател Гевин де Бекър.Най-богатият човек на планетата  издателя на водещ американски таблоид в \"изнудване и шантаж\" и излезе с теория за международна интрига срещу него, в която са замесени Белият дом, интимни снимки и любовни съобщения.Безос отправи обвиненията към компанията American Media Inc., която стои зад таблоида The National Enquirer. Безос обявява публично за \"шантажа и изнудването\" в дълго съобщение, The National Enquirer публикува разобличаваща информация за извънбрачна афера на Безос с Лорин Санчес, бивша водеща на предаване на \"Фокс\".", "date": "2020.01.22", "title": "Саудитска Арабия хакнала телефона на Джеф Безос "}
{"url": "https://news.bg/press/borisov-ot-davos-balgariya-da-ima-klyuchova-rolya-v-gazovata-karta-na-evropa-vks-okonchatelno-otryaza-partiyata-na-slavi-trifonov.html", "text": "Участие. \"24 часа\":Борисов от Давос: България да има ключова роля в газовата карта на ЕвропаОсигуряването на газови доставки, които да направят България ключова за Европа, бяха фокусът на премиера Бойко Борисов при срещите му на Световния икономически форум в Давос.Там той успя да поговори и с дъщерята на президента на САЩ Иванка, след като двамата изслушаха речта на Доналд Тръмп.Решение. \"Сега\":ВКС окончателно отряза партията на Слави ТрифоновВърховният касационен съд (ВКС) потвърди отказа за регистрация на партията на шоумена Слави Трифонов \"Няма такава държава\". Решението на тричленния състав на съда не подлежи на обжалване, става ясно от съобщение, публикувано на сайта на съда. Веднага след това Трифонов обяви, че ще промени името на партията в \"Има такъв народ\" и че ще смени цветовете в логото си.Делото стигна до върховния съд, след като и Трифонов, и градската прокуратура атакуваха решението на Софийския градски съд (СГС) да не впише партията в регистъра.Болести.\"Монитор\":Обявиха предепидемични мерки в ПловдивПредепидемични мерки обяви Регионалната здравна инспекция в Пловдив, съобщиха оттам. Мерките са в сила за общопрактикуващите лекари и за болниците, в които се преустановяват плановите операции и свижданията. Засега грипна ваканция за учениците в община Пловдив няма да има, освен ако няма чувствително нарастване на броя на грипавите в следващите ден - два.Причината за мерките е прогресивното нарастване на болните от остри респираторни заболявания, става ясно от писмо на здравната инспекция с дата 21 януари т.г. В него се казва, че в седмицата от 13 до 19 януари 2020г. в Пловдив има регистрирани 113 болни на 10 000 при регистрирани в страната среден брой болни 132 на 10 000 души. Поради това, със заповед на директора на РЗИ - Пловдив д-р Ваня Танчева - Манчева в лечебните заведения се преустановяват свижданията и плановите операции.НСО.\"Дума\":Антитерористи ги гласят за охранителиГЕРБ предлагат паралелна на НСО мегаструктура в МВР да отговаря и за охраната на властта. Това предвиждат внесени преди второто четене промени в Закона за МВР. Сред вносителите са бившият вътрешен министър Валентин Радев и шефът на комисията по отбрана Константин Попов, пише \"Сега\". За целта ще се създаде Главна дирекция \"Жандармерия, специални операции и борба с тероризма\", която ще обедини жандармерията със Специализирания отряд за борба с тероризма. Освен охранителни функции, структурата ще действа при сложни ситуации, масови безредици, терористични актове, когато е необходимо по-голяма сила и специални умения.Дирекцията ще пази не само висши държавни служители, а и редови полицаи, данъчни, шефове на агенции, дирекции, комисии и др., ако животът им е застрашен заради работата им. Такава охрана ще има само при \"конкретна застрашеност\". Решението кой да бъде пазен ще взема комисия, състояща се от главния секретар на МВР, шефовете на \"Националната полиция\", ГДБОП и на новата дирекция. Такъв е подходът и при НСО, която охранява само президента, премиера, председателя на Народното събрание, главния прокурор и вицепрезидента. В останалите случаи се предоставя охрана при \"конкретна застрашеност\". На това основание в момента НСО пази Ахмед Доган и Делян Пеевски.", "date": "2020.01.22", "title": "Борисов от Давос: България да има ключова роля в газовата карта на Европа; ВКС окончателно отряза партията на Слави Трифонов"}
{"url": "https://news.bg/weather/zatoplya-se-8.html", "text": "Днес се очаква затопляне, като дневните температури на места ще достигат до 13 градуса.Това съобщават от НИМХ.Не се очакват валежи.Ще преоблава слънчево време.Ще духа до слаб до умерен вятър.Атмосферното налягане ще се задържи значително по-високо от средното за месеца. ", "date": "2020.01.22", "title": "Затопля се"}
{"url": "https://news.bg/world/40-ubiti-pri-vazdushnite-udari-v-idlib.html", "text": "Най-малко 40 са убитите цивилни според данни на Сирийската обсерватория за човешки права.Сред тях има и много деца.Припомняме, че вчера бяха нанесени уски въздушни удари на няколко места в Северна Сирия.Ударите са били най-малко 60, според правозащитната организация. Ударени са били Идлиб и Алепо. Предимежду проправителствените сили и джихадисти в сирийската провинция Идлиб.Провинцията е последният голям бастион на опозицията в арабската държава.хиляди цивилни са принудени да напуснат домовете си заради подновения конфликт.", "date": "2020.01.22", "title": "40 убити при въздушните удари в Идлиб "}
{"url": "https://news.bg/bulgaria/mrasen-vazduh-v-9-grada-na-stranata.html", "text": ". Концентрацията на фини прахови частици е над допустимите норми, съобщиха от Нова телевизия.Градовете с високо съдържани на фини прахови частици са: София, Благоевград, Пловдив, Кърджали, Бургас, Г. Оряховица, Русе, Варна и Смолян.Като замърсяването в Смолян към 4:00 часа тази сутрин е било най-осезаемо.", "date": "2020.01.22", "title": "Мръсен въздух в 9 града на страната"}
{"url": "https://news.bg/crime/vsichko-za-ubietsa-ot-nadezhda-shtyalo-da-se-reshi-v-sadebnata-zala.html", "text": "\"Каквото има, ще бъде казано в зала. Всичко ще се реши в залата\". Така майката на обвиняемия Викторио Александров - Лилия Александрова, коментира лаконично какви са й очакванията по делото срещу сина й.Александров е обвинен за за им, както  в столичния квартал \"Надежда\".Майката на момчето заяви, че не е чула сина си да казва, че бащата на убитата Дарина бил направен национален герой. Тя не отговори на повече въпроси на журналистите с аргумент \"не мога да коментирам\".Припомняме на последното съдебно заседание в началото на декември миналата година  Тогава той обвини бащата на убитата Дарина - Георги Министерски, че е педофил. Освен това Александров настоя пред журналисти Министерски да бъде разследван и ги обвини, че са направили един педофил национален герой.", "date": "2020.01.22", "title": "Всичко за убиеца от \"Надежда\" щяло да се реши в съдебната зала"}
{"url": "https://news.bg/disasters/koronavirusat-e-mnogo-po-opasen-ot-predvizhdanoto-adaptira-se-i-mutira.html", "text": "Смъртоносният коронавирус, който започна да се разпространява от пазар в централния китайски град Ухан, където се продават незаконно диви животни, се адаптира и мутира. Това обяви високопоставен служител на здравните власти в Китай, цитиран от световните информационни агенции.По-рано днес здравните власти на Китай обявиха, че по последни данни са потвърдени 440 случая на заразени с коронавирус в 13 провинции, като деветима души са починали.Новият вирус \"плъзна\" и в столицата Пекин, както и в най-големия град в Китай - Шанхай. Заразени с вируса хора бяха регистрирани и в чужбина - Южна Корея, Япония, Тайван, Тайланд и .Редица страни засилиха граничните проверки, за да не допуснат разпространението на вируса, който се появи в края на миналата година.", "date": "2020.01.22", "title": "Коронавирусът е много по-опасен от предвижданото - адаптира се и мутира"}
{"url": "https://news.bg/regions/do-dni-zapochva-izgrazhdaneto-na-vodoprovoda-ot-sofiya-do-pernik.html", "text": "Голяма авария на единия от двата големи водопровода е станала в Перник и спазването на водния режим е под въпрос. Това каза пред БНТ управителят на ВиК-Перник инж. Борислав Иванов.По думите му  от вчера се работи по нея, но още не е отстранена, тя засяга централна градска част и други населени места. По думите на експерта авариите са се увеличили драстично заради постоянното спиране на водата.Водата по време на режим се ползва повече, защото хората се презапасяват и реално потреблението е по-голямо, обясни инж. Иванов.Той коментира и състоянието на язовир \"Студена\" - в момента в него има 3.5 млн.литра и остава метър и половина до мъртъв обем, което ще се случи до 10 - 15 дни.\"Това не трябва да притеснява хората, взели сме решение как да се пречисти водата от мъртвия обем, взето е решение да се направи утаител на самия язовир, като се прегради трасето на водата, за да се получи обем да се утаят вредните частици\", обясни шефът на ВиК Перник.Това ще бъде направено в рамките на два дни, така че ще има решение на проблема, към финал е и ремонтът на пречиствателната станция - подменени са кранове и съоръжения.Инж. Борислав Иванов посъветва перничани да изчакват първите 1-2 минути, преди да ползват водата, когато бъде пусната - винаги при пускане водата е по-мътна.\"Няма законово право за компенсация за сметките за вода на перничани. Надявам се да проявят разбиране\", каза още експертът.Как ще се подава вода за промишлени нужди към Стомана-Перник - обмисля се вариант да бъде възстановен промишленият водопровод от язовир \"Темелково\", за да може да се подава вода. Правят се проучвания, но около 300 м от водопровода липсва и има силно амортизирани участъци.Обяснението защото водата за Стомана е 13 стотинки - \"защото е сурова, непречистена вода\". А за жителите на Перник е 2 лв., защото включва пречистването и поддържане на водопроводната мрежа.Очаква се до дни да започне изграждането на водопровода от Мало Бучино, през който трябва да се подава вода на Перник през София от язовир \"Белмекен\". Проектът е готов на 99%, стана ясно още от думите на инж. Борислав Иванов.", "date": "2020.01.22", "title": "До дни започва изграждането на водопровода от София до Перник"}
{"url": "https://news.bg/crime/bratat-na-viktorio-aleksandrov-se-otkaza-da-svidetelstva.html", "text": "Братът на обвиняемия Викторио Александров - Антонио Александров, се отказа да свидетелства по делото. Това стана ясно по време на днешното съдебно заседание в Софийския градски съд.Викторио Александров е обвиняем за  през 2018 г. На влизане в залата Александров запази мълчание.В съдебната зала от четирима призовани свидетели се явиха само двама в залата. Това не се оказа пречка за страните в съдебния процес да дадат ход на делото.Освен това Викторио Александров настоя пред магистратите разпитът на родителите на убитата Дарина - Ваня и Георги Министерски, да бъде извършен при закрити врати. Съдът уважи искането на Александров.Припомняме, преди началото на днешното заседание майката на Викторио заяви, че ", "date": "2020.01.22", "title": "Братът на Викторио Александров се отказа да свидетелства"}
{"url": "https://news.bg/world/razvenchavane-na-mita-za-migratsiyata-po-sveta.html", "text": "Въпреки че много статистики показват нетната полза от миграцията, обществените възприятия често са поляризирани и мигрантите се превръщат в изкупителна жертва и са обвинявани за много от проблемите в обществата.Представените на Световния икономически форум в Давос данни развенчават мита за миграцията.Миграционното население на глобално ниво се е увеличило като брой, но остава относително стабилно като процент спрямо световното население.През 1995 г. е имало 174 милиона мигранти, което е 2,8 на сто от световното население в сравнение с 272 милиона мигранти през 2019 г., което е 3,5% от световното население. През 2000 г. е имало 192 милиона мигранти (2,9%), 2005 г. - 221 милиона души (3,2 на сто), 2010 г. - 249 милиона души (3,4%) и 2015 г. - 258 милиона души (3,4%).52% от международните мигранти са мъже, а 48 на сто - жени.Повечето международни мигранти (74%) са в трудоспособна възраст (20-64 г.).Мигрантите са 3,5% от световното население, а са допринесли 9% от световния БВП.", "date": "2020.01.22", "title": "Развенчаване на мита за миграцията по света"}
{"url": "https://news.bg/disasters/kitay-spira-dostapa-ot-i-za-uhan-sasht-i-britaniya-shte-skanirat-vsichki-patuvashti.html", "text": "Китайските власти посъветваха хората да спрат да пътуват към и извън Ухан, град, който е огнище на нов коронавирус, , съобщава Би Би Си. На живеещите в града от 8,9 милиона души е казано да избягват тълпи и да минимизират публичните събития.Новият вирус се разпространи от Ухан в няколко китайски провинции, както и , Тайланд и Южна Корея.Има 440 потвърдени случая, с произход на пазара на морски дарове, който \"е провеждал незаконни сделки с диви животни\".\"Не ходете в Ухан. А тези в Ухан, моля, не напускайте града\", заяви заместник-министърът на Националната здравна комисия Ли Бин в един от първите публични брифинги от началото на епидемията. Властите също признаха, че страната сега е в \"най-критичния етап\" на превенция и контрол.Китай по-рано потвърди, че .Вирусът, известен още като 2019-nCoV, се приема за нов щам на коронавирус, който не е идентифициран по-рано при хора. Признаците на инфекция включват респираторни симптоми, температура, кашлица, задух и затруднено дишане.Ли заяви, че има доказателства, че болестта се \"предава главно през дихателните пътища\". Китай обаче все още не успява да потвърди точния източник на вируса.\"Въпреки че пътят на предаване на вируса все още не е напълно изяснен, съществува възможност за мутация на вируса и риск от по-нататъшно разпространение на епидемията\", допълва Ли.Той добави още, че има 2197 души, за които се знае, че са влезли в контакт със заразени пациенти.Досега не е открит супер разпространител - пациент, който е предал вируса на повече от 10 души.За най-малко 15 медицински работници в Ухан, вероятно тези, които са влезли в контакт с пациенти, е известно, че са заразени с вируса.Няма как да се разбере, но вероятно ще се разпространи сред милионите хора в Китай, които пътуват в страната за седмичната ваканция на Лунната Нова година. Хиляди пътуват и в чужбина. Ли добави, че фестивалът ще \"увеличи риска от разпространение на болестта и ще затрудни превенцията и контрола\".Той коментира, че ще бъдат въведени строги мерки за контрол на болестта, като призовава онези от Ухан да \"избягват тълпите и да минимизират публичните събития\".Тези мерки включват скрининг на температурата за всички, които напускат Ухан, и стерилизация и вентилация в големите транспортни центрове.В града е въведена и забрана за търговия с живи домашни птици и диви животни. Според съобщенията на държавните медии полицията провежда проверки на място, за да се увери, че забраната се прилага.\"Вече знаем, че болестта произхожда от пазар, за незаконна продажба на диви животни\", обяснява Гао Фу, директор на Китайския център за контрол и превенция на заболяванията.\"Това може да е причината, болестта да е заразила животно и след това да се е предала от това животно на човек.\"Кметът на Ухан също призова хората да стоят далеч от града, ако нямат спешна причина за посещение.В едно от последните големи огнища в Китай - пандемията H1N1 - бяха наблюдавани сурови методи в опит за спиране на вируса.През 2009 г. пътниците, влизащи в Китай, за които е установено, че имат грипоподобни симптоми, бяха поставени в изолация за седем дни. Децата в училишата също са тествани за температура и всеки с повишена е изпратен вкъщи.За сегашния коронавирус се съобщава, че има няколко случая в световен мащаб: три случая в Тайланд, един в Корея, един в Япония, един в Тайван и един в САЩ. В сряда и Макао съобщи за първи потвърден случай на вируса. Твърди се, че пациентът е бизнесдама, пристигнала от Ухан през уикенда.Властите на много места, включително Австралия, Сингапур, Хонконг, Тайван и Япония, засилиха проверките на пътуващите със самолет от Ухан. Американските власти миналата седмица обявиха подобни мерки на летищата в Сан Франциско, Лос Анджелис и Ню Йорк.В Австралия мъж, пътувал до Ухан, е в изолация и е подложен на тестове. Австралия е най-големият източник на туристи за Китай, като миналата година са пътували и повече от един милион души.Според експерти, много случаи на вируса може да не бъдат открити, според доклад на MRC Център за глобален анализ на инфекциозни заболявания в Imperial College London, може да има повече от 1700 заразени.Фу от Китайския център за контрол на заболяванията заяви, че цифрите в проучването, \"не съответстват с това, което виждаме в действителност\".Световната здравна организация - СЗО преценява днес дали да обяви международна спешна ситуация заради вируса - както направи със свинския грип и ебола. Такава декларация, ако бъде направена, ще се разглежда като спешен призив за координиран международен отговор.По информация на \"Бизнес инсайдър\", САЩ планират да принудят пътниците от Ухан, Китай, да променят полетите си - и дори изцяло да пренасочват полети, ако е необходимо - за да гарантират, че те със сигурност ще бъдат прегледани за разпространение на коронавирус.Определени са процедури за проверка на пътниците на три летища и се планират още - международното летище O'Hare  в Чикаго, Илинойс, и на летището Hartsfield-Jackson в Атланта, Джорджия, по-късно тази седмица.\"С увеличаването на случаите решихме да преминем към тази цялостна стратегия за 100% покритие, което означава да добавим допълнителни летища и ... да пренасочим целия трафик към летищата, които имат скрининг\". Скрининг има на международното летище в Лос Анджелис, на летището JFK в Ню Йорк и на международното летище Сан Франциско.Обикновено има много начини да стигнете от Ухан до САЩ, без да използвате тези пет летища, но всеки, който се опита, ще се пренасочва от американските власти.В същото време, британският държавен секретар по транспорта Грант Шапс заяви, че най-голямото летище в страната, \"Хийтроу\" въвежда специални зони за хора, пристигащи от държави, засегнати от коронавируса.\"Имаше съобщения тази сутрин за полети, които идват директно от заразения регион до Хийтроу. С някои допълнителни мерки там, ще се гарантира, че когато полетите кацат директно на Хийтроу, има отделна зона за пристигащите хора\".", "date": "2020.01.22", "title": "Китай спира достъпа от и за Ухан, САЩ и Британия ще сканират всички пътуващи"}
{"url": "https://news.bg/world/mvf-vleze-v-sblasak-sas-sasht-za-targoviyata.html", "text": "Международният валутен фонд влезе в сблъсък със САЩ за търговията, пише \"Гардиън\".По време на панел на Световния икономически форум в Давос шефът на фонда Кристалина Георгиева разкритикува влиянието на търговските войни върху световната икономика.Растежът е \"анемичен\", което принуди Международния валутен фонд да ореже прогнозите си за икономическия ръст, каза тя.Международният валутен фонд ще продължи да лобира за търговия, подчерта Георгиева.Исторически ние знаем, че търговията е добро нещо за растежа, добро за трудовия пазар, добро за хората с ниски доходи във всички държави, продължи шефът на МВФ.Финансовият министър на САЩ Стивън Мнучин отвърна. Той обяви, че не трябва да използваме емоционален език като \"мир\", когато говорим за търговия.За мен става въпрос за свободна, справедлива и балансирана търговия, за отваряне на пазарите по света. Америка се опитва да събори търговските бариери, обоснова се той.Не става дума за издигане на берлински стени...Искаме другите хора да съборят техните берлински стени, подчерта Мнучин.На панела участва и финансовият министър на Великобритания Саджид Джавид, който е на форума, въпреки че премиерът Борис Джонсън забрани на британски министри да присъстват.Мнучин каза, че САЩ са разочаровани, че не са първи на опашката за търговско споразумение с Великобритания.Знам, че очаквате да сключим ново търговско споразумение със САЩ. Това е голям приоритет за нас тази година. Вие казахте, че ще го направите едновременно с нас и Европа. Малко съм разочарован. Мислех, че ние сме първи, оплака се Мнучин.Джавид заяви, че Великобритания страстно вярва в свободната търговия. Според него Лондон може да сключи всеобхватно споразумение с ЕС до края на тази година.Финансовият министър на Великобритания обяви, че страната му планира да въведе цифров данък през април.", "date": "2020.01.22", "title": "МВФ влезе в сблъсък със САЩ за търговията"}
{"url": "https://news.bg/world/sasht-zaplashiha-es-s-25-mito-varhu-vnosa-na-evropeyski-avtomobili.html", "text": "Президентът на САЩ Доналд Тръмп заплаши да въведе 25% мито върху вноса на автомобили от ЕС, ако не бъде постигнато търговско споразумение, съобщават медии.В крайна сметка ще бъде много лесно, защото ако не постигнем споразумение, ние ще наложим мито от 25% върху автомобилите им, предупреди Тръмп в кулоарите на Световния икономически форум в Давос. Той повтори позицията си, че с Брюксел по-трудно се постига споразумение от всеки друг и че Европейският съюз се възползва от САЩ много години.В същото време финансовият министър на САЩ Стивън Мнучин заплаши, че САЩ ще наложат мита върху производителите на автомобили, ако в ЕС наложат данък върху американските технологични компании.Великобритания съобщи, че през април ще въведе цифров данък, на което Мнучин отговори, че ще се наложи да проведат \"частни разговори\".", "date": "2020.01.22", "title": "САЩ заплашиха ЕС с 25% мито върху вноса на европейски автомобили"}
{"url": "https://news.bg/bulgaria/arheologichni-nahodki-sa-otkriti-v-doma-na-imanyar-v-silistra.html", "text": "Окръжната прокуратура в Силистра обвини и задържа до 72 часа, мъж обвинен в иманярство.Вчера в дома на обвиняемият е намерено археологически находки - монети, които не са идентифицирани и регистрирани по реда на Закона за културното наследство, намерени са и два металотърсача, за които е знаел, че са предназначени за търсене на археологически находки.Той е осъждан за иманярство пред 2015 г. За същото престъпление към момента срещу него се води друго производство в Окръжната прокуратура в Силистра, извършено в изпитателния срок на влязла в сила присъда.Действията по разследването на иманярската дейност на обвиняемия продължават под ръководството на Окръжната прокуратура в Силистра.", "date": "2020.01.22", "title": "Археологични находки са открити в дома на иманяр в Силистра"}
{"url": "https://news.bg/regions/uvolnyavat-dvama-bolnogledachi-ot-doma-za-hora-s-dementsiya-v-plovdiv.html", "text": "Днес уволняват двама болногледачи от Дома за хора с деменция в Пловдив. Това съобщи БНТ, позовавайки се на думите на зам.-кметът Анести Тимчев.Припомняме, в момента в дома тече , след като Районната прокуратура в Пловдив Тимчев е разговарял с персонала в заведението, с настанените възрастни хора там, а също и с техни роднини.Отстранена от длъжност ще бъде и директорката на социалното заведение, която в момента е в отпуск извън страната. Обмисля се и уволнението на директора на целия Комплекс за социални услуги.До момента имаме твърдо становище за двама болногледачи, проверката продължава, те може да станат и повече, обясни Тимчев и обеща, че случаят ще бъде огледан от всички страни.", "date": "2020.01.22", "title": "Уволняват двама болногледачи от дома за хора с деменция в Пловдив"}
{"url": "https://news.bg/bulgaria/obirdzhiite-na-benzinostantsiyata-ne-sa-bili-vaorazheni.html", "text": "Работи се по всички версии за обира на бензиностанция край Казичане. Това стана ясно от думите на главния секретар на МВР Ивайло Иванов преди заседанието на вътрешната парламентарна комисия.Припомняме, че по-рано днес,  Той очаква бързо резултати. Не може да се каже дали има . Докато не хванем извършителите не можем да ги твърдим, заяви той. Записите от охранителните камери показват, че са влезли четирима души, взели са касата и оборота. Иванов в доволен, че те не са били въоръжени и бруталност при извършване на престъплението.Припомняме, освен обира на бензиностанция край Казичене тази нощ, преди четири дни трима маскирани мъже са ограбиха бензиностанция на столичния бул. \"Ботевградско шосе\", откъдето взеха 1000 лв. и машина за е-винетки.Складът на митницата в Благоевград междувременно също бе обран, като там се работи и по версията за съучастие на охраната или на други свързани лица.", "date": "2020.01.22", "title": "Обирджиите на бензиностанцията не са били въоръжени"}
{"url": "https://news.bg/int-politics/luidzhi-di-mayo-podade-ostavka-kato-predsedatel-na-dvizhenie-pet-zvezdi.html", "text": "Луиджи ди Майо подаде оставка като лидер на съуправляващото Движение \"Пет звезди\", обяви източник от формацията, което подчертава дълбоките разделения в движението и добавя несигурност в нестабилната управляваща коалиция в Италия, съобщава \"Ройтерс\".Ди Майо, който е външен министър, е информирал за решението си другите министри на Движение \"Пет звезди\" по време на среща, уточнил източникът. Той ще обяви публично, че подава оставка по време на събитие, което трябва да започне в Рим в 18 часа българско време.Италианските медии коментират, че оставката на Луиджи ди Майо е в отговор на срива в подкрепата за формацията и вътрешнопартийните борби.\"Пет звезди\", които управляват Италия в коалиция с лявоцентристката Демократическа партия, пострада от вълна от напускания на депутати, които поставиха под въпрос посоката на някога радикалната и антисистемна формация при управлението на Луиджи ди Майо.Според информациите Ди Майо възнамерява да остане в правителството.Това се случва преди решаващите избори в областта Емилия-Романя този уикенд, където се очаква избирателите да поставят националното правителство под допълнителен натиск. Очаква се Демократическата партия да загуби позиции спрямо антиимиграционната партия \"Лига\" на Матео Салвини в традиционно ляв регион.Коалицията между Демократическата партия и Движение \"Пет звезди\" на национално равнище претърпя множество кризи след встъпването си в управлението през септември, но досега беше решителна в желанието да остане заедно, за да избегне предсрочни парламентарни избори, които биха могли да доведат до това Салвини да стане премиер на Италия.Министър-председателят Джузепе Конте заяви, че не иска да коментира бъдещето на Ди Майо. \"Ако това е негово решение, тогава ще го уважа\", отбеляза Конте.\"Пет звезди\" се превърна в най-голямата политическа сила в Италия, след като спечели 33 на сто от гласовете на последните парламентарни избори в Италия през 2018 г. Движението сформира коалиция с \"Лига\" на Салвини.Социологическите допитвания показват, че подкрепата за движението се е смалила почти наполовина до 16 на сто, което предизвиква гняв сред активистите и депутатите.След като Салвини предизвика падането от власт на правителството на \"Пет звезди\" през август миналата година, формацията на Ди Майо сформира неочаквана коалиция с Демократическата партия, която преди това беше неин политически враг.През последните седмици Луиджи ди Майо се опита да се справи с вътрешните си критици, като обеща да включи повече депутати в партийните решения. Вчера още двама депутати от \"Пет звезди\" напуснаха движението и се преместиха в т. нар. смесена парламентарна група в италианския парламент.", "date": "2020.01.22", "title": "Луиджи ди Майо подаде оставка като председател на Движение \"Пет звезди\""}
{"url": "https://news.bg/int-politics/pravitelstvo-v-tripoli-obvini-haftar-v-raketna-ataka-na-letishteto-v-stolitsata.html", "text": "Правителството на Либийското национално споразумение в Триполи, ръководено от Фаиз Сарадж, обвини Либийската национална армия в изстрелване на ракети към летище Митигa в Триполи и нарушаване на примирието, съобщава Afrigate News, позовавайки се на изявления на официалния представител на проправителствените сили, полковник Мохамед Кануно, цитиран от ТАСС.Части на Халифа Хафтар, \"нападнаха международното летище Митигa с шест ракети\". Подобни действия, допълва Кануно, \"представляват сериозна заплаха за въздушния трафик и нарушават споразумение за примирие.\"Според получената информация след нападението, Митига спира работата за неопределено време.", "date": "2020.01.22", "title": "Правителство в Триполи обвини Хафтар в ракетна атака на летището в столицата"}
{"url": "https://news.bg/world/evropeyskiyat-debat-za-badeshteto-na-es-zapochva-na-9-may-2020-g.html", "text": "Днес Европейската комисия изложи идеите си за оформянето на Конференцията за бъдещето на Европа, която ще стартира на Деня на Европа на 9 май 2020 г. и ще продължи две години, обявиха от Комисията.Проектът беше обявен от председателя на Европейската комисия Урсула фон дер Лайен. Той предоставя възможност на европейците да обявят какъв да бъде и как да работи за тях Европейският съюз в бъдеще. Конференцията ще бъде изградена на минал опит, такъв като диалог с гражданите, като в същото време се въведат редица нови елементи за участие на европейците в оформянето на бъдещите действия на Европейския съюз. Конференцията ще позволи провеждане на открит, всеобхватен, прозрачен и структурен дебат с граждани от всички слоеве на европейското общество.Комисията предлага две задачи по време на дебатите. Първата трябва да е с цел приоритетите на ЕС и какво Общността трябва да се опита да постигне: борба с климатичните промени и предизвикателствата пред околната среда, икономика, която работи за хората, социална справедливост и равенство, цифрова трансформация на ЕС, насърчаване на европейските ценности, засилване на гласа на ЕС в света, както и утвърждаване на демократичните основи на Общността. Втората задача трябва да бъде насочена към конкретни въпроси, свързани с демократичния процес и институционалните въпроси: предимно система за водещ кандидат и транснационални листи на изборите за Европейски парламент.Хората трябва да бъдат в центъра на всички наши политики. Следователно ние желаем всички европейци активно да допринесат за Конференцията за бъдещето на Европа и да играят водеща роля в поставяне на приоритетите на ЕС. Само заедно може да изградим нашата Общност за утре, обяви председателят на Комисията Урсула фон дер Лайен.Комисията предлага Конференцията за бъдещето на Европа да започне на 9 май 2020 г., когато се навършват 70 г. от подписването на Декларацията на Шуман и 75 г. след края на Втората световна война.", "date": "2020.01.22", "title": "Европейският дебат за бъдещето на ЕС започва на 9 май 2020 г."}
{"url": "https://news.bg/politics/sadat-reshi-kmetat-na-blagoevgrad-da-napusne-posta-si.html", "text": "Кметът на Благоевград трябва да напусне поста си, това реши Административен съд - Благоевград, след като отмени решение на Общинската избирателна комисия (ОИК).Според съда, оспореното решение е в противоречие с материалния закон. Румен Томов не е изпълнил нито едно от трите изисквания. В едномесечен срок от обявяването на изборния резултат Томов, в качеството си на кмет, не е предприел действия по прекратяване на търговската си дейност чрез заличаване на ЕТ и не е уведомил писмено за това, както Председателя на ОбС-Благоевград, така и ОИК-Благоевград в указания срок до 4 декември 2019 г.Неизпълнението на което и да е от трите изисквания води до предсрочно прекратяване на пълномощията. \"Това налага отмяната на решението и връщане на преписката на административния орган. При новото произнасяне ОИК-Благоевград следва стриктно да приложи неблагоприятните последици на чл. 42, ал. 1, т. 5 във връзка с разпоредбата на чл. 41, ал. 3 от ЗМСМА - предсрочно прекратяване пълномощията на Румен Томов, избран за кмет на община Благоевград, с излагане на ясни, конкретни и обосновани съображения, съобразявайки мотивите в настоящия съдебен акт\", е записано в съдебното решение.Решението на ОИК - Благоевград е оспорено с жалби от четири партии. ПП ГЕРБ, ПП МИР, ПП Нова алтернатива и ПП Свобода оспорват решението на ОИК, с което отказва да прекрати предсрочно пълномощията на Румен Томов.Припомняме, бившият градоначалник Атанас Камбитов сезира Общинската избирателна комисия, че  в Търговския регистър.Решението на съда подлежи на обжалване пред Върховен административен съд в седемдневен срок. Ако това не се случи, ОИК трябва да заседава отново и да приеме решение за прекратяване на правомощия.Съдът се произнася по жалбите на ПП ГЕРБ и ПП МИР. Съдът оставя без разглеждане жалбите на ПП \"Нова алтернатива\" и ПП \"Свобода\", тъй като същите нямат представители в ОбС - Благоевград и като такива, според ЗМСМА, нямат интерес и не са активно легитимирани да обжалват решението на ОИК.След решението на съда, граждани на Ботевград организират в социалните мрежи поредния мирен протест в неделя, в защита на кмета Иван Гавалюгов, както ПП МИР обявява, че категорично застават зад кмета.\"Атаката срещу Гавалюгов е своеобразен лов на вещици, който цели отстраняването на всеки, дръзнал да се противопостави на престъпното управление не само в община Ботевград, но и в държавата като цяло\", коментира председателя на ПП МИР Симеон Славчев.\"ПП МИР ще се включи в организирания в социалните мрежи граждански протест в защита на Иван Гавалюгов, като ще предприемем всички законови действия за да докажем, че обвинението за конфликт на интереси срещу кмета на Ботевград е режисирано и добре организирано мероприятие\", обяснява той.", "date": "2020.01.22", "title": "Съдът реши кметът на Благоевград да напусне поста си"}
{"url": "https://news.bg/bulgaria/15-i-10-g-zatvor-za-mashinistite-po-deloto-hitrino.html", "text": "Главният машинист на влака Димитър Михнев получи 15 години затвор, а неговият помощник машинист - 10 г. по делото \"Хитрино\".От прокуратурата поясняват, че предадените на съд с обвинителен акт от 73 страници локомотивни машинисти Димитър Михнев и колегата му Радослав Петков са признати днес от състав на Шуменския окръжен съд за виновни за влаковата катастрофа на гара Хитрино, станала на 10 декември 2016 г. около 5,37 ч.Димитър Михнев получи наказание лишаване от свобода за срок от 15 години при общ режим и бе лишен от право да упражнява професията на локомотивен машинист за срок от 17 години.Вторият подсъдим Радослав Петков получи наказание от 10 години лишаване от свобода при общ режим. Той също бе лишен от право да упражнява професията си за срок от 12 години. С определение на съда им бе изменена мярката за неотклонение, като съдът им наложи \"Домашен арест\".Окръжната прокуратура в Шумен предаде двамата подсъдими на съд за престъпление при управление на подвижен железопътен състав, при което са били нарушени правилата за движение. Михнев е бил първи машинист на влаковата композиция, а Петков - втори.Тежката влакова катастрофа е била причинена заради висока скорост при навлизане в гарата. Влаковата композиция, съставена от 26 вагони-цистерни и два локомотива, излезе от железния път. Причинена беше смъртта на седем души. 14 бяха ранени с различни по степен телесни повреди. Повредени и унищожени бяха десетки къщи, сградата на общината, железният път и други.Присъдата на Шуменския окръжен съд подлежи на обжалване и протест пред Апелативния съд във Варна.Досъдебното производство е 40 тома. По досъдебното производство са били назначени и извършени седем съдебномедицински експертизи за аутопсия, 14 - за причинени тежки и средни телесни повреди, 21 - за леки телесни повреди.За разпознаване на загинали са назначени четири ДНК-експертизи.Извършени са 10 химически и 7 токсикологични експертизи.За решаване на казуса по същество са назначени 4 технически експертизи - за железния път, за скоростта на композицията, за дерайлирането й от релсовия път, както и за осигурително-техническата дейност. Направена е била и пожаротехническа, 2 компютърно-технически, 2 криминалистически и трасологогична експертиза.Има 3 съдебнопсихиатрични експертизи. Вещите лица по наказателното дело са общо 56.Разпитани са 90 свидетели.Димитър Михнев и Радослав Петков са обвиняеми, когато при взрив на дерайлирала цистерна загинаха 7 души и бяха нанесени разрушения в селото.Преди дни стана ясно, че . Преди това пък стана ясно, че Влакова композиция с . Разрушени бяха къщи, изпочупени дограми. Взривът заличи цели улици. В Хитрино беше обявено , а в цялата страна 12 декември беше ден на национален траур за жертвите от трагедията.На 25 октомври 2017 г. окръжната прокуратура в Шумен внесе в съда обвинителен акт срещу двамата машинисти, управлявали влака, който дерайлира на 10 декември 2016 година на . Двамата машинисти - Димитър Михнев и Радослав Петков бяха обвинени, че са управлявали влака в нарушение на правилата.Делото срещу двамата машинисти започна на 15 януари 2018 г. по съкратената процедура. Двамата не се признаха за виновни.Първоначалната версия за  беше висока скорост.На заседанието по делото в Шумен от 15 ноември 2018 г. бе представена тезата, че причината за .Другата версия бе, че  на товарните вагони. Локомотивът и първите пет вагона от композицията минават без проблеми покрай тази стрелка.През март 2019 г. инженер заяви, че , която е трябвало да отиде за скрап, е причинила трагедията в Хитрино.\"Ако дебелината на стените на спуканата цистерна бе като на другите в композицията, вероятно нямаше да има проблеми\", обясни инженер Димов в съда.", "date": "2020.01.22", "title": "15 и 10 г. затвор за машинистите по делото „Хитрино”"}
{"url": "https://news.bg/bulgaria/nepalnoletni-izvarshili-gavrata-s-deteto-ot-kvartal-hristo-botev.html", "text": "Непълнолетни са извършителите на сексуалното посегателство над детето от квартал \"Христо Ботев\".Това стана ясно от брифинг на прокуратурата след като е подаден сигнал от БиТиВи във връзка с посегателството. Прокуратурата е получила и видео материал.Разследването е установило, че извършителите са други двама непълнолетни - на  с инициали А.А. и Р.Я. Не са осъждани.Говорителят на прокуратурата Сийка Милева обясни, че е докладвано на гл. прокурор, който е разпоредил спешна проверка. В Софийска районна Прокуратура е установено, че вече има досъдебно производство по сигнал на майката на пострадалото дете. Установени са извършителите на деянието.Блудството е извършено в съседна къща, като към настоящия момент се установява съпричастността на собственика на къщата.И двете деца са привлечени към наказателна отговорност. Постановено е задържане към двамата до 72 часа. Задържани са тази вечер. След изтичането на тяхното съдържане, предстои, наблюдаващия прокурор искане до Софийски районен съд за вземане на мярка за неотклонение.Към момента се установява кой е направил видео записа.", "date": "2020.01.22", "title": "Непълнолетни извършили гаврата с детето от квартал „Христо Ботев“"}
{"url": "https://news.bg/world/al-gor-horata-ne-osaznavat-klimatichnata-kriza.html", "text": "Бившият вицепрезидент на САЩ Ал Гор призова делегатите на Световния икономически форум в Давос да предприемат действия в борбата с климатичните промени, пише \"Гардиън\".Според него хората не осъзнават, че ситуацията е много по-лоша и ще се влошава още по-бързо.Той го определи като \"предизвикателство пред нашето морално въображение\". Гор го сравни с известни битки.\"Това е Термопилите. Това е Аженкур. Това е Дюнкерк. Това е Арденската офанзива. Това е 9/11\", обяви Гор.По думите му \"политическата воля сама по себе си е възобновяем източник\".", "date": "2020.01.22", "title": "Ал Гор: Хората не осъзнават климатичната криза"}
{"url": "https://news.bg/disasters/17-stanaha-zhertvite-na-kitayskiya-koronavirus.html", "text": "17 души са загинали от коронавируса с огнище китайския град Ухан, съобщава китайската държавна телевизия, цитирана от СиЕнБиСи. По-рано бе съобщено, че са .Служителите по общественото здраве са потвърдили повече от 400 случая на заболяването, като броят на заразените се увеличава. Очаква се Световната здравна организация да свика експертна група в Женева, Швейцария, за да прецени дали заболяването трябва да бъде обявено за глобална спешна здравна ситуация.Коронавирусите са голямо семейство от вируси, които обикновено заразяват животни, но понякога могат да се развият и да се разпространят сред хората. Хората могат да се предпазят от вируса, като измиват ръцете си със сапун и вода, избягват да докосват очите, носа или устата и да се пазят от болни хора, според здравните власти.Много хора в Китай са закупили маски за лице, за да се предпазят от епидемията.", "date": "2020.01.22", "title": "17 станаха жертвите на китайския коронавирус"}
{"url": "https://news.bg/regions/sklad-s-toner-kaseti-ot-italiya-otkri-politsiyata-v-lom.html", "text": "Склад с тонер касети от Италия откри полицията в Лом.Помещението се намира в складовата база на крайдунавския град и от две години е наето от италианска фирма, която продавала преди месеци дивани втора употреба.По информация на \"Нова телевизия\", тонер касетите са разтоварени от 6 тира.Складът е запечатан и се води разследване.От регионалната инспекция по околна среда и води също са направили проверка.", "date": "2020.01.22", "title": "Склад с тонер касети от Италия откри полицията в Лом"}
{"url": "https://news.bg/int-politics/shif-edinstvenata-tsel-na-tramp-beshe-da-osiguri-preizbirane.html", "text": "В встъпителната си реч за излагане на аргументите по време на процеса в Сената срещу президента Доналд Тръмп в сряда, ръководителят на импийчмънта срещу държавния глава Адам Шиф изтъкна убеждението си, че президентът поискал чужда намеса в изборите в САЩ, за да подобри собствените си перспективи за преизбиране.Освен това Тръмп използва правомощията на поста си, за да възпрепятства разследването по въпроса, когато \"е хванат\", както е посочено в обвинението за импийчмънт срещу него. Шиф подчерта, че  цел на президента е единствено.Законодателят продължи да заявява, че Кремъл е съучастник в тази кампания за \"окаляне\" срещу бившия вицепрезидент Джо Байдън, като посочва доклади от миналата седмица, че руските хакери се опитват да ударят Burisma Holdings.", "date": "2020.01.22", "title": "Шиф: Единствената цел на Тръмп беше да осигури преизбиране"}
{"url": "https://news.bg/politics/ataka-reshavat-v-petak-za-vota-na-nedoverie.html", "text": "\"Опозицията става по-ясна и се очертава във връзка с това, че факт е вече , известни са мотивите, които са развили вносителите. Предстои все още да обсъдим тези мотиви, не само в рамките на тази група, която представляваме депутатите, влезли в парламента от листата на \"Атака\", но и в пленарна зала\", коментира  депутатът от \"Атака\" Явор Нотев в студиото на \"Денят ON AIR\".Окончателно решение групата все още няма. Обсъждането е насрочено за петък.\"БСП подходи към нас с покана, която беше към всички, но не до такава степен, че да ни ангажира с часа и предмета на срещата\", заяви депутатът пред Bulgaria ON AIR.\"За себе си, ако трябва да обясня позицията си по повод тази покана, бих я приел, ако беше отправена лично и аргументирано. Трябваше да бъде предмет на личен разговор поставянето на тези въпроси, такъв разговор трябва да има. Не сме бягали от разговори\", обясни Нотев.Относно спасителния план за Перник депутатът твърди, че той е в ход от деня на обявяване на резултатите от местните избори.\"В същия този ден, в който встъпи в длъжност новият кмет Владимиров би тревога\", отбеляза Нотев.\"Едва ли БСП биха спечелили привърженици и гласове по начина, по който се експлоатира темата\", смята той.Според него има много смислени и съдържателни решения от страна на БСП, но те са дългосрочни.\"Краткосрочното и възможното беше направено по инициатива на управляващите. По-конкретен ангажимент и бърз начин към момента не може да се даде\", каза Нотев.Той беше категоричен, че не е време за предсрочни избори и за поемане на властта.\"Не ми се струва, че една партия би пристъпила към това в настоящия момент. Опитите да се дойде на власт и на управление, от която и да е политическа сила е един некоректен път. Не намирам разум в подобен подход\", заяви депутатът от \"Атака\".Припомняме, миналата седмица  в парламента, от  за подкрепа. Разговори с независими депутатите официално не са водени. След това социалистите обявиха, че ще търсят и извънпарламентарна подкрепа за вота си, като  и ", "date": "2020.01.22", "title": "\"Атака\" решават в петък за вота на недоверие"}
{"url": "https://news.bg/regions/glas-ot-gerb-so-vodi-yasna-i-ustoychiva-politika-po-otnoshenie-na-vazduha.html", "text": "Столичната община ще разработи нова програма за следващите 5 години за качеството на въздуха. Общата стойност на проекта за периода 2021-2026 година е над 412 000 лв.Предстои да бъде изготвен проект, който ще влезе в сила след като бъде гласуван от столичния общински съвет.\"Проблеми с качеството на атмосферния въздух имаме предимно в отплителния сезон, когато инверсия, мъгла, безветрие спомагат да се задържи мръсното влияние, което ние сами даваме към природата в град София\", коментира общинският съветник от ГЕРБ Анна Стойкова в \"Денят ON AIR\".По думите ѝ за изминалата 2019 година по предварителни данни на всички станции на ИАОС, които са шест в СО, са постигнати средно годишни норми под 40 микрограма на кубичен метър, което е много добър факт, а за предишната 2018 г. само 2 станции са отчели минимални отклонения.\"Когато имаме такива данни в продължение на поредни години към подобряване на качеството на въздуха и намаляване на дните със замърсяване, това говори за една ясна и устойчива политика на Столичната община\", заяви Стойкова пред Bulgaria ON AIR.Тя обясни, че сега се довършват мерките за 2021 г. и се разработва програмата за 2021-2026 г.Една от мерките, за които се говори, е т.нар. бял билет, който означава безплатно пътуване с градски транспорт.\"Безплатният билет за градския транспорт присъстваше в първия механизъм от мерки, който приехме в СОС, за реакция на база прогноза за замърсяване с фини прахови частици. Този механизъм беше актуализиран на 2 пъти, за да бъде по-гъвкав\", обясни общинският съветник.По думите ѝ в момента има само зелен билет, а работна група коментира белия билет и след като приключи работата им, ще стана ясно какво точно се предлага.Тя бе категорична, че зеленият билет вече дава резултати и спомага за намаляването на замърсяване.Столична община започна и първия етап от кампания за безплатна подмяна на стари отоплителни уреди на дърва и въглища с нови на газ и пелети по Програма LIFE на Европейския съюз.\"По програма LIFE са обхванати селищата, които са по натоварените пътни артерии - Северна скоростна тангента и Околовръстен път. При тях се предполага, че има най-много замърсяване от транспорта и битово отопление през зимните месеци\", каза още Стойкова.", "date": "2020.01.22", "title": "Глас от ГЕРБ: СО води ясна и устойчива политика по отношение на въздуха"}
{"url": "https://news.bg/int-politics/zelenski-ot-davos-es-da-prieme-ukrayna-vmesto-velikobritaniya.html", "text": "Президентът на Украйна Владимир Зеленски говори, че моментът е благоприятен за присъединяването на Украйна към ЕС.Това съобщи УНИАН.Позицията беше посочена в речта му на икономическия форум на върха в Давос. Това се съобщава от УНИАН.Зеленски отбеляза, че такъв момент еУкраинският лидер добави, че има и други страни, освен Украйна, които искат и \"би трябвало\" да бъдат в ЕС. Според него Европа трябва да иска същото.\"Една голяма държава се готви да излезе от ЕС, може би е време Украйна да влезе,\" заключи Владимир Зеленски.", "date": "2020.01.22", "title": "Зеленски от Давос: ЕС да приеме Украйна вместо Великобритания"}
