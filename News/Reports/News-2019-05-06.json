{"url": "https://news.bg/bulgaria/slavi-trifonov-puska-na-tombola-prast-ot-groba-na-kubrat-i-mertsedes.html", "text": "Пръст от гроба на хан Кубрат в Малая Перешчепина и пистолета на Жан-Клод Ван Дам пуска на томбола Слави Трифонов. По този начин водещият иска да отбележи края на предаването си.В томболата участва и луксозна лимузина \"Мерцедес\", с която са возени гостите на шоуто.Всеки един от зрителите може да играе за един от 1435 подаръка, направени на шоуто от неговите гости. Това обяви Слави Трифонов. Той заяви, че сам спира шоуто си и няма да поднови договора с бТВ.Към тези подаръци прибавям диванчето, на което сядат събеседниците, моя стол, бюрото и шестте портрета на екипа ни, нарисувани от големия български художник Володя Кенаров, уточни Слави Трифонов. Към томболата се прибавят и 9 \"безценни книги\", в които са пожеланията на гостите, написани през 19 години предавания. Те са ваши, обеща Слави Трифонов.Късметлиите ще бъдат избрани чрез жребий. Желаещите да участват в томболата, трябва само да се запишат на .", "date": "2019.05.06", "title": "Слави Трифонов пуска на томбола пръст от гроба на Кубрат и мерцедес"}
{"url": "https://news.bg/regions/asfaltirat-ulitsite-v-sevlievo-s-bezvazmezdna-pomosht.html", "text": "Община Севлиево получи безвъзмездна помощ за три инфраструктурни проекта, съобщава БНР.Целта на инвестицията е да бъдат реконструирани улици и детски градини, както и да се изгради спортно игрище. С близо 2 милиона лева са подкрепени трите проекта от Програмата за развитие на селските райони.Най-висока е стойността на предложението за рехабилитация на улични и тротоарни настилки в Севлиево. Инвестицията ще помогне за по-добрата организация на движението по някои от най-натоварените улици в града. Вторият проект е за основен ремонт и обзавеждане на детските градини в севлиевските села Петко Славейков, Душево и Градница. Третият проект път предвижда подобряване на спортната база на основно училище \"Христо Ботев\" чрез изграждане на мултифункционално спортно игрище.Срокът за изпълнение на инвестициите е две години.", "date": "2019.05.06", "title": "Асфалтират улиците в Севлиево с безвъзмездна помощ"}
{"url": "https://news.bg/world/pompeo-zasilvame-prisastvieto-si-v-arktika-za-da-kontrolirame-agresivnite-kitay-i-rusiya.html", "text": "САЩ ще засилят присъствието си в Арктика, за да контролират \"агресивното поведение\" на Китай и Русия в богатия на ресурси регион.Това предупреди държавният секретар на САЩ Майк Помпео, цитиран от АФП и други медии.Преди разговори във Финландия между осемте арктически държави, Помпео също алармира, че \"регионът се превръща в арена на глобално надмощие и конкуренция\". Той добави, че Арктика не трябва да се превръща в място на беззаконие само защото е пустош.По думите му САЩ ще се конкурират за влияние в региона. Той разкритикува Китай и Русия за практики, които дестабилизират региона.Помпео участва на двудневна среща на външните министри на страните от Арктическия съвет. Очаква се да проведе разговори с руския външен министър Сергей Лавров.Ние навлизаме в нова фаза на стратегическо обвързване в Арктика, напълно нови заплахи за арктическите интереси, смята държавният секретар на САЩ.По думите му САЩ ще увеличат дипломатическото и военното си присъствие с нови военни учения, ледоразбивачи и разширяване на операциите на бреговата охрана.Помпео конкретно се прицели в Китай, която, за разлика от Русия, няма територия или претенции към Арктика. Според него обаче Китай се опитва да се включи в делата на региона с огромни инфраструктурни проекти и търговски инвестиции, които трябва да бъдат държани под контрол. Той отхвърли твърдението на Пекин, че е \"почти арктическа държава\".Има само арктически държави и неарктически държави. Не съществува трета категория, категоричен е Майк Помпео.Искаме ли Северният ледовит океан да бъде превърнат в ново Южнокитайско море с милитаризация и съперничество за територии, попита той.Помпео не пропусна да предупреди, че намеренията на Русия в региона, където Москва предприе голяма кампания за разширяване на военното си присъствие, могат да се окажат дестабилизиращи като се има предвид миналото на държавата.\"Знаем, че руските териториални амбиции могат да се превърнат в насилие\", подчерта той и посочи конфликта в Източна Украйна.Но в подготвената за Помпео реч не беше споменато за \"климатичните промени\". Той каза, че морските пътища в Арктика могат да се превърнат в Суецкия канал или Панамския канал на XXI век.В Арктическия съвет участват Канада, Дания, Финландия, Исландия, Норвегия, Русия, Швеция и САЩ.", "date": "2019.05.06", "title": "Помпео: Засилваме присъствието си в Арктика, за да контролираме „агресивните” Китай и Русия"}
{"url": "https://news.bg/society/rodnite-zhivotnovadi-se-obedinyavat-v-obshta-branshova-organizatsiya.html", "text": "Фермерите с месодайни животни се обединяват в обща браншова организация, съобщава БНР. Причината е, че пътят на родните месни и млечни продукти до вътрешния пазар е проблемен, а износът - блокиран от неконкурентна държавна политика и ветеринарни забрани.Според животновъда Йордан Еринин най-сериозният дефицит на държавност се усеща именно в проблема с външния и вътрешния пазар.Той е на мнение, че българските производители най-напред трябва да наложат месото си на родния пазар. До момента обаче у нас  по негови думи.Без истинско обединение на животновъдите, които да отстояват интереса си, и без коопериране българското месо, мляко и млечни продукти нямат шанс да пробият на високо конкурентните пазари, посочва Еринин и допълва, че в момента фермерите се опитват да направят браншова организация, която да защитава интересите им пред правителството.Според него ще е добре, ако има \"Малко ще е трудно, но занапред може и да стане това нещо. Тук някак си още си нямаме доверие един на друг. Но това трябва да се случва - кооперативи, заедно да търсим пазари, заедно да пробиваме\", коментира Еринин.", "date": "2019.05.06", "title": "Родните животновъди се обединяват в обща браншова организация"}
{"url": "https://news.bg/comments/udavnikat-tramp-i-slamkata-iran.html", "text": "Америка се провали срещу талибаните в Афганистан, не успя да спечели в Сирия, а израелско-палестинският мирен план няма шанс за успех. Остава Иран, където твърдата линия на Доналд Тръмп може да му помогне да бъде преизбран през 2020 година. Това пише в анализ за френското издание Les Echos Доминик Моаси, преподавател в Харвард и бивш заместник директор на Френския институт за международни отношения.Иранската икономика започва да се сгромолясва под тежестта на американските санкции. \"Радикализмът\" на Доналд Тръмп подхранва едно популярно недоволство, което нараства само с увеличаването на разходите за живот. Но преди да достигне целта си - режимът да се срине сам - президентът на САЩ, насърчаван по този път от своя съветник по националната сигурност Джон Болтън, засилва иранския \"екстремизъм\" и по-специално влиянието на генерал Касем Сюлеймани, харизматичния лидер на бригадите ал- Кудс, елитния корпус на революционната гвардия.Това насърчаване на \"радикалите\", този път директно, може да бъде открито и в непоколебимата подкрепа на администрацията на Тръмп за управляващото мнозинство в Израел, което спечели последните избори. В \"мирния план\", по който зетът на президента Тръмп Джаред Къшнър работи от месеци, вече няма дори препратка към решението за две държави. Америка се оттегля от Близкия изтокПарадоксът е, че това втърдяване на Вашингтон спрямо Иран, подобно на тази безусловна подкрепа за Нетаняху, се извършва в глобален контекст на оттегляне на Съединените щати от Близкия изток, както и от света като цяло.За да разберем това очевидно противоречие, трябва да обърнем внимание на един интересен паралел, който е и ключ за разчитането му. В края на 60-те години Америка искаше повече от всичко да се измъкне от виетнамското тресавище. Това включваше отваряне към Китай и временно разширяване на конфликта в Камбоджа. Продължение, което пряко доведе до идването на власт на червените кхмери и геноцид, в който почти една трета от населението беше унищожено. Но Ричард Никсън и неговият съветник по сигурността Хенри Кисинджър трябваше да излязат на върха. Азия през 70-те години не е Близкия изток днес. Но човек се пита дали американската политика спрямо Иран, както и спрямо Израел, не демонстрира същото желание \"да се изтръгне от Близкия изток\", маскирайки зад външната \"ескалация на действието\" реалността на предстоящото оттегляне.Алиби за 2020 година Във Вашингтон, където бях преди няколко дни, моите събеседници - близки до властта - говореха безмълвно. Америка се провали в Афганистан, казаха ми те. Талибаните печелят. Америка се провали в Сирия, руснаците спечелиха мача. Израелско-палестинският мирен план, измислен от Джаред Къшнър, зет и съветник на президента Тръмп, няма никакъв шанс да се превърне в реалност. За израелците това е твърде несигурно. Но пък е перфектно алиби за успеха на кандидата за президент през 2020 година. \"Вижте баланса ми в Близкия изток - би могъл да каже Тръмп. Опитах всичко, за да намеря мирно споразумение между двете страни. След като се провалих, аз правя това, което е най-съкровеното ви желание, отдалечавам се от регион, който ни струва много повече, отколкото ни дава. И го правя с отличен рекорд: Ислямска държава е победена и Иран е притиснат до стената.\"Проблемът с тази реторика е, че тя не отговаря на действителността. Планът за мир не е само един. Крахът на Ислямска държава в Ирак и Сирия не означава край на терористичната организация, както показаха трагичните събития в Шри Ланка. А вероятното завръщане на талибаните на власт в Кабул ще има реално и символично въздействие, повече от негативно за имиджа на Америка в света и в Съединените щати: всички тези загубени животи и тези милиарди бяха пропиляни напразно. Въпреки всичко, тази реторика \"звучи добре\", а американските избиратели никога не са правили своя избор въз основа на външнополитически съображения. Краят на визията \"Кисинджър\" Извън Близкия изток, човек се чуди дали не сме в края на някаква \"кисинджърска\" визия за света. Почти 96-годишният Хенри Кисинджър продължава да раздава съветите си на големите в политиката. Но избирането на Доналд Тръмп и присъствието на Си Дзинпин в Пекин принуждава ученика на Макиавели и Бисмарк да преразгледа принципите, които ръководят неговото мислене и дипломатическите му действия. Кисинджър имаше двойна амбиция, която можеше да бъде обобщена по следния начин: европеизиране на американската дипломация. Първата цел включваше въвеждането в американската дипломация на повече изтънченост, позоваваща се на Историята с голямо И. С идването на Тръмп на власт тази цел никога не е изглеждала така далечна - дори за Кисинджър. Дори непредсказуемостта и вулгарността си имат своите граници.Втората цел - да сближи Вашингтон и Пекин - също е по-далечна от всякога. Китай под ръководството на своя \"нов император\", вече не е просто икономически и стратегически съперник за Вашингтон, но - поне в неговите очи - идеологическа алтернатива. Съчетавайки Конфуций и Мао, Си Дзинпин се представя като носител на алтернативен модел, който, предвид кризата, през която преминават западната демокрация и капитализма, набира скорост.Преди почти петдесет години Хенри Кисинджър отвори вратите на Китай към света. Днес, изглежда, Китай е движен от амбицията да изолира Америка, ако не и да заеме нейното място. Често чуваме във Вашингтон от страна на демократите, че още четири години на Доналд Тръмп ще бъдат катастрофални не само за САЩ, но и за отношенията между Америка и света. Формулата, вероятно правилна, е малко редуктивна. Първо, защото по отношение на външната политика \"Тръмп започна преди Тръмп\", с отказа на Барак Обама да наложи \"червената линия\" в Сирия. И до 2020 г. на евентуалният му наследник ще му бъде трудно да \"поправи\" международната позиция на Америка. Щетите вече са налице.", "date": "2019.05.06", "title": "Удавникът Тръмп и сламката Иран"}
{"url": "https://news.bg/world/makron-prizova-rusiya-da-ostane-v-saveta-na-evropa.html", "text": "Президентът на Франция Еманюел Макрон заяви, че страната му иска Русия да остане член на Съвета на Европа, информира АФП.Макрон поясни, че Париж вярва, че Москва е важна част от организацията и трябва да продължи да участва в работата й. Той направи коментара след среща с генералния секретар на Съвета на Европа Турбьорн Ягланд.По-рано тази година руският външен министър Сергей Лавров обяви, че страната му ще напусне организацията доброволно, ако бъде принудена. Той отговори на информация, че Ягланд е намекнал, че членството на Русия в организацията е под въпрос.Вчера се навършиха 70 г. от основаването на Съвета на Европа - панконтинентален правозащитен орган - на фона на надигащия се популизъм и сблъсък с Русия.По-младото поколение често бърка Съвета на Европейския съюз със Съвета на Европа, в който членуват 47 държави, включително Русия, Турция, Швейцария, Армения и Азербайджан.", "date": "2019.05.06", "title": "Макрон призова Русия да остане в Съвета на Европа"}
{"url": "https://news.bg/world/izpisaha-silvio-berluskoni-ot-bolnitsa.html", "text": "Изписаха бившия премиер на Италия Силвио Берлускони от болницата, предаде \"Ил Месаджеро\".Припомняме, преди седмица  заради запушване на червата.Веднага след изписването си Берлускони побърза да разкаже пред медиите как е преживял този \"ужасен момент\".\"Добре съм, но изживях голям страх. В последно време станаха толкова неща, че си помислих, че с мен е свършено. Вместо това обаче аз се възстанових напълно\", похвали се той, допълвайки, че при това положение ще проведе предизборната кампания.Обещах го на тези, които ме излекуваха, посочи лидерът на \"Форца Италия\" и уточни, че не възнамерява да провежда публични срещи, а да направи предизборната кампания чрез вестници, радио и телевизия.", "date": "2019.05.06", "title": "Изписаха Силвио Берлускони от болница"}
{"url": "https://news.bg/society/pet-molitvi-za-mir-prozvuchaha-v-sofiya.html", "text": "С 15 минути закъснение започна молитвата заедно с още пет вероизповедания на площад \"Независимост\", сред които източно православие, ислям, юдаизъм, арменска апостолическа църква. Представител на БПЦ обаче нямаше. Папата пристигна на своя папомобил с кортеж за молитвата, докато събралото се мнозинство развълнувано скандираше Вива Папа!За да видят и чуят Светия отец на втория ден от неговото посещение в България на площада се стекоха стотици вярващи въпреки лошото време. При слизането си от папамобила Папа Франциск бе посрещнат от премиера Борисов.На общата молитва присъстваха всички министри от правителството, кметът на София Йорданка Фандъкова, както и други представители на властта.Акцент в програмата за молитвата бяха изпълненията на детски вокални групи. Въпреки че дъждът се усили, стотиците желаещи да се докоснат до завладяващата атмосфера не отстъпиха местата си на площад \"Независимост\".Участници на сцената бяха шест деца със запалени факли, които представиха шестте основни църкви и религиозни вероизповедания - православното, арменското, еврейското, протестантското, мюсюлманското и католическото. На сцената има маслиново дърво като символ на мира и рози - като символ на България. Мястото, на което се провежда молитвата, също е от значение, тъй като там се е състоял Сердикийският събор. По тази причина то се определя като място на единство - именно тук се съединяват основните религиозни изповедания.Значението на молитвата е за мир - всички българи се молят за мир според собствената си традиция и се ангажират да работят за мира съгласно желанието на Исус.Последен молитва от страна на католическата църква произнесе папата.Молитвата протече при засилени мерки за сигурност и при проливен дъжд.", "date": "2019.05.06", "title": "Пет молитви за мир прозвучаха в София"}
{"url": "https://news.bg/bulgaria/papa-frantsisk-prizova-za-aktiven-i-ukrepen-mir.html", "text": "Своето послание за мир папа Франциск отправи от центъра на София, където той съзря \"сърцето на България\", но и почерпи вдъхновение от него, защото в него той съзира свидетелство за мир. В словото си Франциск посочи всички места за поклонение на различни църкви и вероизповедание: \"Св. Неделя\" на православието, \"Св. Йосиф\" на католиците, синагогата на евреите, джамията и в близост - църквата на арменците.\"На това място, в продължение на векове, са идвали софиянци българи, принадлежащи към различни културни и религиозни групи, за да се срещнат и разговарят. Нека това символично място да се превърне в свидетелство за мир\", пожела папа Франциск.Нека мирът се разпространи по цялата земя, възкликна папата.В словото си той припомни вдъхновението от Св. Франциск от Асизи, велик влюбен в Бог, Творец и Отец на всички, и неговата любов, което е променила погледа му, давайки му да осъзнае, че във всеки един има \"проблясък на светлината, която идва от личната ни сигурност, че сме безкрайно обичани, над всичко\" (Апостолическо насърчение \"Evangelii Gaudium\", № 6).Именно тази любов го е накарала да бъде истински миротворец, по думите на папа Франциск, който призова всеки човек да последва неговия пример. \"Всеки е призован да стане строител, \"занаятчия\" на мира. Мир, за който трябва да се молим и за който трябва да работим, дар и задача, подарък и постоянно и ежедневно усилие за изграждане на култура, в която дори мирът е основно право.\"Папа Франциск призова за активен и \"укрепен\" мир срещу всички форми на егоизъм и безразличие, които ни карат да поставяме дребните интереси на някои над неприкосновеното достойнство на всеки човек, за да се срещнем в това, което ни обединява, да се уважаваме в това, което ни разделя и да се насърчим да гледаме на бъдещето като пространство на възможности и достойнство, особено за бъдещите поколения.Папа Франциск призова всички да съдействат за осъществяването на този стремеж за мир: представителите на религиите, на политиката, на културата. \"Всеки, където и да се намира, изпълнявайки задачата, която му е поверена, може да каже: \"Направи ме инструмент на твоя мир\".\"Апелът е да се осъществи мечтата на папа Св. Йоан XXIII за една земя, където мирът да бъде като у дома си. Да следваме неговото желание и с живота си да кажем: Pacem in terris! Мир на земята на всички хора, които Господ обича.\", завърши папа Франциск.", "date": "2019.05.06", "title": "Папа Франциск призова за активен и укрепен мир"}
{"url": "https://news.bg/crime/zadarzhaha-dve-detsa-zaplashvali-papa-frantsisk-po-telefona.html", "text": "Задържаха две деца, заплашвали папа Франциск по тел. 112, предаде Нова телевизия.Самоличността им все още се изяснява. Те са на възраст между 10 и 12 години.Припомняме,  Малко по-рано днес завърши и последното събитие от програмата му - Молитвата за мир на пл. \"Независимост\".Рано утре той ", "date": "2019.05.06", "title": "Задържаха две деца, заплашвали папа Франциск по телефона"}
{"url": "https://news.bg/regions/katastrofa-blokira-dvizhenieto-na-vhoda-na-sofiya-pri-vladaya.html", "text": "Катастрофа затруднява движението на входа на София при Владая, съобщава Нова телевизия.На мястото се е образувала километрична опашка.По информация на полицията шофьор на лек автомобил е изгубил контрол и се е качил върху мантинелата.На място има екипи на полицията. Причините за инцидента все още се изясняват.", "date": "2019.05.06", "title": "Катастрофа блокира движението на входа на София при Владая"}
{"url": "https://news.bg/int-politics/anuliraha-izborite-za-kmet-na-istanbul.html", "text": "Централната изборна комисия на Турция анулира проведените на 31 март  в Истанбул. Нова гласуване ще се състои на 23 юни, съобщи в. \"Хюриет\".Вестникът уточнява, че анулирането на изборите за кмет на Истанбул става след обжалване от партията на президента Реджеп Ердоган - Партията за право и справедливост.Гласуването за кмет за икономическото сърце на Турция беше спечелено от опозиционната Републиканска партия.Самият Ердоган на няколко пъти заяви, че гласуването в Истанбул е било опорочено и корумпирано и затова са нужни нови избори.След оспорваните избори на 31 март кандидатът на опозиционната Републиканска партия Екрем Имамоглу стана кмет на Истанбул. Този избор беше осъден от Ердоган като \"измама\".Кметските избори в Истанбул на 31 март бяха спечелени с малка преднина от Екрем Имамоглу. Той встъпи в длъжност миналия месец.Партията на Ердоган загуби и други два големи града - столицата Анкара и Измир. В национален мащаб обаче Партията на справедливостта и развитието спечели победа.", "date": "2019.05.06", "title": "Анулираха изборите за кмет на Истанбул"}
{"url": "https://news.bg/world/kampaniya-na-siriyskata-armiya-v-provintsiya-hama.html", "text": "Сирийските войски завзеха от ислямисти село и стратегически хълм в северозападна Сирия, съобщи АФП. Селото Ал Бани и близкият хълм Отман в северната част на провинция Хама са били взети от правителствената армия.На 30 април започна поредната кампания на Дамаск срещу поредната крепост на ислямистите в страната.В района на поредните военни действия живеят около 3 милиона души.Базираната във Великобритания Сирийската обсерватория за човешки права, която е свързана с опозиция, потвърди, че селото Ал Бани е било превзето. Във военната кампания са били убити повече от 26 души.Напредването на армията е било подкрепено от въздуха от руската авиация.Сирийската държавна информационна агенция САНА съобщи, че сирийските войски са засилили обстрела срещу бунтовниците в северните части на провинция Хама и южните части на Идлиб.", "date": "2019.05.06", "title": "Кампания на сирийската армия в провинция Хама"}
{"url": "https://news.bg/int-politics/tramp-amerikanskata-armiya-e-nay-silnata.html", "text": "Бюджетът за въоръжените сили на Съединените щати достигна 716 млрд. долара, припомни президентът Доналд Тръмп.Той не пропусна да се похвали, че американската армия в момента е най-силната от цялата си история.Войниците на САЩ са най-силните, най-калените и най-опитните воини, които светът някога е виждал, добави Доналд Тръмп. Той говори пред футболния отбор на военната академия \"Уест пойнт\".\"Уолстрийт\" поставя рекорди от \"над 100 дни печалби на фондовия пазар\", заяви Тръмп. Той припомни и за спада на безработицата до най-ниските нива от почти петдесет години.", "date": "2019.05.06", "title": "Тръмп: Американската армия е най-силната"}
{"url": "https://news.bg/regions/mazh-se-udavi-pred-ochite-na-desetki-v-stara-zagora.html", "text": "Нелеп инцидент помрачи празничния 6-и май в Стара Загора. 41-годишен мъж се удави в езерото Загорка пред очите на десетки старозагорци, разхождащи се край езерото.Сигналът за нещастния случай е подаден около 15.40 часа на телефон 112.41-годишният Здравко Кънчев е бил с дъщеря си и с приятелката си Милена, когато неочаквано решил да скочи в езерото. След като няколко минути не се показал над водата, жената започнала да вика, но никой не се притекъл на помощ.Към 18.00 часа тялото на мъжа все още не беше открито. Очаква се водолазен екип от Пловдив да продължи издирването.", "date": "2019.05.06", "title": "Мъж се удави пред очите на десетки в Стара Загора"}
{"url": "https://news.bg/bulgaria/na-31-yuli-slavi-trifonov-sliza-ot-efir.html", "text": "Слави Трифонов слиза от ефира на бТВ на 31 юли. Това обяви самият водещ в днешното си предаване.Слави Трифонов благодари на телевизия бТВ за съвместната им работа. Той посочи, че сам е решил да не подновява договора си за предаването.От много време насам аз и моят екип не се чувстваме част от медийната среда. Не се чувстваме на място. Погледнете всичко около вас, как е организирано и как работи, и ми кажете - вие чувствате ли се на място? Така се чувстваме и ние. Като хора, работещи в телевизия, ние правихме през тези години нещата така, както ги усещаме. Бихме желали медийната среда да е друга, посочи водещият.Водим разговори със \"Седем осми\" и както обикновено, поканихме Слави да продължим сътрудничеството си след настоящия сезон, но не сме стигнали до резултат. Все още нямаме официален отговор от \"Седем осми\". Ще се изясним в следващите няколко дни в официална среща.Това съобщиха от бТВ относно позицията на Слави Трифонов.Ето и цялата позиция на Слави Трифонов. Уважаеми зрители, знаете ли, че всяка вечер, като сядам срещу вас, аз - по телевизора, а вие - във вашия дом, или там, където ме гледате, та всяка вечер, като сядам срещу вас, аз се чувствам като част от вашето семейство. Съвсем сериозно ви казвам - понякога си представям как някъде в Стара Загора, Симитли, Каспичан, Варна, Плевен или някъде в чужбина - в Англия, Германия, Испания, Австралия, Америка - вие ме гледате по телевизорите и аз съм част от вашите семейства. Защото това е факт. Вече 19 години.За мен, уважаеми зрители, това е едно приключение, което продължава вече 19 години благодарение на моите колеги, благодарение на БТВ, но най-вече благодарение на вас. 19 години. Ако една госпожица се е родила в деня на първото предаване - на 27 ноември 2000-та година, сега е на 19 години. Може да се жени и да има деца. Тази госпожица е израснала заедно с това приключение. Или пък един друг факт ще ви дам. Ако подредите всичките тези предавания за тези 19 години едно след друго, ще ви трябват 6 месеца по 24 часа в денонощието, за да ги изгледате.Уважаеми зрители, казал съм \"уважаеми зрители\" над 70 хиляди пъти. Значи много ви уважавам. Затова сега ще ви кажа, че моят договор изтича на 31 юли тази година. Всъщност той изтича на 12 септември, но с отпуските, които трябва да ползвам по договор, изтича на 31 юли. И на 31 юли тази година това приключение ще свърши. Тоест Шоуто на Слави ще спре да съществува. И тук въпросът е защо?Понеже винаги съм бил честен с вас, не мисля сега да правя нещо друго.От много време насам аз и моят екип не се чувстваме част от медийната среда. Не се чувстваме на място. Погледнете всичко около вас, как е организирано и как работи, и ми кажете - вие чувствате ли се на място? Така се чувстваме и ние. Като хора, работещи в телевизия, ние правихме през тези години нещата така, както ги усещаме. Бихме желали медийната среда да е друга. Имаме други разбирания за свобода. И за начините й на отстояване. Защото, уважаеми зрители, в основата на съществуването на нашия екип е усещането за свобода. Безусловното усещане за свободното изразяване на собственото ни мнение. Защото ние винаги сме говорили на вас като свободни хора на свободни хора. От позицията, в която сме сега, не можем да направим повече.Затова аз реших да не подновяваме договора си. Не си мислете, че имаме проблем с нашите партньори от БТВ. Не, това е мое, наше осъзнато решение.Аз съм правил много телевизионни предавания в различни телевизии заедно с моите колеги и тези предавания са били спирани от телевизиите. \"Ку-ку\" беше спряно и се появи Каналето. То беше спирано два пъти. После се появи \"Хъшове\". И то беше спирано два пъти. След това се появи \"Шоуто на Слави\". То съществува най-дълго, но и то беше спирано два пъти.Но понеже аз съм учтив човек, искам да благодаря на моите партньори от БТВ, заради които имахме възможността, аз и моите колеги, да преживеем това дълго, но изумително и прекрасно приключение. Но БТВ не е абревиатура от три букви, а хора. БТВ в годините смени различни собственици и различни мениджъри.За това, като почтен партньор искам да благодаря на Албърт Парсънс, Светла Василева, Вики Политова, Павел Станчев, Флориан Скала, но, разбира се, най-много искам да благодаря на вас! На вас, уважаемите зрители. Благодаря ви, за мен беше чест!", "date": "2019.05.06", "title": "На 31 юли Слави Трифонов слиза от ефир"}
{"url": "https://news.bg/world/bruney-nyama-da-nalaga-smartno-nakazanie-za-ednopolov-seks.html", "text": "Бруней върна назад в прилагането на внесените през миналия месец законодателни промени, според които еднополовият секс и изневярата се наказват със смърт с хвърляне на камъни, информира Би Би Си.В неделя султан Хасанал Болкия наложи мораториум върху смъртното наказание, покриващ и новото законодателство. Султанатът преосмисли решението след сериозен международен отзвук, осъждащ законите и доведе до бойкот и протести от страна на известни личности.Въпреки че в кодекса на страната се предвижда смъртно наказание за някои престъпления, в Бруней не са извършвани екзекуции от 1957 г.През миналия месец Бруней прие ново стриктно тълкование на ислямските закони или шериата.В реч султанът коментира, че е наясно, че има \"много въпроси и погрешни схващания\" относно прилагането на законодателството.Той заяви, че ще бъде наложен мораториум върху смъртното наказание, но в същото време защити новите правила, като отбеляза, че \"основанието\" им ще стане ясно.Хасанал Болкия за първи път говори публично за новите закони от въвеждането им.Хомосексуалността е незаконна в Бруней и се наказва с до 10 г. затвор.2/3 от 420 000 граждани на Бруней са мюсюлмани. Малката азиатска държава въведе шериата през 2014 г. Първата фаза покриваше престъпления, които се наказват със затвор и глоби. Въвеждането на промените на 3 април беляза следващата фаза от законодателството, което покрива престъпления, които се наказват с ампутация или с камъни.Според промените в законодателството: престъпления като изнасилване, прелюбодеяние, содомия и обида към пророка Мохамед се наказват със смърт; секс между лесбийки носи различни наказания - от 40 удара с пръчка до максимум 10 г. затвор; кражбата се наказва с ампутация и други.Известни личности като Джордж Клуни и Елтън Джон призоваха за бойкот на луксозните хотели на Бруней във връзка със законодателството. Според Клуни новите закони граничат с \"нарушаване на правата на човека\".", "date": "2019.05.06", "title": "Бруней няма да налага смъртно наказание за еднополов секс"}
{"url": "https://news.bg/politics/volya-obviniha-karakachanov-che-ne-poznava-logoto-na-vvs.html", "text": "От партия \"Воля\" настояват за оставката на военния министър Красимир Каракачанов. Мотивът, който те посочват в своя декларация за искането си е, че министърът е нарушил законите, употребявайки Министерството на отбраната в кампанията за евроизборите.\"Скрит зад \"щита\" на министерството Каракачанов обвини \"Воля\", че са използвали в социалните мрежи лого на Военновъздушните сили. Каракачанов явно е толкова безпомощен и с толкова изтънял рейтинг като министър, че вместо да подаде жалбата от името на ВМРО, на което се води лидер, използва за тясно партийни цели държавата, а оттам и честа и достойнството на българите под пагон, като ги забърка в измислен скандал\", посочва се в декларацията.От \"Воля\" обаче са категорични, че двата знака нямат нищо общо. Те подчертават и че за две години като военен министър Каракачанов не само, че не е направил нищо за армията, а дори напротив - оставил е военните без необходимото окомплектоване и без достойно заплащане. Обвинението му към \"Воля\" пък показвало, че очевидно не познава и логото на ВВС, според партията на Веселин Марешки.", "date": "2019.05.06", "title": "\"Воля\" обвиниха Каракачанов, че не познава логото на ВВС"}
{"url": "https://news.bg/entertainment/megan-markal-rodi-momche.html", "text": "Херцогинята на Съсекс роди първото дете на принц Хари, обяви Бъкингамският дворец, цитиран от Би Би Си.Просълзеният от радост принц Хари съобщи, че Меган Маркъл е родила момче. Двойката не знаеше предварително какъв ще е полът на първата им рожба. Бебето ще бъде седмо в линията за наследяване на трона след принца на Уелс, херцога на Кеймбридж и децата му - принц Джордж, принцеса Шарлот и принц Луис - и херцога на Съсекс.Принц Хари и Меган Маркъл публично обявиха, че е бременна на 15 октомври 2018 г. - първият ден от кралския им тур в Австралия и Нова Зеландия.Първото им дете е осмият правнук на кралица Елизабет II.Херцогинята беше видяна за последно на официално събитие на 19 март, когато заедно с Хари се подписаха под книга за съболезнования в Лондон за , Нова Зеландия.", "date": "2019.05.06", "title": "Меган Маркъл роди момче"}
{"url": "https://news.bg/world/ispanski-sad-pozvoli-na-karles-puchdemon-da-uchastva-na-evrovota.html", "text": "Съд в Мадрид разреши на бившия каталунски лидер Карлес Пучдемон и други двама да участват на изборите за Европейски парламент, пише \"Политико\".Съдиите отхвърлиха решение на Централната избирателна комисия на Испания, която е независима от правителството. Комисията забрани на Пучдемон и на други двама бивши членове на каталунското правителство да участват на евровота, защото не живеят в Испания.В неделя Върховният съд постанови, че няма причина тримата да не участват на изборите, но остави окончателното решение на съда в Мадрид.Тримата каталунски политици напуснаха страната през 2017 г. след референдума за независимост.Пучдемон приветства решението в \"Туитър\" като \"победа\".", "date": "2019.05.06", "title": "Испански съд позволи на Карлес Пучдемон да участва на евровота"}
{"url": "https://news.bg/disasters/cherven-kod-za-opasnost-ot-tornado-v-rumaniya.html", "text": "Предупреждение \"червен код\" за опасност от торнадо е издадено за два окръга в Румъния, съобщават местни медии.Става дума за района на Кълъраш и Яломица. Метеоролозите очакват там вятърът да духа с близо 110 км/ч. Тази скорост е предпоставка за възникване на торнадо.Подобно явление беше наблюдавано миналата седмица отново в района на Кълъраш до село Дражна. Тогава беше преобърнат автобус, а дузина пътници бяха ранени.За останалите области на Румъния са издадени предупреждения за опасно време за градушки, проливни дъждове и ниски температури за началото на месец май.", "date": "2019.05.06", "title": "Червен код за опасност от торнадо в Румъния"}
{"url": "https://news.bg/politics/todor-tagarev-saglasen-s-prezidenta-che-potrebnostite-na-armiyata-se-prenebregvat.html", "text": "Добро слово направи. Така коментира  бившият служебен министър на отбраната проф. Тодор Тагарев пред БНР.\"Това, което беше не особено празничен елемент в него, е критиката към правителството с доста силни думи - пренебрежение, високомерие към потребностите на армията. За съжаление това е доста близо да истината\", каза още той.Тагарев се съгласи с думите на Радев, че \"безмълвието днес може да струва скъпо на подчинените и данъкоплатците утре\", както и че \"ние сме изправени пред ново изпитание да се трансформират парите за армията в съвременни отбранителни способности\".\"Наистина е необходимо тези ресурси, които се отделят, да се изразходват по възможно най-прозрачния начин. И най-ефективно и ефикасно да изграждаме отбранителните способности, които са ни нужни\", посочи той.Тагарев обаче подчерта, че не е съгласен с преекспонирането на важността на военната експертиза.\"Като че ли каквото определим като потребност от военна гледна точка, точно това трябва да се купи - не, никъде в света планирането и доставката на техника не се случват по този начин. Винаги се търсят баланси между потребности и изисквания от оперативна гледна точка и икономически възможности\", коментира той.Според него в речта на президента не е имало пряка критика към военния министър Красимир Каракачанов.\"Винаги сред висшите военни през годините е имало някакво чувство на неудовлетвореност. Като че ли те не биват чувани достатъчно, но от друга страна трябва да си зададем въпроса дали военното ръководство може самостоятелно да дефинира потенциални решения, които отчитат всички съображения\", заяви Тагарев.", "date": "2019.05.06", "title": "Тодор Тагарев съгласен с президента, че потребностите на армията се пренебрегват"}
{"url": "https://news.bg/world/pametnikat-na-savetskata-armiya-vav-viena-e-pod-postoyanno-videonablyudenie.html", "text": "Паметникът на Съветската армия във Виена вече е под постоянно видеонаблюдение, след като полицията разположи охранителни камери в отговор на вандалски прояви, съобщават руски медии, позовавайки се на австрийския вестник \"Куриер\".От неделя паметникът е под постоянно видеонаблюдение. Записите ще бъдат съхранявани за период от 48 часа. Ако няма вандализъм, те ще бъдат изтривани от системата след изтичане на посочения период.В последните години бяха извършени няколко вандалски акта, въпреки че полицията засили патрулите около монумента.Паметникът, който е разположен на площад \"Шварценбергплац\", е открит на 19 август 1945 г. Той е издигнат в памет на смъртта на 17 000 войници от Червената армия, загинали при Виенската операция. Австрийската столица пада на 13 април 1945 година.", "date": "2019.05.06", "title": "Паметникът на Съветската армия във Виена е под постоянно видеонаблюдение"}
{"url": "https://news.bg/politics/radev-izprati-saboleznovaniya-na-putin-zaradi-samoletnata-katastrofa.html", "text": "Държавният глава Румен Радев изпрати съболезнователно писмо на президента на Русия Владимир Путин по повод на летище \"Шереметиево\", при който загинаха и бяха ранени десетки души.В писмото си президентът изразява съболезнования на близките на загиналите и отправя пожелание за бързото възстановяване на ранените при катастрофата.В този тежък момент мислите на българите са с приятелския руски народ, посочва се в писмото на българския държавен глава.Съболезнователен адрес изпратиха и , министърът на външните работи Екатерина Захариева и председателят на Народното събрание Цвета Караянчева.", "date": "2019.05.06", "title": "Радев изпрати съболезнования на Путин заради самолетната катастрофа"}
{"url": "https://news.bg/int-politics/venetsuela-gotova-da-otvarne-pri-voenna-namesa-na-sasht.html", "text": "Венецуела обещава да отвърне на САЩ  съобщават местни медии, цитирайки министъра на външните работи на латиноамериканската страна Хорхе Ареаса.Думите му са по повод изказването на опозиционния лидер Хуан Гуайдо, който потвърди, че обмисля възможността за международна намеса и би приветствал военна помощ от САЩ.Днес външният министър посочи, че Каракас предпочита политическата криза във Венецуела да бъде разрешена по дипломатичен път. Той обаче подчерта, че правителството на Мадуро е готово за всякакви сценарии, включително да отвърне на Съединените щати, ако те предприемат военни действия срещу страната.", "date": "2019.05.06", "title": "Венецуела готова да отвърне при военна намеса на САЩ"}
{"url": "https://news.bg/world/ot-boing-priznaha-che-sa-znaeli-za-problemite-na-737-max-1-g-predi-katastrofite.html", "text": "От \"Боинг\" (Boeing) признаха, че са знаели за проблем с най-новия си пътнически самолет 737 Max една година преди двата фатални инцидента, но не са предприели действия, информира Би Би Си.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди Първата катастрофа с, когато самолет на Lion Air катастрофира в Яванско море. Загинаха всички 189 души на борда.В момента са приземени 387 самолета 737 Max.Американската самолетна компания поясни, че по невнимание са направили индикатор незадължителен вместо да бъде част от стандартния пакет, но уверява, че това не е поставило под риск безопасността на самолета. Сензорът е известен като Разминаване на ъгъла на атака (AOA), който има за цел да сигнализира на пилотите, когато два различни сензора представят противоположни данни.От \"Боинг\" отбелязват, че са възнамерявали да предоставят датчика като част от стандартния пакет, но впоследствие са разбрали след първите доставки, че е достъпен само ако самолетните компании го закупят в допълнение към пакета. Компанията допълва, че по-късно е възнамерявала да оправи проблема с актуализиране на софтуер. \"Боинг\" уверява, че софтуерният проблем не е засегнал безопасността на самолета. Самолетният производител признава, че е знаел за проблема на самолета месеци преди първия инцидент.Федералната авиационна администрация (FAA) на САЩ съобщи пред \"Ройтерс\", че от \"Боинг\" не са ги информирали за софтуерния проблем до ноември 2018 г. - един месец след катастрофата с Lion Air. Администрацията пояснява, че проблемът е с \"нисък риск\", но \"Боинг\" е можел да помогне за \"елиминиране на вероятността от объркване\", ако е уведомил по-рано.Ъгълът на атака на носа на самолета се посочва като фактор за двете катастрофи. \"Боинг\" твърди, че при двете фатални катастрофи погрешни данни от AOA са задействали Manoeuvring Characteristics Augmentation System (MCAS). Въпросната система на самолетите Max има за цел предотвратяване на изпадане в stall - aеродинамично \"увисване\" ( няма достатъчно въздушна тяга под крилата на самолета заради голям ъгъл или заради ниска скорост). Именно тази система е в центъра на разследването.\"Боинг\" разработва нов софтуер за MCAS.", "date": "2019.05.06", "title": "От „Боинг” признаха, че са знаели за проблемите на 737 Max 1 г. преди катастрофите"}
{"url": "https://news.bg/int-politics/zelenski-varvi-po-stapkite-na-poroshenko-za-nato-i-es.html", "text": "Новият президент на Украйна ще продължи външната политика на предишния държавен глава Петро Порошенко за влизане на страната в НАТО и Европейския съюз, предаде \"Спутник\", цитирайки Святослав Юраш - член на екипа на Володимир Зеленски.По време на цялата предизборна кампания постоянно повтаряхме, че няма да се откажем от курса към Евроатлантическия съюз и ще го подкрепяме във всяко отношение, посочи той.По думи на Юраш това не е изненадващо решение, което става ясно едва сега, а е бил ясно изразен по време на кампанията план.Към момента екипът на Зеленски се подготвя активно за външната политика през първите сто дни от управлението, коментира още Юраш.През февруари Порошенко постанови закон за конституционни промени, който е ориентиран именно към политиката на страната за влизане в НАТО и ЕС.Украинските власти са в процес на реформиране на въоръжените си сили, за да ги пригоди към изискванията на НАТО. Очакванията на Киев са, че това ще се случи до 2020 г.Еврокомисарят по разширяването Йоханес Хан обаче заяви, че смята за \"нереално\" Украйна да влезе скоро в ЕС.", "date": "2019.05.06", "title": "Зеленски върви по стъпките на Порошенко за НАТО и ЕС"}
{"url": "https://news.bg/world/kitay-nyama-da-uchastva-v-tristranni-yadreni-pregovori-s-rusiya-i-sasht.html", "text": "Министерството на външните работи на Китай съобщи, че няма да участва на потенциални разговори за сключване на ново ядрено споразумение между Русия и САЩ, въпреки че американският президент намекна за възможна тристранна сделка, съобщават медии.Китай няма да участва в преговори за тристранно споразумение за ядрено разоръжаване, обяви говорител на ведомството.В петък Тръмп и руският лидер Владимир Путин  за ново ядрено споразумение между държавите. Белият дом отбеляза, че президентът на САЩ обмисля и Китай да се включи в преговорите.Преди седмица \"Вашингтон пост\" писа, че  за контрол над въоръжението с Русия и Китай.Русия обяви, че ще, ако и когато получи конкретни предложения от Вашингтон.Директивата на американската администрация идва след решението на Тръмп , който има за цел ограничаване на вероятността от ядрена война в Европа. Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2019.05.06", "title": "Китай няма да участва в тристранни ядрени преговори с Русия и САЩ"}
{"url": "https://news.bg/regions/katastrofa-zatrudnyava-dvizhenieto-po-am-hemus.html", "text": "Движението в изпреварващата лента по АМ \"Хемус\" при км 13 в посока Варна е временно ограничено, предупреждават от Агенция \"Пътна инфраструктура\". Причината е настъпила катастрофа.Движението се осъществява в активната лента и се регулира от Пътна полиция.", "date": "2019.05.06", "title": "Катастрофа затруднява движението по АМ \"Хемус\""}
{"url": "https://news.bg/world/bafet-targovskata-voyna-e-vredna-za-tseliya-svyat.html", "text": "Търговската война е вредна за целия свят, предупреди милиардерът Уорън Бъфет пред CNBC.Пред американската медия той подчерта, че търговска война между САЩ и Китай ще засегне двете държави и целия свят.Шефът на конгломерата Berkshire Hathaway подчерта, че \"всичко е свързано в света\" и добави, че пазарите реагират \"разумно\" на заплахите за налагане на нови мита от САЩ.Той смята, че много бизнесмени са спечелили с игрички, но според него \"ще бъде огромна загуба на време\", ако САЩ използват тази тактика на търговските преговори с Китай. Милиардерът отказа да направи прогноза за резултата от преговорите, тъй като има много политически последици за президента на САЩ Доналд Тръмп и китайския президент Си Дзинпин.Министерството на външните работи на Китай обяви, че  се подготвя да пътува до Вашингтон тази седмица.Вчера президентът на САЩ Доналд Тръмп заплаши да наложи нови мита върху вноса на китайски стоки, за да ускори темпото на преговорите. Но китайското министерство отбеляза, че подобни заплахи са отправяни и в миналото.", "date": "2019.05.06", "title": "Бъфет: Търговската война е вредна за целия свят"}
{"url": "https://news.bg/world/sasht-smamriha-turtsiya-za-sondazhi-kray-kipar.html", "text": "Държавният департамент на САЩ призова Турция да се откаже от решението си за сондажно проучване в изключителната икономическа зона на Кипър, съобщават \"Ройтерс\" и други медии.В съобщение говорителят на департамента Морган Ортагус определи решението като \"изключително провокативно\", което води до \"риск от покачване на напрежението в региона\".\"САЩ са дълбоко разтревожени от обявените от Турция намерения да започнат крайбрежни сондажни операции в район, към който претендира Република Кипър, тъй като е в изключителната икономическа зона\", отбеляза говорителят.\"Тази стъпка е изключително провокативна и носи риск от увеличаване на напрежението в региона. Призоваваме турските власти да прекратят тези операции и насърчаваме всички страни да се въздържат\", поясни представителят.В събота турска медия цитира външния министър Мевлют Чавушоглу да съобщава, че турски кораб е започнал да сондира в райони след разрешение на властите на Северен Кипър.Турция и международно признатото правителство на кипърските гърци имат претенции към богати на петрол и газ райони в Източно Средиземно море.Всяко допълнително напрежение между Турция и САЩ може да увеличи натиска върху вече обтегнатите им отношения на няколко фронта, включително за военните операции в Сирия и закупуването на С-400 от Русия.През февруари Чавушоглу заяви, че Турция скоро ще започне да сондира за петрол и газ до Кипър. Анадолската агенция цитира министъра да разкрива по време на посещение в Северен Кипър, че са започнали да сондират.Турция пусна първия си кораб за сондиране \"Fatih\" през октомври. Той започна да сондира на крайбрежието на вилаета Анталия. Анкара съобщи, че е закупила втори кораб, който ще действа в Черно море, но впоследствие беше прехвърлен край Кипър.Остров Кипър е разделен от 1974 г.", "date": "2019.05.06", "title": "САЩ смъмриха Турция за сондажи край Кипър"}
{"url": "https://news.bg/society/33-ot-detsata-bezhantsi-tarseshti-zakrila-v-balgariya-sa-poluchili-takiva.html", "text": "В България през 2018 година 41% от хората, получили бежански и хуманитарен статут, са деца. Това показват данни от доклада Global Trends на Агенцията на ООН за бежанците и официалната статистика на Държавната агенция за бежанците към Министерски съвет.Според данните само 33% от децата, търсещи закрила в България, са получили такива.Общите данни сочат, че 52% от бежанците по света са деца.Към 2018-2019 година статистиката показва, че 62% от децата бежанци в България са записани на училище. През учебната 2016/2017 година процентът на тези деца е бил едва 8%, а за следвашата учебната 2017/2018 г. - 56%.През април 2017 Министерство на образованието прие наредба, с което улесни достъпът на деца бежанци до образование в страната. От този момент делът на децата бежанци, записани в училище, значително се е увеличил, показват данните на Държавната агенция за бежанците.Данните показват, че България приема нищожен брой от бежанските молби за убежище у нас. По данни на Евростат от миналата година България е приела само 0.5% от молбите за закрила в ЕС. Страната ни е приела 2 536 молби през 2018, докато в ЕС са подадени 503 900.Спрямо данните по света има над 25.4 милиона бежанци. През 2018 година в България едва 731 души са получили бежански и хуманитарен статут.Според проучване на Агенцията на ООН за бежанците, проведено през 2018 г., сред сирийски бежанци, настанени в съседни държави (Египет, Ирак, Ливан, Йордания) 93% от тях биха се върнали в Сирия след приключване на военните конфликти. Бежанците биха се върнали у дома, ако можеха, посочват от Агенцията на ООН за бежанците.Припомняме, по-рано днес бежанския център в столичния квартал \"Враждебна\".", "date": "2019.05.06", "title": "33% от децата бежанци, търсещи закрила в България, са получили такива"}
{"url": "https://news.bg/regions/opustoshitelna-gradushka-udari-selo-balgarene.html", "text": "Силна градушка удари плевенското село Българене навръх празничния 6 май.Снимка от официалната страница на селото във Фейсбук показва напълно покрит с ледени парчета двор. Доказателство за опустошителната сила, с която бедствието е ударило Българене, е и коментарът под снимката - \"Просто ни уби...!!!\".Все още обаче няма официална информация за причинените щети на сградите и земеделската продукция.Смерч пък се образува в софийското село Лесново, съобщава БГНЕС.Към 14 ч. поройни валежи от дъжд и гръмотевични бури има почти в цяла Северна България, като най-силни са бурите в Троянско, Свищовско и Великотърновско. Температурите в страната са около 14-18 градуса и предстои още да се понижат.", "date": "2019.05.06", "title": "Опустошителна градушка удари село Българене"}
{"url": "https://news.bg/society/optimizam-za-kadroviya-problem-na-armiyata-s-kampaniya-badi-voynik.html", "text": "За първи път в историята на съвременната история на Българска армия в цялата страна се проведе инициатива за набиране на кадрови войници. Кампанията се нарича \"\". Тя започна през месец февруари и ще продължи до края на октомври.Бойната техника, оръжието и военните пособия от 42-ри механизиран батальон в Ямбол предизвикаха огромен интерес при проявите в града, пише БНР.Пред общественото радио заместник-началникът на отбраната генерал-лейтенант Димитър Илиев коментира обаче, че ямболският гарнизон, който традиционно е важна точка на военната ни карта, също страда от недостиг на кадрови войници в последните години.\"Около 20% са вакантните места за войници и във формированията на сухопътни войски, и във формированията на военновъздушните сили\", обясни той.В национален мащаб вакантните места във всички родове войски също са около 20%.По думите на Илиев недостигът на кадри не е само български проблем, а на почти всички армии, които имат кадрова военна служба.Той разкри и че след проведените информационни срещи и запознаването отблизо с въоръжението и работата на кадровите войници, са подадени стотици молби за обявените вакантни места.\"За 185 места бяха подадени заявления от 478 кандидати - над 2.5 за 1 място. През миналата година съотношението е било 1 към 1\", допълни заместник-началникът на отбраната.", "date": "2019.05.06", "title": "Оптимизъм за кадровия проблем на армията с кампания \"Бъди войник\""}
{"url": "https://news.bg/world/prirodata-na-zemyata-e-v-nay-loshoto-si-sastoyanie-v-istoriyata-na-chovechestvoto.html", "text": "Природата на Земята е в най-лошото си състояние в историята на човечеството, алармират учени и експерти в , цитирано от \"Ройтерс\", АП, \"Гардиън\" и \"Вашингтон пост\".Откритията ще окажат допълнителен натиск върху държавите да предприемат спешни действия за защита на дивата природа на голяма пресконференция за биоразнообразието, която ще се проведе в Китай в края на следващата година.Безспирното търсене на икономически растеж и климатичните промени поставят под \"безпрецедентен\" риск от унищожение на 1 милион видове, заключават учените и предупреждават, че за първи път в историята на човечеството природата е изправена преди толкова много проблеми.Докладът се съсредоточава върху пораженията, които съвременната цивилизация нанася върху природния свят.Само мащабно трансформиране на световната икономика и финансовата система може да извади екосистемите, жизненоважни за бъдещето на човечеството, от ръба на колапс, подчертават учените в доклада, одобрен от 130 държави, включително САЩ, Русия и Китай.Публикуваното днес в Париж проучване е изготвено от Междуправителствената научно-политическа платформа за биоразнообразието и екосистемните услуги (IPBES).Авторите на изследването предупреждават, че свързаната мрежа на живота на Земята става все по-малка, тази загуба е в резултат на човешка дейност и представлява пряка заплаха за съществуването на човека във всички региони на света.Трудът е изготвен от 150 водещи експерти от 50 държави, участвали са и стотици дипломати.\"Докладът за глобална оценка\" е установил, че до 1 милион от изчислените 8 милиона растения, насекоми и животински видове са пред риск от унищожение, много от тях в рамките на десетилетия. Като основни причини се посочват индустриалното селско стопанство и риболовът. При настоящото темпо унищожението на видовете е десетки-стотици пъти по-голямо от средното през последните 10 милиона години.Климатичните промени са причинени от изгарянето на изкопаеми горива като въглища, петрол и газ, което допълнително увеличава загубите, допълват авторите.Робърт Уотсън, председател на Междуправителствената научно-политическа платформа за биоразнообразието и екосистемните услуги (IPBES), коментира, че е възможно запазването и възстановяването на природата само ако обществата са подготвени да се изправят срещу \"неотменните си интереси\", които защитават статуквото.Докладът също ни казва, че все още не е твърде късно да направим разликата, но ако започнем от днес на всяко ниво - от местно до глобално, продължава той и допълва, че трансформираща промяна означава фундаментална реорганизация на системата, включително технологичните, икономическите и социалните фактори, включващи парадигмите, целите и ценностите.Откритият език в доклада е отражение на позицията на Междуправителствения панел за климатични промени на ООН от октомври, в която се казва, че ще са необходими дълбоки икономически и социални промени, за да се намалят въглеродните емисии достатъчно бързо с цел предотвратяване на най-унищожителните последици от затоплянето на планетата.\"Докладът за глобална оценка\" включва научни доказателства след тригодишен преглед на 15 000 научни документа, които показват дълбокото влияние от възхода на глобализираното индустриално общество на планетата през последния половин век.Смесица от дисциплини измерва как загубата на природния свят засяга човечеството. Посочват се различни рискове, включително изчезването на насекомите, жизненоважни за опрашването на посевите, унищожение на кораловите рифове, които поддържат популацията от риби или изгубването на лечебни растения.Учените отбелязват, че световното население се е удвоило от 1950 г. и градските райони по света са се удвоили от 1992 г. В резултат натискът над природните ресурси е огромен. 75% от земята и повече от половината от морската среда е променена от хората. Повече от 1/3 от земята и близо 75% от водните ресурси са за отглеждане на посеви и добитък. Посевите са се увеличили с 300% от 1970 г. за сметка на горите. Към 2015 г. 1/3 от рибата във водните басейни е изловена. Биомасата на бозайниците е спаднала с 82%; 47% упадък на природните екосистеми и 25% от растенията и животинските видове са пред риск от унищожение.Ключовото послание на авторите на изследването - трябва да се сложи край на обичайната практика.", "date": "2019.05.06", "title": "Природата на Земята е в най-лошото си състояние в историята на човечеството"}
{"url": "https://news.bg/politics/borisov-uspyal-da-izleze-suh-ot-imotniya-skandal-spored-aezh.html", "text": "Премиерът за пореден път доказа, че може да извлече активи от неприятна ситуация за него и неговата партия. Това заяви пред БНР Иван Радев от Асоциацията на европейските журналисти - България по повод имотния скандал и думите на Бойко Борисов, че свобода на словото у нас има, тъй като именно заради журналистически разкрития се е стигнало до политическите сътресения, оставките и прокурорските проверки.Виждаме, че министър-председателят, вместо да коментира и да търпи пасивите от подобно нещо, успява да излезе сух от водата и да покаже положителната страна, посочи Радев.Според него имотният скандал е бил \"доста неочакван\" за българската политическа класа, защото от години не се е случвало големите медии да работят солидарно и в една посока.Той припомни, че през 2018 г. е имало  в който се казвало, че журналистиката в България се сблъсква със \"стена от мълчание\".Журналистите достигат до големи разкрития и от това после не следва нищо, потвърди и самият Радев, допълвайки, че този път нещата са се случили по по-различен начин и са изненадали управляващите, тъй като те вече не са очаквали, че е възможно да се случи в средата, в която функционират медиите и обществото.По негови думи разкритията били доказателство, че политическата класа е функционирала необезпокоявано твърде дълго.Радев припомни предишни опити разкритията да се неглижират чрез коментари за издателите и опити да се внуши, че \"всички са маскари\" . Това руши доверието в демокрацията, доверието в Европа и Европейския съюз, категоричен бе той.Припомняме, скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до редица оставки От своя страна Цветанов се видя принуден да напусне Народното събрание, а депутатът . Днес пък в Народното събрание, заемайки депутатското място на бившия партиен председател.", "date": "2019.05.06", "title": "Борисов успял да излезе \"сух\" от имотния скандал според АЕЖ"}
{"url": "https://news.bg/crime/nameriha-78-godishniya-mazh-prostrelyal-sina-si-v-sofiysko.html", "text": "Органите на реда издирваха 78-годишен мъж, който е прострелял сина си в село Ропот, община Годеч. Софийска област.Около 14 часа същият е бил намерен от екипи на Областната дирекция на МВР в София, съобщиха от полицията. Около 12 часа днес е в полицията е получен сигнал за възникнал семеен скандал в къща в селото. По първоначални данни вследствие на битовата разпра 78-годишен мъж е прострелял сина си, който е на 52 години.След това бащата се е укрил.На място веднага са изпратени екипи на полицията и Бърза помощ.Пострадалият е откаран в болница с огнестрелна рана. Към момента няма данни за състоянието му.На местопрестъплението е извършен оглед. След това полицаите веднага предприели заградителни действия, така че да обхванат по-голям периметър.По случая е образувано досъдебно производство, информират от МВР.", "date": "2019.05.06", "title": "Намериха 78-годишния мъж, прострелял сина си в Софийско"}
{"url": "https://news.bg/regions/premierat-uveri-plovdivchani-che-parkat-im-nyama-da-se-zastroyava.html", "text": "Премиерът Бойко Борисов се срещна с пловдивчаните, които , предаде БНР.Пред тях той увери, че е разпоредил в плана на Пловдив въпросният все още незастроен терен, който е частна собственост, да остане парк и да бъде озеленен. Обещанието му беше посрещнато с аплодисменти от хората.От своя страна районният кмет Ральо Ралев също увери гражданите, че собственикът на терена Байрям Солак няма да получи разрешение за строеж.От Инициативния комитет съобщиха, че ще присъстват на предстоящата общинска сесия, за да защитят парка.На срещата Бойко Борисов обясни, че кметът на града Иван Тотев не присъства, защото е на важни преговори, към които ще се присъединят той, както и вицепремиерът Томислав Дончев и финансовият министър Владислав Горанов. Борисов увери, че ако преговорите бъдат успешни, строителството на Околовръстното шосе ще започне веднага.Припомняме, протестите в защита на парка ", "date": "2019.05.06", "title": "Премиерът увери пловдивчани, че паркът им няма да се застроява"}
{"url": "https://news.bg/world/zaev-pozdravi-evropeyskiya-prezident-na-severna-makedoniya.html", "text": "Северна Македония има европейски президент. Това заяви премиерът Зоран Заев след оповестяването на резултатите от вчерашния втори тур на президентските избори, предаде МИА. Със задоволство той отбеляза в речта си победата на Стево Пендаровски. По думите му, най-важното е, че вотът е преминал спокойно и без нарушения, а страната вече има избран легитимен президент. С два нормално протекли тура на изборите ние доказахме, че страната е готова за Европа. Мястото ни е в ЕС и НАТО. Сега властите трябва да се върнат към основната си работа - подобряване икономическото положение на гражданите, каза още той. Заев е убеден, че политиката на разделение на нацията е победена. Припомняме, че  на Северна Македония. Кандидатът на управляващата коалиция води с 57,64 процента пред конкурента си опозиционната ВМРО-ДПМНЕ Гордана Силяновска-Давкова. Това стана ясно още вчера като частични резултати от преброяването на бюлетините. Вотът е валиден, тъй като избирателната активност премина 40 процента. ", "date": "2019.05.06", "title": "Заев поздрави \"европейския президент на Северна Македония\" "}
{"url": "https://news.bg/world/laurentino-kortiso-pecheli-prezidentskite-izbori-v-panama.html", "text": "Кандидатът за президент на левоцентристката Революционно-демократическа партия и бизнесмен Лаурентино Кортисо печели президентските избори в Панама.Това показват все още неокончателни резултати. Новината бе съобщена при обработени над 90 процента от протоколите.Разликата с конкурента му Ромуло Ру от дясноцентристката Демократична промяна е около 2 процента. Ру не се признава за победен все още. Кортисо взима 33% от гласовете срещу 31% за опонента му. Проучванията на общественото мнение преди вота сочеха преднина за Кортисо от 10 процента. ", "date": "2019.05.06", "title": "Лаурентино Кортисо печели президентските избори в Панама "}
{"url": "https://news.bg/politics/sumata-i-vnoskite-podvodnite-kamani-v-pregovorite-za-iztrebiteli.html", "text": "Утре за САЩ, за да преговаря за закупуване на нови изтребители за българската армия, заминава българска делегация. Съставена е от заместник министрите на отбраната, икономиката и финансите.В Деня на българската армия военният министър Красимир Каракачанов сподели пред Нова телевизия двата подводни камъка, които могат да провалят сделката - това са крайната цена и схемата на разплащане, която ще се договори.Каракачанов обясни, че макар и парламентът да е одобрил излизане извън рамката на одобрената сума, \"не можем да излизаме обаче безмерно\", а и е нужно да останат пари и за другите проекти за модернизация, по които работят в Министерство на отбраната. Каракачанов посочи и че от \"Локхийд Мартин\" могат да поставят и непреодолими условия по отношение на вноските. Еднократно плащане би било тежко условие.Окончателното решение е в ръцете на правителството и парламента, обясни Каракачанов.По отношение на сроковете за доставка на изтребителите Красимир Каракачанов няма притеснения и смята, че един такъв сериозен производител би се справил и през 2023 година България би имала най-модерните изтребители.Припомняме,  за преговори с правителството на САЩ за сключване на договор за придобиване на нов тип боен самолет. На 16 януари  за закупуване на изтребител.Срещу  и начина на провеждане на процедурата се обявява не веднъж държавният глава Румен Радев, който я определи като На въпрос защо и тази година на парада за 6 май няма да има представителство на македонските въоръжени сили, , Каракачанов обясни, че тази година политическата обстановка в Северна Македония  е усложнена. \"Ние си приличаме\", посочи Каракачанов и обясни, че ако премиерът Зоран Заев бе изпратил представителна рота както миналата година, то това би било използвано от неговите политически опоненти, за да го оплюят.", "date": "2019.05.06", "title": "Сумата и вноските - подводните камъни в преговорите за изтребители"}
{"url": "https://news.bg/regions/spirat-za-kratko-dvizhenieto-po-am-trakiya-zaradi-papata.html", "text": "Днес - 6 май, за кратки интервали от време преди обяд и в следобедните часове ще бъде спряно движението по АМ \"Тракия\" в участъка от 119-ти до 165-ти км.Това съобщават от АПИ, от където обаче не посочват точните часове, в които магистралата няма да бъде ползвана.Ограничението е във връзка с посещението на папа Франциск в Раковски.Ще бъде въведен обходен маршрут в посока Бургас - от пътен възел \"Пловдив-Запад\" при 119-ти км на АМ \"Тракия\" по път I-8 към с. Поповица, а след това по път II-66 Поповица - Чирпан към пътен възел \"Плодовитово\" при 165-ти км на АМ \"Тракия\".Обходният маршрут е валиден за пътуващите в посока към София.", "date": "2019.05.06", "title": "Спират за кратко движението по АМ \"Тракия\" заради папата"}
{"url": "https://news.bg/bulgaria/papa-frantsisk-patyat-na-bezhantsite-e-krast.html", "text": "Папа Франциск посети бежански център в столичния квартал \"Враждебна\", където бе поздравен с две песни на български от детски хор.Винаги остава надеждата, обърна се папата към бежанци в центъра.Папа Франциск сравни бежанския път с Христовия кръст. \"Светът е изпълнен с мигранти, с хора, които търсят своето ново място за живеене и техният път е един кръст\", заяви папа Франциск. Той пожела радостта на песните да ги съпровожда в пътя им, както и благодари за добрата воля и гостоприемството.Молете се за мен, завърши папа Франциск.Децата подариха на папата свои рисунки.От центъра във \"Враждебна\" папа Франциск заминава за Раковски, където ще се срещне с католическата общност и ще даде първо причастие на деца.", "date": "2019.05.06", "title": "Папа Франциск: Пътят на бежанците е кръст"}
{"url": "https://news.bg/society/zapochva-svetovnata-sedmitsa-za-patna-bezopasnost.html", "text": "Започва Световната седмица за пътна безопасност.С решение на общото събрание на ООН до 2020 година е обявено \"Десетилетие за действие за безопасност по пътищата\" Седмицата се отбелязва на всеки две години. Мотото на седмицата за тази година е \"Ролята на обучението за пътната безопасност\".По данни на МВР в рамките на изминалата 2018 година само в на територията на България при катастрофи са загинали 609 души при възникнали 6 674 тежки пътни произшествия.При тези катастрофи са ранени други 8 445 души.", "date": "2019.05.06", "title": "Започва Световната седмица за пътна безопасност"}
{"url": "https://news.bg/society/vodosvet-na-boynite-znamena-i-znamenata-svetini-na-denya-na-balgarskata-armiya.html", "text": "6 май - Ден на храбростта и Българската армия.Президентът Румен Радев присъства по традиция на водосвета на бойните знамена и знамената светини пред храм-паметник \"Св. Александър Невски\". Този ден смирява политиците, които рамо до рамо участват в тази празнична традиция.Корнелия Нинова беше рамо до рамо до бившия монарх Симеон Сакскобургготски. Вътрешният министър Младен Маринов, както и главният секретар на МВР Ивайло Иванов и военни също присъстваха.Въпреки прогнозите за проливен дъжд и гръмотевици, слънцето беше неотменен спътник на божествената молитва.Знамената на Българската армия наричаме \"светини\", тъй като върху тях е изобразен светият кръст, изписани са свещените думи, като \"С нас е Бог\".Те се освещават ежегодно и са символ на вярност, чест и доблест.Чрез освещаването на знамената се счита, че Божията благодат ще освещава, ръководи и изпълва с благодатни сили всички, които воюват под тези знамена.Ритуалът на освещаването на военните знамена на Българската войска има дълбоки исторически корени. Първото историческо свидетелство за този ритуал е за освещаване на бойните знамена преди победната битка на цар Симеон I Велики над византийските войски при река Ахелой през 917 година. Водени от вярата, че нищо добро и полезно не можем да сторим без Бога и благодатните сили, които по молитвите на светата Църква ни изпраща Той, този водосвет се служи и до днес.Камбанен звън ознаменува тържествения водосвет.Вицепрезидентът Илияна Йотова бе до държавния глава Румен Радев и военния министър Красимир Каракачанов. Кметът на София Йорданка Фандъкова също присъства. Там беше и председателят на парламента Цвета Караянчева.Положени бяха венци пред паметника на Незнайния войн.Много граждани се събраха да видят гергьовската традиция.", "date": "2019.05.06", "title": "Водосвет на бойните знамена и знамената светини на Деня на Българската армия"}
{"url": "https://news.bg/society/mvnr-nyama-postradali-balgari-na-letishte-sheremetievo.html", "text": "Няма данни за пострадали български граждани при  в Москва, съобщиха от Министерството на външните работи.Към 9 часа от посолството на България в Москва не са изпратили информация до Външно за български граждани, които да са пострадали при инцидента, при който пожар на борда обхвана пътническия самолет \"Сухой Суперджет 100\", извършил аварийно кацане на московското летище \"Шереметиево\" в Москва.Консулът ни в Москва Николай Панайотов е осъществил контакт с международния отдел на Министерството на извънредните ситуации в Руската федерация. Оттам категорично е потвърдено, че няма пострадали или загинали български граждани.Мисията ни поддържа непрекъснат контакт с руските власти.Летище \"Шереметиево\" работи в щатен режим. Полетите към София не се пренасочват към други московски летища.По последни данни при тежкия инцидент са загинали 41 души, от общо 78 души на борда.По информация на летището екипажът на самолета, пътуващ от Москва за Мурманск, е съобщил за неизправност след излитането и е решил да се върне на \"Шереметиево\".Самолетът е извършил аварийно кацане, след като на борда му е избухнал пожар, допълват от руската авиогара.При необходимост от съдействие българските граждани могат да се свържат с посолството ни в Москва на дежурния телефон в работно и извън работно време: +7 495 234 0226", "date": "2019.05.06", "title": "МВнР: Няма пострадали българи на летище „Шереметиево“"}
{"url": "https://news.bg/int-politics/s-60-000-glasa-prednina-pendarovski-pecheli-izborite-v-makedoniya.html", "text": "Кандидатът на управляващата коалиция Стево Пендаровски е новият президент на Северна Македония и първият президент на страната след смяна на името.Окончателните резултати на Централната избирателна комисия от втория тур на президентските избори, който се проведе вчера, показват преднина за Пендаровски. Той събира 436 212 гласа, или 51,66 процента, съобщава от агенция МИА. Опонентът му - кандидатката на опозиционната партия ВМРО-ДПМНЕ Гордана Силяновска-Давкова - събира 377 713 гласа, или 44,73 процента.При преброяването са констатирани 30 442 невалидни бюлетини, или 3,61 процента. Избирателната активност за балотажа е 46.70%, или от общо 1 808 131 граждани с право на глас вчера са гласували 844 365.Припомняме, че на  Пендаровски и кандидатката на ВМРО-ДПМНЕ получиха по около 41 процента от гласовете.  до голяма степен зависеше от гласуването на албанските избиратели. победителя в изборите, както и целия македонски народ - Северна Македония има европейски президент. Според премиера с двата нормално и спокойно проведени тура за изборите, Северна Македония е показала, че е готова за своя европейски път.Генералният секретар на НАТО Йенс Столтенберг бе един от първите, които поздравиха Стево Пендаровски с победата на изборите и с поста президент на Северна Македония. Столтенберг заявява, че с нетърпение очаква да работи със Северна Македония като следващия - 30-ти - член на Алианса.27-годишният спор за името на съседната ни държава бе разрешен със  с посредничеството на ООН.Новото име през февруари, след като конституционните промени бяха публикувани в Официален вестник.Договорът от Преспа отвори пред страната пътя към членството в НАТО и ЕС.Очаква се страната официално да стане 30-ти член на НАТО на срещата на върха на Алианса в Лондон през декември, където блокът ще отпразнува 70-тата си годишнина.Пендаровски ще бъде петият президент на страната. Преди него държавни глави бяха Киро Глигоров, Борис Трайковски, Бранко Цървенковски и Георге Иванов, който оглавява страната два последователни мандата.Президентът се избира за срок от пет години.", "date": "2019.05.06", "title": "С 60 000 гласа преднина Пендаровски печели изборите в Македония"}
{"url": "https://news.bg/politics/da-podadesh-raka-na-bezhantsite-ne-oznachava-da-otvorish-granitsite-si.html", "text": "Вицепремиерът и министър на външните работи Екатерина Захариева е на мнение, че посещението на папа Франциск в страната ни е голяма призвание за българската политика и реклама за България.В ефира на bTV Захариева коментира призива на Светия отец на  да се помогне бежанците. \"Това беше призив да се подаде ръка на хората, бягащи от война. Подайте ръка не означава отворете границата си всеки да дойде. Всеки, който бяга от война, трябва да отиде на контролно-пропускателния пункт, а не да минава тайно със стълби\", коментира Захариева.Според министъра папата е изключително отдаден на възстановяването на мира по света и на човешките права. \"Това е папа, който е извън протокола, видяхте как вчера излезе от храма \"Св. Александър Невски\" и се ръкува с всички хора. Доверието в папа Франциск е много по-голямо, отколкото доверието в самата католическа църква\", тълкува още Захариева.Относно  - Стево Пендаровски, външният министър каза, че очаква от него различно отношения към България.", "date": "2019.05.06", "title": "Да подадеш ръка на бежанците не означава да отвориш границите си"}
{"url": "https://news.bg/world/sasht-dislotsiraha-samoletonosach-i-bombardirovachi-sreshtu-iran-v-blizkiya-iztok.html", "text": "САЩ дислоцираха самолетоносач в Близкия изток, за да изпратят \"ясно и недвусмислено послание\" на Иран, съобщават Би Би Си и други медии.Съветникът по национална сигурност на Белия дом Джон Болтън заяви, че са предприели действията \"в отговор на редица проблематични и ескалиращи сигнали и предупреждения\".\"Ройтерс\" отбелязва, позовавайки се на американски източник, че разполагането на самолетоносача е на основата, че е възможна атака срещу въоръжените сили на САЩ.Болтън предупреди, че те ще предприемат контраатака с \"безпощадна сила\".В съобщение съветникът на президента на САЩ Доналд Тръмп отбелязва: \"САЩ разполагат ударната група USS Abraham Lincoln (Ейбрахам Линкълн) и ударна група бомбардировачи в региона на Централното командване на САЩ, за да изпратят ясно и недвусмислено послание на иранския режим, че на всяка атака срещу интересите на САЩ или нашите съюзници ще бъде отговорено с безпощадна сила\".\"САЩ не търсят война с иранския режим. Но ние сме напълно подготвени да отговорим на всяка атака, дали чрез прокси сили, Революционната гвардия или редовните ирански сили\", добави той.Самолетоносачът беше в Европа за военни игри със съюзниците на САЩ, които се провеждат от края на април. Не за първи път USS Abraham Lincoln е изпращан в Персийския залив. Но този път е разположен на фона на напрежението между двете държави.", "date": "2019.05.06", "title": "САЩ дислоцираха самолетоносач и бомбардировачи срещу Иран в Близкия изток"}
{"url": "https://news.bg/society/gen-popov-armiyata-e-silna-kogato-horata-ya-obichat.html", "text": "\"Армията е силна, когато хората я обичат\". Това заяви пред Нова председателят на Комисията по отбрана в Народното събрание ген. Константин Попов.Според него армията ни е боеспособна с бойния си дух, въпреки липсата на кадри.Шефът на военната комисия коментира и . Той изрази задоволство от това и подчерта, че \"собствената школа предполага и възраждане на българската авиация\".\"Инвестициите започнаха още преди създаването на училището. Инвестираха се над 4 млн. лева в материална база, възстановяването на авиационната техника и закупуването на нов тренажор\", посочи Попов. По думите му обаче са необходими и още средства.", "date": "2019.05.06", "title": "Ген. Попов: Армията е силна, когато хората я обичат"}
{"url": "https://news.bg/world/izvadiha-chernite-kutii-ot-zapaliliya-se-ruski-samolet.html", "text": "Извадиха двете \"черни кутии\" от \"Шереметиево\" вчера, съобщават руски медии.При инцидента загинаха най-малко 41 души.Пътническите самолети обикновено имат две \"черни кутии\" - с техническите параметри от полета и със запис на разговорите в пилотската кабина.Следственият комитет на Русия потвърди, че 41 души, включително две деца, са загинали при пожара.Самолетът е бил с полет от Москва до Мурманск.Създадена е специална държавна комисия за разследване на причините и обстоятелствата около трагедията.ТАСС информира, позовавайки се на източници от правоохранителните органи, че повечето от жертвите са загинали в резултат на отравяне от дима.Самолетът се запали при аварийно кацане на столичното летище. Според командира на самолета и други членове на екипажа машината е била ударена от мълния, което довело до възникване на проблеми с автоматиката.Видео от охранителна камера показва как самолетът каца, отскача и след това задната част на самолета се удря в пистата.Няма данни за ", "date": "2019.05.06", "title": "Извадиха черните кутии от запалилия се руски самолет"}
{"url": "https://news.bg/society/radev-horata-s-pagoni-osaznavat-svoyata-misiya.html", "text": "Малко са държавите съхранили своето име, вяра и език през многовековни превратности и изпитания. Това заяви президентът Румен Радев в реч по случай 6 май - Ден на храбростта и празник на Българската армия.Народът ни, по думите му, се е съхранил, защото е осъзнал единството на меч, дух и слово.Българският войник е бил последната саможертвена преграда, припомни държавният глава.Армията винаги е била символ на чест и слава, доблест и държавност, изтъкна Радев. Според него войската ни е преживяла редица изпитания, недоимък, съкращения и политическо високомерие.Той изрази задоволство, че въоръжението най-после е във фокуса на държавата. Радев иска ясна визия и прозрачност при модернизацията на армията. Трябвало да се зачита военната експертиза.Безмълвието днес може да струва много на подчинените и данъкоплатците утре, предупреди Радев. Армията трябвало да заеме своето достойно място в обществото ни.Армията ни е призвана да бъде стожер на стабилност и държавност. В нея не трябвало да има политическо вмешателство.Румен Радев отдаде почит и на онези смели българи, които въстават срещу произвола и застоя в защита на истината. В тях е надеждата за една по-справедлива, по-човечна и просперираща България, каза той.Ретро техника от Втората световна война дефилира на военния парад по случай 6 май. Това е новост за гергьовския парад. Хеликоптери дадоха старта на парада на военна техника. Преди това на площада преминаха видовете сили. Представителните части бяха посрещнати от събралото се множество с аплодисменти и развети знамена.", "date": "2019.05.06", "title": "Радев: Хората с пагони осъзнават своята мисия"}
{"url": "https://news.bg/world/kitay-prodalzhava-targovskite-pregovori-sas-sasht-vapreki-zaplahite-na-tramp.html", "text": "Министерството на външните работи на Китай обяви, че търговските преговори със САЩ ще продължат и по план преговарящият екип се подготвя да пътува до Вашингтон тази седмица, съобщават медии.Говорителят не отговори директно дали вицепремиерът Лю Хъ ще ръководи делегацията.Вчера президентът на САЩ Доналд Тръмп заплаши да наложи нови мита върху вноса на китайски стоки, за да ускори темпото на преговорите. Но китайското министерство отбеляза, че подобни заплахи са отправяни и в миналото. Отделно Пекин изрази съжаление от решението на Вашингтон да увеличи санкциите срещу Техеран.Тръмп обяви, че ще увеличи митата върху китайски стоки за 200 милиарда долара от 10% на 25 на сто. Съветникът му Лари Кудлоу смята, че митата са \"полезни при преговорите\" с Пекин.По-рано се появи информация на вестник \"Уолстрийт джърнъл\", че Пекин обмисля дали да отмени търговските преговори със САЩ.По план преговорите трябва да продължат във Вашингтон в сряда.South China Morning Post пише, че Лю Хъ може и да не отмени визитата в САЩ, а да я отложи с три дни и да пътува за САЩ в четвъртък за еднодневно посещение.", "date": "2019.05.06", "title": "Китай продължава търговските преговори със САЩ въпреки заплахите на Тръмп"}
{"url": "https://news.bg/society/zasileni-merki-za-sigurnost-v-rakovski-predi-poseshtenieto-na-papata.html", "text": "Засилени са мерките за сигурност в Раковски за днешното посещение на папа Франциск.Изградени са пропускателните пунктове и е започнало пускане на поклонници към площада, където е църквата \"Пресвето сърце Исусово\", в която папата ще отслужи Света литургия с първо причастие на 250 деца, пише bTV.В града се очакват над 30 хиляди вярващи, което е доста повече от населението на Раковски.Органите на реда предупреждават хората да носят дъждобрани заради възможните дъждове. Ще се допускат и хора с чадъри.МВР предупреждава - няма да се допускат хора с опасни предмети. Всички трябва да носят документи за самоличност. Няма да се допускат и хора във видимо нетрезво състояние.Всеки гражданин може да носи в себе си до половин литър вода.Пътят на папа Франциск ще мине покрай една от местните забележителности - жилищен блок с лика на единствения досега папа посетил България.Живущите са предупредени да съберат прането от просторите си.Припомняме, заради визитата на папата движението по АМ \"Тракия\" беше спряно за кратко.", "date": "2019.05.06", "title": "Засилени мерки за сигурност в Раковски преди посещението на папата"}
{"url": "https://news.bg/society/gergyovden-e-5.html", "text": "Днес се чества паметта на Св. Великомъченик Георги Победоносец, който е сред най-почитаните у нас светци още от покръстването на българите преди 11 века. Св. Георги е от малкото светци, почитан и славен както от християни, така и от мюсюлмани. Празникът се чества като Ден на храбростта и като празник на Българската армия.Християнският великомъченик Св. Георги Победоносец е живял в малоазийската провинция Кападокия по времето на римския император Диоклетиан (284-305 г.).Бъдещият светец постъпва съвсем млад във войската и проявява завидни военни способности. На 20-годишна възраст получава чин на военен трибун. Страстен привърженик и защитник на Христовата вяра, Георги е хвърлен в тъмница, подложен е на жестоки изтезания и е обезглавен през 288 г.Според житието недалеч от гроба му се появявал змей, който опустошавал околността. Светецът успял да порази с копието си чудовището.От тогава се ползва със славата на един от най-изявените змееборци (драконоборци) и конници в християнството, поради което е избран за светец покровител на войната и войската. В християнската иконография Св. Великомъченик Георги се изобразява възседнал бял кон, а дългото му копие е забито в устата на страшен змей.В памет на Св. Георги (от гръцки \"земеделец\") Гергьовден се почита от народа и като празник на земята, на земеделието и животновъдството. Светията е покровител на овчарите и стадата. В народните песни и легенди той е надарен с мощ и юначество, представен е като пръв змееборец, побеждаващ ламята.Народът почита паметта на Св. Георги с различни ритуали, сред които най-известни са освещаването на гергьовското агне и на обредните хлябове. За българите Гергьовден е един от най-големите и тържествени народни празници, който поставя началото на лятото и на новата стопанска година. На този ден се прави курбан в чест на Св. Георги, пече се агне и цялото семейство се събира на празничната трапеза.Имен ден празнуват Георги, Гергана, Гинка, Галя, Ганка, Ганчо.6 май е и Денят на храбростта и празника на Българската армия. Днес ще се проведе и традиционният военен парад в столицата.Армията  генерална репетиция за парада. Стана ясно ", "date": "2019.05.06", "title": "Гергьовден е"}
{"url": "https://news.bg/press/papa-frantsisk-balgariya-vinagi-e-bila-most-mezhdu-iztoka-i-zapada-tezhka-katastrofa-kray-asenovgrad-dvama-zaginaha-trima-raneni.html", "text": "Визита. \"Дума\":Папа Франциск: България винаги е била мост между Изтока и ЗападаВашата държава винаги се е отличавала като мост между Изтока и Запада, способна да благоприятства срещата между различни култури, етнически групи, цивилизации и религии, които тук от векове живеят мирно заедно. Това заяви папа Франциск в речта си на площад \"Атанас Буров\", където имаше съвместно изявление с президента Румен Радев.Светият отец кацна на българска земя малко преди 10 часа и на летището бе посрещнат от премиера Бойко Борисов с държавни почести. Двамата имаха разговор на четири очи, след което премиерът Борисов заяви, че папата е благословил България и я поздравил за нейните успехи, включително за успешното европейско председателство през 2018 година, предаде БГНЕС.Аз съм вярващ човек, българинът е вярващ човек. Радвам се и благодаря на всички българи, за разбирането и за тази възможност, да посрещна един от символите на вярата за съвременния свят - Негово Светейшество Папа Франциск. Вярвах, че той ще приеме поканата да посети България, вярвам, че страната ни ще остави в него спомен за добри хора, толерантни и миролюбиви, добави Бойко Бойко. Той определи посещението на папата като \"голяма реклама за България\". А това, че за втори път глава на римокатолическата църква посещава страната ни, означавало, че демократичните процеси са необратими. Според премиера Борисов апостолическото посещение на папа Франциск е висока чест за България, вдъхновяващо послание и подкрепа за мира в региона и света. Протести. \"24 часа\":Полиция и протести в Кърнаре след масов бой в заведениеНапрежение, протести и засилено полицейско присъствие в Кърнаре. Причината е масово сбиване снощи, в заведение в населеното място.Жителите на Кърнаре излизат за втори път на протест тази вечер. Водят с тях и децата. Напрежението там ескалира, след около полунощ снощи група от около 20 мъже от ромски произход нападнаха с камъни и ножове празнуващи в местно заведение. Арабаджиеви. \"Монитор\":Арабаджиеви пазили схемите за данъчни престъпления в джиесемите сиСемейство Арабаджиеви са пазили схемите за данъчни престъпления в мобилните си телефони. Това разкриха от прокуратурата по време на съдебното заседание за мярката на неотклонение на Ветко Арабаджиев, който късно снощи беше екстрадиран от Испания в България, предаде Канал 3.Според държавното обвинение бизнесмените са разпореждали на близки до тях да убеждават социално слаби лица да стават фиктивни собственици на кухи фирми. Дружествата извършвали симулативни операции, а оборотите им били връщани обратно на бизнесмените. От прокуратурата посочиха още, че злоупотреби е имало и в дружествата захарен комбинат и \"Виктория груп\", които са собственост на фамилията. В периода от 2013 до 2018 година Арабаджиеви не са внасяли ДДС. В резултат на това щетите за държавата били за милиони левове.\"Разбирам обвиненията, но не разбирам какво общо имам с тях\", заяви пред спецсъда Ветко Арабаджиев. Срещу него вече има повдигнато обвинение за ръководене на организиране престъпна група и пране на пари. Починал. \"Сега\":Почина спортният журналист Радослав Янкулов На 66 години почина Радослав Янкулов - един от емблематичните спортни журналисти, бивш директор на Българското национално радио, съобщи \"24 часа\".Янкулов е роден на 11 февруари 1953 година в София. Учи в 7-а гимназия, но в края на 10-и клас се премества в спортното училище \"Олимпийски надежди\". Завършва ВИФ и журналистика в СУ \"Св. Климент Охридски\". През 1976 г. постъпва в БНР. В края на 80-те напуска \"Хоризонт\" и за кратко е зам. главен редактор на спортната редакция в БНТ.Продължава кариерата си в няколко частни медии. За две години е шеф на пресслужбата на БФС.Ръководител е на пресслужбата на бившата Държавна агенция за младежта и спорта (ДАМС), когато начело бе Весела Лечева (2005-2009 г.) Генерален директор е на Българското национално радио от 23 май 2013 г. до 17 май 2016 г. Катастрофа.\"24 часа\":Тежка катастрофа край Асеновград - двама загинаха, трима ранениМъж и жена са издъхнали на място, а трима други са пострадали и са откарани в болница след челен удар между джип \"Мерцедес\" и лек автомобил \"Тойота\", съобщиха от полицията.Тежката катастрофа е станала в участъка от кръговото движение до КЦМ. Жертвите са от тойотата, а ранените - от джипа.Предстои да се установи самоличността им. На място са полицаи, които регулират трафика. От Агенция \"Пътна инфраструктура\" е създадена организация движението при 18-и километър да се осъществява двупосочно в едната лента.", "date": "2019.05.06", "title": "Папа Франциск: България винаги е била мост между Изтока и Запада; Тежка катастрофа край Асеновград - двама загинаха, трима ранени"}
{"url": "https://news.bg/weather/11-oblasti-v-zhalto-zaradi-dazhd.html", "text": "Обичайният за Гергьовден дъжд и тази година няма да ни подмине. В 11 области на страната е обявен жълт код за очаквани интензивни валежи. Това съобщават от НИМХ. Кодът е в сила за Велико Търново, Враца, Габрово, Ловеч, Перник, Русе, Търговище, София, София област и Стара Загора. Над останалата част от страната също ще превалява. Очакват се и градушки. През денонощието ще има интензивни валежи с гръмотевични бури. На места се очакват значителни валежи с количества до 25-30 л/кв.м.Ще нахлува студен въздух. Максималните температури ще бъдат между 16 и 22 градуса. През следващите дни захлаждането ще продължи. ", "date": "2019.05.06", "title": "11 области в жълто заради дъжд "}
{"url": "https://news.bg/bulgaria/prodalzhava-poseshtenieto-na-papa-frantsisk-u-nas.html", "text": "Продължава посещението на папа Франциск у нас. То преминава под мотото  \"Мир на Земята\".Припомняме, че той пристигна вчера и с президента Румен Радев, премиера Бойко Борисов и патриарх Неофит. Вторият му ден у нас ще започне с визита в един бежански лагер, след което в 9.30 ч ще се отправи със самолет за Раковски. Тук, в църквата \"Пресвето Сърце Исусово\" в кв. Генерал Николаево папата ще отслужи литургия за Първото причастие на децата от цяла България.След нея ще последва обяд с епископите на България в манастира на сестрите францисканки и среща с католическата общност и богопосветените в църквата \"Свети Михаил Архангел\" в кв. Секирово, където папата ще произнесе слово.В 17.15 ч. папа Франциск ще се отправи отново за София, където ще оглави молитвата за мира в присъствието на представители на различни религиозни изповедания на площад \"Независимост\".На 7 май в 8.20 ч. Светият Отец ще се сбогува с България и ще се отправи, със самолет, за Скопие.Годишно главата на римокатолическата църква прави не повече от 4 пътувания. Посещението на папа Франциск се случва 17 години след визитата на папа Йоан Павел Втори у нас.", "date": "2019.05.06", "title": "Продължава посещението на папа Франциск у нас "}
{"url": "https://news.bg/world/tramp-malar-ne-tryabva-da-svidetelstva-pred-kongresa.html", "text": "Спецпрокурорът Робърт Мълър не трябва да свидетелства пред комисията на Конгреса по руската афера.  На това мнение е американският президент Доналд Тръмп, чиято дейност именно бе предмет на разследването. Предвидено е Мълър да говори на 15 май. Според държавния глава обаче, демократите се нуждаят от неговите показания, за да ги използват срещу президента. В началото на месеца, Мълър се оплака, че главният прокурор на САЩ Уилям Бар е представил \" за \"намесата на Русия\" в американските избори.Той смята, че писмото на Бар до Конгреса не отразява напълно контекста, естеството и същността на работата и заключенията по \"руския случай\".Тръмп нарече разследването на Мълър \"голяма, мазна загуба на време, енергия и пари\". Бар трябваше да говори пред Конгреса на 1 май, но на планираното изслушване.Самият Мълър акцентира върху данните за възпрепятстване на правосъдиетоот страна на Тръмп, като посочва, че в доклада не са повдигнати обвинения поради правната невъзможност да бъде обвинен действащ президент.Спецпрокурорът е успял да потвърди категорично, че и Тръмп, и членове на екипа му са се срещали многократно с руски представители по време на изборната кампания през 2016 г., но е сметнал, че това е недостатъчно за повдигане на формално обвинение.", "date": "2019.05.06", "title": "Тръмп: Мълър не трябва да свидетелства пред Конгреса "}
{"url": "https://news.bg/world/pompeo-ne-vizhda-myastoto-na-maduro-v-badeshteto-na-venetsuela.html", "text": "Президентът Николас Мадуро няма място в бъдещето на Венецуела. В това е убеден американският държавен секретар Майк Помпео, цитиран от CNN. В интервю за ABC, Помпео заяви, че Мадуро управлява временно, но това няма да продължи дълго. Трудно е да се предскаже кога ще бъде сложен краят, но е въпрос на седмици, убеден е той, като припомни кризата в страната. В предишни свои изявления по темата, Венецуела. \"Президентът съвършено ясно и последователно заяви: възможни са военни действия. Ако е необходимо, САЩ ще ги проведат\", заяви той, отбелязвайки, че Вашингтон се опитва да направи всичко възможно, за да избегне насилието.\"Ние бихме предпочели мирното предаване на властта, при което (президентът на Венецуела Николас) Мадуро си тръгва и се провеждат нови избори\", допълни той.Помпео заяви, че лишаването от свобода на лидера на венецуелската опозиция Хуан Гуайдо би предизвикало \"значителна ескалация\" на обстановката и би принудило САЩ да реагират.Докато САЩ подкрепят Гуайдо като временен лидер, . Помпео и руския външен министър Сергей Лавров ще обсъдят ситуацията във Венецуела на среща във Финландия през следващата седмица.", "date": "2019.05.06", "title": "Помпео не вижда мястото на Мадуро в бъдещето на Венецуела "}
{"url": "https://news.bg/world/izrael-i-palestinski-grupirovki-sklyuchiha-primirie.html", "text": "Израел и палестински групировки сключиха примирие. То влиза в сила от 4:30 часа местно време. Това са съобщили от палестинска страна. Потвърдено е от и от анонимни източници на египетските посредници. От израелска все още няма официален коментар. Американският президент Доналд Тръмп се обяви в \"Туитър\" срещу \"терористите в Газа\" и призова за край на насилието. Това споразумение трябва да сложи край на няколко дни интензивни удари, по време на които повече от 600 ракети бяха изстреляни по територията на Израел, а четирима цивилни - убити. Еврейската държава нанесе удари по 200 цели в Ивицата Газа.Премиерът на Израел Бенямин Нетаняху обяви вчера, че е  в Ивицата Газа. \"Хамас\" носи отговорност не само за атаките и действията, но също и за действията на \"Ислямски джихад\" и ще платят много висока цена за това\", закани се министър-председателят.Европейският съюз призова удари срещу Израел от Газа.  пропускателни пунктове за преминаването на хора и стоки с Газа. ", "date": "2019.05.06", "title": "Израел и палестински групировки сключиха примирие "}
{"url": "https://news.bg/int-politics/borisov-izprati-saboleznovaniya-na-medvedev-za-samoletnata-katastrofa.html", "text": "Премиерът Бойко Борисов изпрати съболезнователна телеграма до министър-председателя на Руската федерация Дмитрий Медведев във връзка с тежката .Припомняме, при инцидента вчера, 5 май, загинаха над 40 души и много бяха ранени.\"Приемете моите най-искрени съболезнования за случилото се на летище \"Шереметиево\", г-н министър-председател. Бих желал да изразя чрез Вас своята съпричастност към болката и страданието на близките на загиналите и да пожелая скорошно оздравяване на ранените в тази тежка катастрофа\", пише премиерът в съболезнователния адрес.Съболезнователен адрес изпратиха и министърът на външните работи Екатерина Захариева и председателят на Народното събрание Цвета Караянчева.По данни на МВнР .", "date": "2019.05.06", "title": "Борисов изпрати съболезнования на Медведев за самолетната катастрофа"}
{"url": "https://news.bg/world/ruskite-sledovateli-nazovaha-versiite-za-aviokatastrofata-na-sheremetievo.html", "text": "Следственият комитет (СК) на Русия посочи основните версии за  на летище \"Шереметиево\", съобщават ТАСС и други руски медии.Комитетът разглежда редица версии за катастрофата на Sukhoi Superjet 100, сред които са недостатъчна квалификация на пилотите, диспечерите и лицата, провели техническата проверка на борда, а също така неизправност на машината и неблагоприятни метеорологични условия, обяви пред журналисти официалният представител на СК Светлана Петренко.По време на инцидента на борда на самолета е имало 78 души, включително три деца и петчленен екипаж. Непосредствено след кацането са евакуирани 33 пътници и 4 члена на екипажа. 41 души са загинали.ТАСС информира, позовавайки се на източници от правоохранителните органи, че повечето от жертвите са загинали в резултат на отравяне от дима.Самолетът \"Сухой Суперджет 100\" на авиокомпанията \"Аерофлот\" е изпълнявал полет от Москва за Мурманск, но е поискал да се върне и да кацне аварийно на столичното летище.Самолетът се запали при аварийно кацане на столичното летище. Според командира на самолета и други членове на екипажа машината е била ударена от мълния, което довело до възникване на проблеми с автоматиката.Видео от охранителна камера показва как самолетът каца, отскача и след това задната част на самолета се удря в пистата.По-рано стана ясно, че саНяма данни за ", "date": "2019.05.06", "title": "Руските следователи назоваха версиите за авиокатастрофата на Шереметиево"}
{"url": "https://news.bg/society/vtori-den-papa-frantsisk-e-v-balgariya.html", "text": "Папа Франциск отслужи Света литургия в Раквски.Литургията се проведе в църквата \"Пресвето сърце Исусово\".Папата даде и Първото причастие на 250 деца от цяла България. Тайнството на първото причастие е част от католическата традиция.Хиляди вярващи очакваха папа Франциск в Раковски. Всички чакаха и неговата благословия към децата, които за първи път ще приемат тялото и кръвта Христови.\"Момичета и момчета, дошли сте тук от всяко кътче на тази земя на розите, за да участвате в този чудесен празник, който съм сигурен, че няма да забравите никога\", обърна се папата към децата.\"Първото причастие преди всичко е един празник, в който честваме Иисус, който пожела да остане винаги до нас и няма никога да ни изостави. Изминахте дълъг път, за да дойдете в град Раковски. Вашите свещеници и учители по вероучение ви придружиха и по пътя, който ви води днес до срещата с Иисус и да го приемете в сърцата си\", продължи папа Франциск, цитиран от bTV.\"Помнете, че това тайнство е на първото причастие, а не на последното. С това тайнство приемате Бога\", обърна се към децата папата.Папата разказа на децата, че да приемеш първото причастие означава да желаеш всеки ден да си все по-близо до Иисус, да расте приятелството ти с него и да помагаш и на другите да се наслаждават на приятелството, което желае да ни дари.\"Господ се нуждае от вас, за да може да извърши чудото. Да дари своята радост на вашите близки и приятели\", призова Негово Светейшество.След края на Светата литургия папата се оттегли на кратка почивка и обяд в манастира \"Света Елисавета\" в Раковски.След почивката си папа Франциск тръгна с папамобила към църквата \"Свети Архангел Михаил\" в града, където е на среща с 700 души от българската католическа общност. Той беше посрещнат с тържествена програма.Предстои папа Франциск да се върне в София, където около 17 часа ще се проведе събитие за мир с представители на различни вероизповедания в България. Папата ще говори с послание за мир на площад \"Независимост\".", "date": "2019.05.06", "title": "Втори ден папа Франциск е в България"}
{"url": "https://news.bg/world/mey-provela-tayni-pregovori-za-vtori-referendum-za-brekzit.html", "text": "Премиерът на Великобритания Тереза Мей е провела тайни дискусии относно вероятността за организиране на втори референдум, ако преговорите с лейбъристите за Брекзит се провалят, пише \"Дейли телеграф\".Тази седмица консерваторите и лейбъристите ще подновят преговорите в опит да договорят споразумение за излизане от политическата криза.Премиерът е обсъдил сценарии със съветници и министри в случай, че правителството не може да предотврати парламентарен вот за втори референдум.Финансовият министър в сянка Джон Макдонъл коментира, че \"може би е добре\" всяко споразумение да бъде подложено на втори референдум.Мисля, че консерваторите трябва да признаят, че ако бъде договорено споразумение, може би голяма част от депутатите ще поискат публичен вот, добави той.По време на разговорите е обсъден сценарий, който предвижда да се предложат на избирателите три сценария: да се напусне ЕС без споразумение, да се подкрепи сделката на Мей за Брекзит и оставане в съюза.Правителствени източници подчертаха, че референдумът като вариант ще бъде разгледан подробно от кабинета, ако парламентът поиска. Мей се е обявила против, като е отбелязала, че депутати от опозицията имат за цел да спрат Брекзит чрез организиране на втори референдум.Лидерът на Лейбъристката партия Джереми Корбин заяви, че сделката на Мей за Брекзит ще бъде върната в парламента, ако партията му не се договори с консерваторите, където се очаква да бъде отхвърлена още веднъж.", "date": "2019.05.06", "title": "Мей провела тайни преговори за втори референдум за Брекзит"}
{"url": "https://news.bg/world/razrushitelite-na-sasht-da-napusnat-yuzhnokitaysko-more-predupredi-kitay.html", "text": "Китай съобщи, че Военноморските сили (ВМС) са предупредили американски кораби, плаващи в близост до острови в Южнокитайско море, да напуснат региона и че САЩ трябва да прекратят провокативните действия, информира \"Ройтерс\".Два американски разрушителя плаваха на 12 морски мили от рифовете Гавин и Джонсън в района на спорните острови Спратли, обяви говорител на американските военни.Китай има претенции към островите и рифовете. Бруней, Индонезия, Малайзия, Филипините, Тайван и Виетнам също имат претенции към територии в акваторията.Говорител на външното министерство на азиатската държава коментира, че американските кораби са навлезели във водите до островите без разрешението на китайското правителство и ВМС са предупредили корабите да напуснат региона.Според ведомството действията на САЩ нарушават суверенитета на Китай, вредят на мира, сигурността и добрия ред в акваторията. Китай е силно недоволен от това и решително се противопоставя, отбеляза говорител на ведомството.\"Китай призовава САЩ да прекратят тези провокативни действия\", обяви говорителят и добави, че Пекин ще продължи да предприема необходимите мерки, за да защити суверенитета и безопасността си.Вашингтон твърди, че корабите преминават покрай островите, за да \"запазят достъпа\" до международните водни пътища.", "date": "2019.05.06", "title": "Разрушителите на САЩ да напуснат Южнокитайско море, предупреди Китай"}
{"url": "https://news.bg/world/eur250-000-globa-za-roditeli-v-germaniya-ako-ne-vaksinirat-detsata-si-sreshtu-morbili.html", "text": "Родители, които отказват да ваксинират децата си срещу морбили в Германия, са заплашени от глоба до 250 000 евро.Това става ясно от законопроект, представен от здравния министър Йенс Шпан, цитиран от \"Гардиън\".Проектозаконът, който трябва да влезе в сила от 1 март 2022 г., ако бъде прокаран през парламента до края на тази година, ще направи ваксинирането срещу морбили задължително за всички деца в детските градини и училищата, както и за учителите, възпитателите и медицинския персонал в болниците.От юли 2020 г. родителите, записващи децата си в детски градини или училища, ще трябва да представят доказателство, че децата им са ваксинирани или да докажат, че имат здравословно състояние, което не им позволява да бъдат ваксинирани.Според изчисления на здравното министерство законопроектът ще обхване около 361 000 неваксинирани деца, които вече посещават училища и детски градини, както и 220 000 възрастни.Всички родители трябва да се чувстват в безопасност, че техните деца няма да бъдат заразени или да бъдат заплашени от морбили, коментира Шпан в интервю за вестник \"Билд ам зонтаг\".Министърът отбеляза, че иска напълно да се отърват от морбили и похвали ваксините като \"едно от най-големите постижения на човечеството\".", "date": "2019.05.06", "title": "€250 000 глоба за родители в Германия, ако не ваксинират децата си срещу морбили"}
{"url": "https://news.bg/disasters/vzriv-na-avtotsisterna-v-niger-vze-desetki-zhertvi.html", "text": "Десетки загинаха при взрив на автоцистерна в Нигер, предаде \"Спутник\" по информация на местни медии.Инцидентът е станал тази сутрин. Цистерната се е преобърнала край бензиностанция в Нямей и живущите в близкия квартал - предимно жени и младежи - са започнали да събират разлятото гориво от резервоара. Минути по-късно обаче то се е възпламенило и автоцистерната е избухнала.До момента са открити 56 тела. Предполага се обаче, че броят на жертвите е по-голям. Няколко души са пострадали при взрива и са откарани в болница.Спасителната операция продължава.", "date": "2019.05.06", "title": "Взрив на автоцистерна в Нигер взе десетки жертви"}
{"url": "https://news.bg/world/smeseni-chuvstva-v-svetovnite-medii-za-vizitata-na-papa-frantsisk-v-balgariya.html", "text": "Медии по света следят визитата на папа Франциск в България, а някои от събитията на папата се излъчват пряко по телевизии в много държави.Не всички акценти и впечатления от посещенеито на Светия отец у нас обаче са позитивни.Националният телевизионен канал 2000 към италианската епископална конференция предава директно всичко, свързано с визитата на папата след кацането на самолета в София.В студиото на телевизията има и коментар със специалисти по различните страни на християнството и историята, в което участват и български експерти, предаде кореспондентът на БНР в Рим Елена Шаханова.\"Гостите в студиото останаха захласнати - много харесаха музикалния съпровод на гвардейския духов оркестър пред президентството, който предаде тържественост и жизненост на церемонията там с президента Радев и папа Франциск. Много се хареса и хоровото изпълнение при излизане от Светия синод и край \"Александър Невски\". Според мен се получи хубава, българска картичка за италианския зрител\", разказа Шаханова за българската публика.По думите ѝ ежедневниците в Италия обаче са избрали друг акцент от посещението на Светия отец в страната, а именно посланието му проблемите с миграцията: \"Не затваряйте очите си, сърцето и ръцете си за който чука на вратата ви\", както призова папа Франциск.Изданията в Италия подчертават, че думите на папата идват 3 седмици преди изборите за Европейски парламент и то в страна, която, по думите му, е мост между Изтока и Запада. Папата призова и Европа да бъде всеобхватна, открита и приветлива.\"Като се уточнява, че той знае много добре, че българите емигрират. Медиите са единни, че в ЕС България е на последно място с висок риск за бедност. Изтъква се казаното от папата в София, че трябва да се направи така, че младите хора в България да не чувстват нужда да имигрират\", обясни Шаханова.Тя посочи и че медиите в Италия подчертават уважението и обичта на папата към Българската православна църква, за срещите му с патриарх Неофит в Светия синод както и фактът, че той е отслужил неделната света литургия с омофора, подарена му от премиера Бойко Борисов.Кореспондентът на националното радио сподели още, че е била впечатлена от приветливото държание на папата към цялото българско общество.Във Франция също не пропуснаха да отразят посещението на Негово Светейшество в \"най-бедната страна в ЕС\".От АФП посочват, че през втория ден на посещението си у нас папа Франциск е посетил близо 50 мигранти в бежанския център във Враждебна.Те не също така обаче не пропускат да напомнят и че страната ни неколкократно е била критикувана заради нарушения на човешките права на мигрантите, търсещи убежище.\"До всички българи, които са запознати с драмата на емиграцията, с цялото ми уважение ви призовавам да не затваряте очите, сърцата и дланите си - в унисон със своите традиции - до тези, които чукат на вратата ви\", бяха точните думи на папа Франциск.Те обаче срещнаха смесени реакции и у нас. По-рано днес вицепремиерът и министър на външните работи Екатерина Захариева наред с твърденията си, че посещението на папата е добра реклама за България, посочи и че  всеки да дойде. \"Всеки, който бяга от война, трябва да отиде на контролно-пропускателния пункт, а не да минава тайно със стълби\", все пак допълни тя.Междувременно пък по данни от доклада Global Trends на Агенцията на ООН за бежанците и официалната статистика на Държавната агенция за бежанците към Министерски съвет става ясно, че от миналата година България е приела само 0.5% от молбите за закрила в ЕС. През 2018 година в България едва 731 души са получили бежански и хуманитарен статут.Отделно статистиката сочи, че .Тези данни донякъде обуславят някои от чуждестранните мнения за страната ни, подчертани покрай визитата на .New York Times пише, че папата е призовал за толерантност към бежанците \"една от най-враждебните към мигранти\" нации в Европа, като по този начин се е поставил в остър конфликт с правителството и църквата.Washington Post пък отбелязва, че управляващата \"център-дясната проевропейска управляваща коалиция\" в България всъщност е съставена от 4 партии, 3 от които са националистически, антимиграционни и които насърчават враждебни нагласи към мигрантите. Нещо повече - изданието припомня, че кабинетът поиска от ЕС да затвори границата си за мигранти и .Радио \"Свободна Европа\" пък набляга на явното \"студено\" отношение на църквата ни към посещението на папата, отбелязвайки, че Франциск не веднъж се е опитвал да преодолее напрежението между православието и католицизма. Въпреки това Българската православна църква отказала и отрекла възможността да се помоли заедно с него.", "date": "2019.05.06", "title": "Смесени чувства в световните медии за визитата на папа Франциск в България"}
{"url": "https://news.bg/world/byagay-frenskata-politsiya-zatvori-uchastak-v-parizh-sled-invaziya-na-balhi.html", "text": "Полицейски участък в Североизточен Париж трябваше да бъде евакуиран в неделя след инвазия на бълхи, съобщиха от полицейски синдикат, цитиран от АФП.\"Полицейският участък е затворен до второ нареждане\", пише на бележка, поставена на входната врата на участъка, който е разположен в 19-ти район на френската столица.Alliance police union написа в \"Туитър\", че участъкът е \"засегнат от инвазия на бълхи\". Допълва се, че условията на работа са непоносими от дни.Радио France Bleu Paris отбелязва, че въпреки усилията проблемът, възникнал преди три седмици, се е влошил в четвъртък, след като полицаи са били ухапани от бълхи.Без да знаят някои от полицаите са занесли \"нашественици\" и в домовете си.Няколко полицаи са се консултирали с лекари след ухапванията. Има и ухапани деца на полицаи.Полицейският синдикат поиска целият участък да бъде обезпаразитен. Процесът може да отнеме най-малко 48 часа.Днес представители на синдиката ще се срещнат с вътрешния министър Кристоф Кастанер, за да обсъдят здравето на служителите.", "date": "2019.05.06", "title": "Бягай! Френската полиция затвори участък в Париж след инвазия на бълхи"}
