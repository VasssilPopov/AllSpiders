{"url": "https://news.bg/disasters/vatikana-e-v-shok-i-taga.html", "text": "Ватикана публикува следното изявление в отговор на пожара от Нотр Дам.\"Светият престол с шок и тъга научил новината за ужасния пожар, който опустошил катедралата \"Нотр Дам\" в Париж, символ на християнството във Франция и по света. Изразяваме своята близост с френския католицизъм и към гражданите на Париж.Молим се за пожарникарите и за всички онези, които правят всичко възможно да се изправят пред тази драматична ситуация. \"Това посочват от Ватикана относно пожара в центъра на Париж.", "date": "2019.04.15", "title": "Ватикана е в \"шок и тъга\""}
{"url": "https://news.bg/int-politics/dzhimi-kartar-sasht-sa-nay-voynstvenata-natsiya-v-istoriyata-na-sveta.html", "text": "По-рано тази година бившият президент на САЩ Джими Картър изпрати писмо на президента Тръмп с някои съвети за управлението на отношенията между САЩ и Китай. Картър наблюдава нормализирането на дипломатическите отношения между страните преди 40 години. А в събота вечер Тръмп се е обади на Картър да си поговорят за това.Това е първият път, когато са говорели, коментира Картър и допълва, че Тръмп е обяснил, че е особено загрижен за това как Китай \"ни изпреварва\", а Картър се съгласява, че това е вярно, съобщава \"Обществено радио в Атланта\".\"А знаете ли защо, аз нормализирах дипломатическите отношения с Китай през 1979 г. От 1979 г. знаете ли колко пъти Китай е воювал с някого - нито един път. А ние сме във война\", коментира той.САЩ е във война през всички 242 години от своята история, с изключение на 16 години, обяснява Картър.Той определя САЩ като \"най-войнствената нация в историята на света\", поради склонността да се опитва да принуди другите да \"възприемат американските ни принципи\".Картър коментира, че вместо във война, Китай инвестира в собствената си инфраструктура, споменавайки, че Китай има 18 000 мили високоскоростна железопътна линия. \"Колко мили високоскоростната железница имаме в нашата страна? Нула\".\"Изхарчихме, мисля, че 3 трилиона долара\", допълва Картър за американските военни разходи. \"... Това е повече, отколкото можете да си представите. Китай не е пропилял нито една стотинка във война и затова те са пред нас. Почти във всяко едно отношение\".\"И мисля, че разликата е, че ако вземем 3 трилиона долара и го сложим в американската инфраструктура, вероятно ще имаме и остатък от 2 трилиона долара. Ще имаме високоскоростна железопътна линия. Ще имаме мостове, които не се срутват, ще имаме пътища, които се поддържат правилно. Нашата образователна система би била толкова добра, колкото тази в Южна Корея или Хонконг\".\"Не съм сравнявал неблагоприятно страната си с Китай. Просто го посочих, защото снощи получих обаждане по телефона\", допълва Джими Картър.Той коментира, че е разбрал, че Тръмп е разтревожен от това, че Китай ще надмине САЩ като най-голямата икономическа суперсила в света.\"Аз наистина не се страхувам от това време, но то притеснява президента Тръмп и не знам защо. Не го критикувам - тази сутрин\", добави КартърГоляма част от урока на Картър в неделната сутрин е отвъд политиката, съсредоточава се върху важността да се въведат добродетели като мир и доброта в днешния свят.Миналия месец Джими Картър стана най-възрастният жив президент на САЩ.", "date": "2019.04.15", "title": "Джими Картър: САЩ са най-войнствената нация в историята на света"}
{"url": "https://news.bg/crime/vaklin-iskal-lichno-otmashtenie-i-vendeta.html", "text": "Бившият кмет на \"Младост\" Петко Дюлгеров се отказал от показанията си по делото \"Иванчева\", защото преди е бил натискан от служители на КПКОНПИ. Това заяви вече и пред журналисти Петко Дюлгеров, след като беше осъден на първа инстанция от Специализирания наказателен съд. Припомняме, на последното заседание по делото обвиненият Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро. Присъдата, която чу днес Дюлгеров е .Петко Дюлгеров обаче не каза дали е имало натиск от страна на прокуратурата.По думите на Дюлгеров обвинението му е една много добре замислена провокация, защото Ваклин си говори с оферти от прокуратурата как да се махне Иванчева.По думите на Дюлгеров между Ваклин и Иванчева имало конфликт и Ваклин искал лично отмъщение и вендета. Той определи направеното от Ваклин като \"долна, ниска провокация, съшита с бели конци\".Самата му връзка с Ваклин Дюлгеров обясни като контакт през председателя на строителните предприемачи Георги Шопов. А парите, които е получил от Ваклин като хонорар, с който да се оперира в Турция. Ставало въпрос за 14-15 000 евро хонорар и Ваклин искал да му ги даде много по-рано. Дюлгеров обаче отказал такъв вариант с мотив, че искал да помогне на строителния предприемач да свърши работата, да му придвижи бизнеса и нещата да вървят.Петко Дюлгеров не знае какво се е случило с останалите пари. Дюлгеров беше категоричен, че ще обжалва наложената присъда от съда.Като предистория Дюлгеров разясни пред журналисти, че Александър Ваклин непрекъснато лъже, но никога не му е отговорил на въпроса кой точно е искал пари. Също така Ваклин го провокирал и с какви милиони разполагал, а Дюлгеров се чудел как обикновен човек ходи със 70 000 евро в джоба.Той се опитал да разреши проблема между Иванчева и Ваклин като се опитал да бъде медиатор между тях. Иванчева била обидена, че Ваклин е пуснал жалба срещу нея и са я викали по институциите. От друга страна обаче и Ваклин го бил лъгал, че е оттеглил жалбата си. Ваклин лъжел Дюлгеров през цялото време и искал среща с Иванчева, която да го увери, че бизнесът му щял да върви по най-бързата процедура.Адвокат Марияна Тодорова коментира, че не е имало никакви доказателства за проведени срещи между Петко Дюлгеров и Александър Ваклин. Тя недоумява, защо Петко Дюлгеров е осъден затова, че е улеснил искане и е премахнал спънки в неговото помагачество между страните.Припомняме, че вчера се проведоха  Десислава Иванчева и нейната заместничка Биляна Петрова. Дни преди това адвокатът на Иванчева Марин Марковски заяви, че По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".Преди месец стана ясно, че в тефтерчето на Десислава Иванчева - основно доказателство на обвинението - е Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за .", "date": "2019.04.15", "title": "Ваклин искал лично отмъщение и вендета"}
{"url": "https://news.bg/regions/normalizira-se-obstanovkata-na-kapakule.html", "text": "Нормализира се обстановката на ГКПП \"Капъкуле\", съобщават от Министерството на външните работи.Към 16:00 часа за неплатени пътни такси на митнически паркинг на територията на митническа зона \"Тракия\" са задържани два леки автомобила. Няма задържани тирове. Във връзка с въведената на 11 април система за заплащане на излизане от Турция на ГКПП на наложени парични глоби за пътни такси по информация на Генералното ни консулство турските митнически власти са установили, че са били допуснати технически грешки при около 100 случая с чужди граждани и са били надвзети парични суми.Към момента не е установено при колко от тези случаи става въпрос за български граждани и фирми.На срещата на генералния ни консул в Одрин с директора на Митници \"Тракия\" е постигната договореност до края на тази седмица Турция да предостави на ГК Одрин списък на автомобилите, на които са били наложени и заплатени по-високи такси.Очаква се бъде предоставен и електронен адрес, на който да се изпращат молби за възстановяване на надвзетите суми.Турция е поела ангажимент след получаване на въпросните молби надплатените финансови средства да бъдат възстановени в кратък срок.В консулството ни в Одрин към момента са постъпили 2 сигнала от български граждани за надвзети суми за неплатени пътни такси, които се проверяват.Според въведената на ГКПП в Турция нова система на излизане от страната се изисква плащане на незаплатени пътни такси от 01.01.2017 г. насам.В момента новата система включва събиране единствено на неплатени пътни такси - за магистрали, мостове, пътни съоръжения, но се очаква в бъдеще да заработи в пълен капацитет, включително и за събиране на неплатени глоби за нарушение на правилата за движение на територията на ТурцияБългарските граждани, желаещи да проверят дали имат неплатени пътни такси в Турция, зачислени на техните моторни превозни средства, може да го направят на електронен адрес: https://webihlaltakip.kgm.gov.tr/WebIhlalSorgulama/Sayfalar/SorgulamaПрипомняме, че по-рано Вчера стана ясно, че на ГКПП \"Капъкуле\". До ситуацията се стигна, след като преди дни и не пускат нито един шофьор да продължи, ако има неплатени пътни глоби или такси за територията на Турция.От Министерството на външните работи съобщиха, че  при оплаквания във връзка с новата система за плащания на ГКПП в южната ни съседка.", "date": "2019.04.15", "title": "Нормализира се обстановката на \"Капъкуле\""}
{"url": "https://news.bg/regions/patyat-varna-kranevo-zastrashen-zaradi-svlachishte.html", "text": "Свлачище в района на спирка \"Кипарис\" застрашава пътя Варна - Кранево, информира БНТ.Оттам през лятото минава основният трафик от Северна България и Румъния към Южното Черноморие.Водоподаването в района е спряно, за да се забавят свлачищните процеси.Държавата е отпуснала 2 милиона лева за отводняване на терена, което ще забави придвижването на земните маси към морето.Стоян Пасев, областен управител на Варненска област, заявява, че ако не се решен генерално проблема, няма да дойде инвеститор, който да налее капитал в тези зони.По думите му през лятото ще има допълнителни пречки, заради интензивния трафик между Златни пясъци и Албена.Според специалистите, ако свлачището не бъде овладяно, след години има реална опасност пътят да бъде затворен.За да се намалят вибрациите по проблемния участък, тежкотоварните коли са отклонени по обходен маршрут през село Осеново. Въведено е и ограничение на скоростта.", "date": "2019.04.15", "title": "Пътят Варна - Кранево застрашен заради свлачище"}
{"url": "https://news.bg/int-politics/venetsuelski-bezhantsi-iskat-deystviya-ot-sasht-sreshtu-maduro.html", "text": "Венецуелски бежанци изискват действия от САЩ, докато Помпео посещава границата с Колумбия. Хора се придържат към външните релси на моста Симон Боливар, за да гледат как президент Иван Дюк и държавният секретар на САЩ Майк Помпео вървят по същия път, по който ежедневно минават почти 4 000 венецуелски бежанци, съобщава СиБиЕс.Притокът на бежанци \"създаде голям социален и икономически шок\", коментира Дюк до Помпео. \"Но както винаги съм казвал, ние сме тук, за да помогнем на венецуелците, които бягат от брутална диктатура.\"Половин милион венецуелци са избягали през границата в Колумбия през последните две години. Венецуелските бежанци скандират пред Помпео и Дюк  \"свобода\" и лозунги против Мадуро.На въпроса какво искат от САЩ, протестиращите отговарят - \"интервенция\".Администрацията на Тръмп постоянно обяснява, че всички възможности са на масата в усилията си да накарат Мадуро да се оттегли. Той е обявен за незаконен лидер от САЩ и десетки други нации, които подкрепят провъзгласилия се за временен президент Хуан Гуайдо.Белият дом не е дал никакви публични индикации, че може да има военна намеса, като вместо това подчертава дипломацията, санкциите и визовите ограничения срещу режима на Мадуро.Помпео се обърна и към кубинското и руското правителства за подкрепата им към Мадуро, включително чрез изпращане на войски и оборудване във Венецуела. \"Кубинците трябва да разберат също, че ще има разходи, свързани с постоянната подкрепа на Никола Мадуро. Ще имаме същия разговор и с руснаците\", обяснява той.С изключение на Куба, в региона рядко има толкова политически консенсус, колкото по време на кризата във Венецуела. Лидерите във всяка посетена от Помпео страна, декларират последователно съгласуване с американската политика. Но това не прави решението за военни действия по-лесно.Дори след като обяснява, че \"с диктатори, с тирани, няма диалог. Ти се бориш с тях\", външният министър на Парагвай Луис Кастильони не изглежда готов да изпрати войски. \"Убедени сме, че всички дипломатически усилия, които се правят за изолиране на този режим, ще доведат до резултати за кратко време\", обяснява той.Помпео отхвърля идеята, че политиката на администрацията на Тръмп с имигрантите на собствената им граница е в противовес със съчувствената реторика към разселените венецуелци.\"Това не нищо подобно на това, което се случва в ръцете на Мадуро или където и да е в Централна и Южна Америка. Сравнението е нелепо. Никола Мадуро не допуска храната, която стои тук\", обяснява Помпео.Попитан по-рано по време на пътуването си в Латинска Америка, дали е говорил с лидерите на региона за решението на администрацията на Тръмп да намали помощта за Гватемала, Хондурас и Ел Салвадор, страните на произход за повечето пристигащи каравани, на южната граница на САЩ Помпео обяснява, че те разбират позицията на САЩ.\"Всички, всяка страна разбира, че нациите трябва да защитават своите граници и да установят суверенитет. Не съм чувал никакво оплакване от тези страни за нашите усилия да направим това\", коментира Майк Помпео.", "date": "2019.04.15", "title": "Венецуелски бежанци искат действия от САЩ срещу Мадуро"}
{"url": "https://news.bg/politics/radev-prizova-deputatite-da-otstoyavat-interesite-na-naroda.html", "text": "\"Търновската конституция е постижение, въплътило ценностите и идеалите на Българското възраждане, които продължават да бъдат отправна точка за развитието ни като нация и държава.\"Това заяви държавният глава Румен Радев по време на изнесеното тържествено заседание на Конституционния съд на Република България, което се състоя във Велико Търново. Президентът е в града за участие в честванията по случай 140 години от приемането на Търновската конституция.По думите на Румен Радев две послания оставят създателите на първата ни Конституция - завет за политическа мъдрост и за народен суверенитет, както и послание \"законите да се правят от народа и за народа\".Държавният глава посочи, че преди 140 години нашите народни представители са били водени от убеждението да отстояват интересите на народа и не са си и помисляли, че могат да предложат и гласуват закон, който да не служи на българския народ.\"Това е завет, който приканвам нашите народни представители да следват във всяка своя мисъл, всяка своя дейност и всяко свое решение\", призова Румен Радев.Държавният си глава изтъкна още, че в динамичната и противоречива действителност днес върховенството на Конституцията заслужава особено внимание и грижи.Румен Радев връчи почетен плакет \"Св. св Кирил и Методий\" на Народно читалище \"Надежда-1869\" по случай 150 години от създаването на културната институция.", "date": "2019.04.15", "title": "Радев призова депутатите да отстояват интересите на народа"}
{"url": "https://news.bg/society/grazhdani-protestirat-v-zashtita-na-desislava-ivancheva.html", "text": "Граждани протестират в защита на Десислава Иванчева в центъра на София, съобщи Нова телевизия.Недоволни от решението на съда се организираха чрез социалните мрежи и се събраха пред Представителството на Евросъюза у нас.Протестът е под мотото \"Подкрепа за българските \"Кьовеши\".Припомняме, че по-рано бившият кмет на район \"Младост\"  и глоби от 10 000 и 15 000 лв. Заместничката ѝ Биляна Петрова получи 15 години, Петко Дюлгеров е осъден на 12 години затвор и глоба в размер на 12 000 лв.Преди началото на съдебното заседание Биляна Петрова заяви, че очаква оправдателна присъда и очаква да се докаже, че прокуратурата лъже. Десислава Иванчева от своя страна заяви, че ако получат осъдителна присъда, значи държавата е умряла и е в крах.Припомняме, че вчера се проведоха  Десислава Иванчева и нейната заместничка Биляна Петрова.Дни преди това адвокатът на Иванчева Марин Марковски заяви, че По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".На последното заседание по делото обвиненият Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро.На същото заседание замесена в случая се оказа и  чието име нашумя през последните седмици покрай Преди месец стана ясно, че в тефтерчето на Десислава Иванчева - основно доказателство на обвинението - е Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за .", "date": "2019.04.15", "title": "Граждани протестират в защита на Десислава Иванчева"}
{"url": "https://news.bg/int-politics/turtsiya-ochakva-ne-samo-da-kupi-f-35-no-i-da-e-partnyor-v-proizvodstvoto.html", "text": "Закупуването на руски противоракетни системи не трябва да води до санкции на САЩ, тъй като Анкара не е противник на Вашингтон и остава ангажирана с НАТО, коментира турският министър на отбраната Хулуси Акар, цитиран от \"Ройтерс\".Той допълва, че Турция очаква да остане не само купувач на изтребители F-35, но и партньор в неговото производство, въпреки предупрежденията на САЩ, че ще бъде изключена от проекта F-35, ако купува руските С-400. \"Ние твърдо вярваме, че свързването на С-400 с проекта F-35 е жалко. Очакваме Съединените щати и други партньори по проекта да спазят ангажиментите си\", добави той на конференция във Вашингтон.САЩ заявяват, че няма да позволят F-35 да оперира заедно с руската отбранителна система. Държавният секретар на САЩ Майк Помпео заяви миналата седмица, че Анкара, че може да се изправи пред санкционен закон, известен като CAATSA.Акар повтаря предложението на Турция да проведе технически разговори със Съединените щати, за да се справи с \"техническите проблеми\" във връзка със закупуването на С-400.Турция също така оценява обновената оферта на САЩ за закупуване на системи за противоракетна отбрана Patriot. \"Наскоро получихме ново предложение за Patriot. Тази оферта вече е на масата, ние я изучаваме внимателно\", допълва той.По-рано,  заради решението на Анкара да разположи руски зенитни ракетни системи С-400. за продажба на оръжия освен сделката за ПВО, обяви Владимир Путин миналата седмица.", "date": "2019.04.15", "title": "Турция очаква не само да купи F-35, но и да е партньор в производството"}
{"url": "https://news.bg/politics/svobodata-e-nay-vazhnata-duma-za-karayancheva-v-tarnovskata-konstitutsiya.html", "text": "Цвета Караянчева отбеляза, че Конституционният съд и Народното събрание заседават тук в старопрестолния град, за да честват смелостта и вдъхновението на строителите на България. Председателят на Народното събрание Цвета Караянчева участва във Велико Търново в тържественото открито заседание на Конституционния съд на Република България, посветено на 140-ата годишнина от приемането на Търновската конституция.\"В продължение на два кратки месеца на разгорещени дебати и политически сблъсъци те успяха да превъзмогнат противопоставянето, а понякога и личната си горделивост в името на една единствена висша цел - възстановяването на българската държавност\", отбеляза Караянчева. Тя подчерта значението на датата 16 април 1879 г., на която България е станала част от модерния свят. По думите ѝ най-важните думи в Търновската конституция са свобода и свободен.Председателят на парламента цитира текста от Търновската конституция \"всякой роб от какъвто пол, вяра и народност да бъде, свободен става, щом стъпи на Българска територия\" и отбеляза, че този текст не съответства на Органическия устав. По думите ѝ той е изцяло израз на волята на първите български депутати.Цвета Караянчева отбеляза, че подписването на Търновската конституция е изцяло българско дело, както Съединението и Независимостта.Тя подчерта, че създаването на Конституционния съд от VII Велико народно събрание през 1991 г. също е дело с огромно значение.\"За първи път в България се създава орган, който да осигурява върховенството на основния закон по отношение на актовете на Народното събрание и указите на президента\", допълни Караянчева.Парламентарният шеф посочи, че през годините в него са работили и работят видни представители на юридическата практика и на правната теория в България.\"В 30-ата годишнина от началото на българския преход искрено и с гордост можем да кажем, че Конституционният съд остана неопетнена институция, издигната високо над грешките, подводните камъни, интригите и междуособиците, които съпътстваха и вероятно ще продължат да съпътстват политическия живот в България\", добави председателят на Народното събрание.Тя пожела на конституционните съдии сила, смелост и мъдрост, за да продължат да надграждат поставения до този момент стабилен фундамент.", "date": "2019.04.15", "title": "Свободата е най-важната дума за Караянчева в Търновската конституция "}
{"url": "https://news.bg/world/katedralata-notr-dam-gori.html", "text": "Катедралата Нотре Дам се запали, според парижката пожарна служба и очевидци. Това съобщи британският вестник \"Телеграф\".  Пожарът в \"Нотр Дам\" се разрази в първия ден на Страстната седмица на католическия свят.Президентът Еманюел Макрон отмени обръщението си заради пожарът в катедралата. Той трябваше да обяви първоначален пакет от мерки, които ще предприеме, за да отговори на политическите, икономическите и социалните искания на \"жълтите жилетки\", които протестират от пет месеца.Публикувани кадри в социалните мрежи показват голям пожар, който обхваща горната част на катедралата.Пожарът е избухнал в понеделник около 18.30 часа, уточнява в. \"Фигаро\".Според първите свидетелства, огънят е започнал от тавана, който е в основата на шпила.Кулата, която се извисява на 93 метра, се състои от 500 тона дървесина и 250 тона олово.Говорител на пожарникарите в Париж съобщи за \"пожар в покрива на Нотр Дам\" и каза, че са били мобилизирани допълнителни сили. Пожарът е възникнал на скеле, издигнато от едната страна на катедралата, е неофициалната версия, по която работят властите.Те призовават парижаните и гостите на столицата да избягват района на катедралата и да осигуряват придвижването на пожарните и линейките.Шпилът е възстановен от Виолет ле Дюк през XIX век. В момента той се реставрира. Миналата седмица шестнадесет статуи бяха свалени за консервация.Катедралата \"Нотр Дам\" ( бел. прев. Света Богородица) е един от символите на Париж. Тя е построена през 1163 - 1345 г. Катедралата е смятана за едно от най-великите постижения на готическата архитектура.В \"Нотр дам\" през XIX век Наполеон е коронован за император, а през 1970 г. е извършено опелото на генерал Шарл дьо Гол. Катедралата има чудесен орган и съвършена акустика. Там всяка неделя в 17:30 часа се провеждат безплатни концерти. Катедралата побира 9000 души. Тя привлича около 13 милиона посетители годишно. Туристите са привлечени от нейните кули, летящи опори и витражи, които се смята за подвиг на архитектурата, както и за религиозен символ. ", "date": "2019.04.15", "title": "Катедралата \"Нотр Дам\" гори "}
{"url": "https://news.bg/politics/nyama-sarditi-i-obideni-sled-prenarezhdaneto-na-listata-spored-denitsa-zlateva.html", "text": "\"Не смятам, че имаше сърдити и обидени. Волята на НС пренареди листата, но дори и да е имало някаква нотка на обидени, сме достатъчно мъдри да я преодолеем.\" Това заяви пред БНТ зам.-председател на НС на БСП Деница Златева, която е седма в листата за евровота.По думите ѝ Корнелия Нинова би била бламирана, ако листата е отхвърлена.\"Имаме двама души разлика в двете листи\", обясни Златева. Според нея не е важно на кое място се намираш в листата, а какво ще дадеш на самата кампания.Златева е категорична, че на пленума е победила демокрацията в партия.\"Имаше напрежение, но не бих казала, че пленумът беше инфарктен. Излизаме с желание и хъс да победим на изборите\", изтъкна зам.-председателят на БСП.Относно поставения на четвърто мястото Иво Христов, който е началник на кабинета на президента, Златева заяви, че той е човек с много ярко изразени леви позиции и това няма връзка с поста му в президентската институция.\"Не очаквайте, че президентът и БСП непрекъснато стиковат позиции и едва ли не има \"червен телефон\" между двете централи\", уточни тя. Златева коментира и темата за отношенията на БСП с европейската партия ПЕС.\"С ПЕС поддържаме изключително добри отношения, преди две седмици имахме съвместно обучение, между нас няма разлом, няма напрежение\", отбеляза зам.-председателят на БСП.Тя поясни, че е останала неприятно изненадана от коментара на Станишев, че едва ли не партията е антиевропейска и правят подарък на ГЕРБ с тази листа.", "date": "2019.04.15", "title": "Няма сърдити и обидени след пренареждането на листата според Деница Златева"}
{"url": "https://news.bg/disasters/kmetat-na-parizh-pozharat-v-notr-dam-e-uzhasen.html", "text": "В \"Туитър\" кметът на Париж Ан Идалго определи пожара в Нотр Дам като \"ужасен\". Стихията опустоши в понеделник вечер покрива на катедралата \"Нотр Дам\", която е един от най-емблематичните паметници и туристи на френската столица.\"В катедралата на Париж \" Нотр Дам\" бушува ужасен огън. Пожарникарите се опитват да контролират пламъците \", пишеше кметът, докато впечатляващите пламъци поглъщаха покрива на готическия паметник от Средновековието, в сърцето на столицата на остров Ил дьо ла Сите.В момента няма официална информация за щетите.Обновлението на катедралата започна миналия юли, припомня в. \"Фигаро\". За обновлението са нужни 150 милиона евро. Държавата деблокира 2,5 милиона евро за обновяване на кулата с форма на островърха стрела. Тя се издига на 93 метра и е изградена от 500 тона дърво и 200 тона олово.Миналата седмица 16 статуи, разположени около тази кула-стрела, бяха свалени зрелищно с помощта на огромен кран, за да бъдат поверени на ателиета, в които да бъдат реставрирани. По време на тази операция 100-метровият кран в продължение на 10 часа сваляше една по една 16-те медни статуи, изобразяващи 12 апостоли и 4 евангелисти.", "date": "2019.04.15", "title": "Кметът на Париж: Пожарът в Нотр Дам е ужасен"}
{"url": "https://news.bg/disasters/prezidentat-makron-e-na-myastoto-na-pozhara.html", "text": "Президентът на Франция Емануел Макрон, който отложи телевизионната си реч заради пожара в катедралата Нотр Дам, е пристигнал на мястото на трагедията в Париж.Това съобщиха от Елисейския дворец. Премиерът Едуард Филип също ще отиде в района на пожара, разкриха от правителствената пресслужба.Нотр Дам в Париж е в пламъци. Емоция за цяла нация. Мисля за всички католици и за всички французи. Като всички наши сънародници, съм тъжен тази вечер, защото виждам как тази част от нас изгаря, написа Макрон в \"Туитър\".Емануел Макрон трябваше да изложи своите възгледи за реформи, които да удовлетворят жълтите жилетки и техните протести, но пожарът в Нотр Дам, отмени проявата на държавния глава, уточниха от Елисейския дворец.", "date": "2019.04.15", "title": "Президентът Макрон е на мястото на пожара"}
{"url": "https://news.bg/disasters/kulata-strela-na-notr-dam-ruhna-obhvanata-ot-plamatsi.html", "text": "Кулата с форма на стрела на парижката катедрала \"Нотр Дам\" рухна под напора на пламъците, съобщи в. \"Фигаро\".До този трагичен инцидент се стигна, след като цялото скеле, което я обграждаше заради реставрацията, беше обхванато с пламъци.Те се прехвърлиха и по цялата горна част на храма.Това стана на фона на усилията на пожарникарите и столичните власти да овладеят огнената стихия.Кулата, която се извисява на 93 метра, се състои от 500 тона дървесина и 250 тона олово.", "date": "2019.04.15", "title": "Кулата-стрела на Нотр Дам рухна, обхваната от пламъци"}
{"url": "https://news.bg/disasters/tramp-samoleti-tsisterni-da-gasyat-pozhara-v-notr-dam.html", "text": "Самолети цистерни трябва да се включат в гасенето на пожара в парижката катедрала \"Нотр Дам\".Трябва да се действа бързо, призова в профила си в \"Туитър\" Доналд Тръмп.Той посочва, че е ужасно да гледа .Част от горящия покрив също се е срутил.На място има много пожарникари с техника. Районът е отцепен.  в горната част на храма. Полицията каза, че причините засега са неизвестни, няма жертви.Пожарникарите в Париж заявиха, че идеята на Тръмп не е приложима, защото тя заплашва останалите архитектурни и художествените паметници на катедралата.", "date": "2019.04.15", "title": "Тръмп: Самолети - цистерни да гасят пожара в Нотр Дам"}
{"url": "https://news.bg/health/chastnite-bolnitsi-iskat-istinski-reformi.html", "text": "\"Хаотичните действия не решават проблемите, а само ги задълбочават.\" Това заявяват в своя официална декларация от Националното сдружение на частните болници.По думите им нарастващото напрежение в последните седмица оказва негативно влияние върху работата им.Те призовават Министерски Съвет да спре с бюджетните еквилибристики, а Министерството на здравеопазването да даде път на истинските реформи.\"Всяко отлагане ще струва скъпо на всеки от нас и на цялото общество\", категорични са от сдружението.Те уточняват, че макар да не са съгласни с някои от обявените искания, според тях протестът на медицинските работници и фелдшерите има основание.Във връзка с и, те поставят запитване към министър-председателя какво ще стане със заплатите на хилядите медицински специалисти, работещи в извънболнични или частни лечебни заведения.От Националното сдружение на частните болници питат премиера още дали по този начин не се нарушава Конституцията, като се третират нееднакво медицинските специалисти.\"Не се ли нарушават по този начин и европейски директиви, които забраняват държавното подпомагане на търговски дружества?\", пише още в деклрацията им.От сдружението са категорични, че всяка намеса във финансирането на системата за здравеопазване води до дискриминация, вътрешно противопоставяне и нестабилност.Според тях диспропорциите в заплащането на труда на лекарите и медицинските специалисти, не може да се преодолеят с еднократни действия.Те са категорични, че се включват активно в дискусиите за изграждане на нов модел на здравно осигуряване, който да осигури достатъчно средства за функционирането му и правилното им разпределяне, да постави пациента в центъра на системата, да премахне всякакви монополи и осигури условия за стимулиране на честната конкуренция.По думите им обаче вместо това са получили нови лимити - на средства, на легла, на лекарства, забрана за разкриване на нови болници и структури, на нови дейности и други.", "date": "2019.04.15", "title": "Частните болници искат истински реформи"}
{"url": "https://news.bg/int-politics/kanada-udari-sas-sanktsii-43-venetsueltsi-kakto-i-priblizheni-na-maduro.html", "text": "Канада налага допълнителни санкции срещу режима на венецуелския президент Николас Мадуро, удряйки над 40 официални лица и други, приближени до президента на Венецуела, съобщават канадските медии.Санкциите, които Канада налага вече за четвърти път, са насочени към 43 физически лица, които според Отава са \"отговорни за влошаващата се ситуация във Венецуела\", като списъкът включва \"високопоставени официални лица\", \"областни управители\" и други, за които се посочва, че са \"пряко замесени в действия, подкопаващи демократичните институции\".Кимбърли Брайър, която е помощник държавен секретар по въпросите на Западното полукълбо, определи новите санкции като \"правилното нещо, което трябва да се направи\" и призова \"други страни да предприемат конкретни действия в подкрепа на стремежите на венецуелския народ\".Санкциите включват ограничения срещу венецуелския външен министър Хорхе Ареаза, един от малкото висши правителствени служители, които все още не са ударени от тежките санкции на САЩ, които включват замразяване на венецуелските активи в чужбина и опити за прехвърляне на богатството на венецуелската държава към опозиционното правителство за съхранение.Лидерът на венецуелската опозиция Хуан  на Венецуела на 23 януари, по-малко от 2 седмици след встъпването в длъжност на Мадуро за втори мандат. Гуайдо тутакси беше признат от САЩ, Канада и повечето страни от Европейския съюз и Латинска Америка. Официален Каракас определи действията на Гуайдо като опит за преврат. Русия, Китай, Куба, Никарагуа, Турция, Сирия, Сърбия и Северна Корея изразиха подкрепата си за Мадуро.Мадуро все още не е коментирал новото развитие около санкциите, но преди е осъждал всички чуждестранни опити за намеса във вътрешните работи на Венецуела.", "date": "2019.04.15", "title": "Канада удари със санкции 43 венецуелци, както и приближени на Мадуро"}
{"url": "https://news.bg/disasters/boyko-borisov-za-pozhara-v-notr-dam-istoriyata-izchezna.html", "text": "\"Мислите ми са с всички французи и с целия католически свят.Един от символите на Европа - катедралата !Ужасно е да гледаш как 8 века история изчезват пред очите ти.Кураж на всички парижки пожарникари, които тази вечер полагат всички усилия да \". Това написа в профила си във Facebook премиерът Бойко Борисов.", "date": "2019.04.15", "title": "Бойко Борисов за пожара в Нотр Дам: Историята изчезна"}
{"url": "https://news.bg/politics/statii-za-tramp-grabnaha-pulitsar.html", "text": "Наградите на \"Пулицър\" бяха връчени на \"Уолстрийт джърнъл\" и \"Ню Йорк таймс\", съобщи АП.Агенцията отбелязва, че водещите в САЩ вестника са отличени за техните публикации и разследвания за президента на САЩ Доналд Тръмп.\"Уолстрийт джърнъл\" и \"Ню Йорк таймс\" минават за основните критици на управлението на Тръмп в Белия дом.Победителите са журналистите от \"Ню Йорк таймс\" Дейвид Барстоу, Сюзан Крейг и Ръс Бютен за публикации за предполагаемите финансови измами на американския президент Доналд Тръмп.Тръмп призова да се отнеме Пулицър на вестника заради разследването му за тайните споразумения на Тръмп с Русия.\"Уолстрийт джърнъл\" получи награда за поредица от материали, посветени на твърденията, че Тръмп е платил тайно за мълчанието на две жени, които преди това са влизали в интимни отношения с него. \"Питсбург пост\" получи награда за отразяване на терористичната атака в синагогата в Питсбърг, при която загинаха 11 души. Вестникът Sun Sentinel получи \"Пулицър\" за отразяване на стрелбата в гимназията Marjory Stoneman Douglas в Паркланд, Флорида, от 14 февруари 2018 г., при която бяха убити 17 души.Асошиейтед прес получи награда за прикриване на \"епизоди от брутални убийства, извършени по време на войната срещу наркоманиите във Филипините\". Журналистите на \"Ройтерс\" спечелиха наградата \"Пулицър\" за материали за \"насилието срещу бежанците от рохинга в Мианмар\".Служител на \"Вашингтон пост\" получи награда за серия фотосесии, разказващи за глада в Йемен. Фотожурналистите на \"Ройтерс\" получиха награда за покриване на миграционната ситуация на южната граница на САЩ.Американската певица Арета Франклин беше посмъртно наградена с наградата \"Пулицър\". Както беше отбелязано, певицата получи награда \"за безценния принос към американската музика и култура\".", "date": "2019.04.15", "title": "Статии за Тръмп грабнаха \"Пулицър\""}
{"url": "https://news.bg/disasters/pozharat-v-notr-dam-zaplashva-i-tsentralna-kula.html", "text": "Пламъците са достигнали и една от знаковите предни правоъгълни кули на катедралата \"Нотр Дам\". Това съобщава Russia Today.От пожарната служба се опасяват, че е възможно да се срути цялата сграда.На мястото вече са разположени и 400 войници.Районът на пожарът е отцепен, а жителите са евакуирани.Катедралата \"Нотр Дам\" ( бел. прев. Света Богородица) е един от символите на Париж. Тя е построена през 1163 - 1345 г. Катедралата е смятана за едно от най-великите постижения на готическата архитектура.В \"Нотр дам\" през XIX век Наполеон е коронован за император, а през 1970 г. е извършено опелото на генерал Шарл дьо Гол. Катедралата има чудесен орган и съвършена акустика. Там всяка неделя в 17:30 часа се провеждат безплатни концерти. Катедралата побира 9000 души.Тя привлича около 13 милиона посетители годишно. Туристите са привлечени от нейните кули, летящи опори и витражи, които се смята за подвиг на архитектурата, както и за религиозен символ.", "date": "2019.04.15", "title": "Пожарът в Нотр Дам заплашва и централна кула"}
{"url": "https://news.bg/int-politics/tramp-zove-boeing-da-preimenuvat-problemniya-si-samolet-737-max-8.html", "text": "Президентът на САЩ Доналд Тръмп посъветва американският авиостроителен гигант Boeing да ремонтира и преименува проблемните си самолети 737 Max 8 след две фатални катастрофи с този модел самолет само в рамките на няколко месеца, съобщава \"Ройтерс\".Това става, докато регулаторите в световен мащаб продължават да работят с компанията за преглед на нейния приземен най-продаван модел самолет.Федералната авиационна администрация на САЩ се среща с големи авиокомпании и организира съвместен преглед с авиационните регулатори от други страни, докато федералните прокурори, кабинета на главния инспектор на Министерството на транспорта на САЩ и специално съставена комисия преглеждат сертификата на самолета.В публикация в \"Туитър\" рано сутринта източно американско време, Тръмп, който беше собственик на авиокомпанията Trump Shuttle от 1989 до 1992 г. и е авиационен ентусиаст, излезе със собствен съвет към \"Боинг\".\"Като се има предвид какво знам за създаването на търговски марки, може би нищо (но станах президент!), но ако бях на мястото на Boeing, щях да ПОПРАВЯ Boeing 737 MAX, да добавя няколко страхотни екстри и да ПРЕИМЕНУВАМ самолета. Никой друг продукт не е страдал като този. Но отново, какво по дяволите разбирам аз\", написа с ироничен тон Тръмп.Приземяването на самолета също така застраши летния туристически сезон в САЩ, като някои авиокомпании премахват 737 Max 8 от графиците си до август.Тръмп излезе с позицията си, докато \"Боинг\" се опитват да възстановят доверието в своя най-бързо продаван самолет, който е основен източник на печалби и пари за базирания в Чикаго авиостроител, който спечели около 5000 поръчки или около седем години производство на самолета, преди да се разрази кризата след двете катастрофи в Индонезия и Етиопия.", "date": "2019.04.15", "title": "Тръмп зове Boeing да преименуват проблемния си самолет 737 Max 8"}
{"url": "https://news.bg/politics/rumen-radev-zamalcha-za-motivite-na-ivo-hristov-da-vleze-v-evrolistata-na-bsp.html", "text": "\"Президентството не е феодална институция - всеки е свободен да направи своя избор.\" Това заяви президентът Румен Радев пред журналисти в отговор на въпрос за  в предстоящите избори за български представители в Европейския парламент от листата на БСП.Румен Радев подчерта, че според българската конституция гражданите имат правото и свободата да се кандидатират за изборни длъжности. \"Това е лично решение на г-н Христов, което аз уважавам. Всеки е свободен да бъде там, където се надява да бъде най-полезен и най-значим\", заяви президентът, но отклони въпрос какви мотиви е изложил пред него Иво Христов, когато е обявил решението си за се кандидатира на ЕП. На втори такъв въпрос държавният глава заяви: \"Питайте него (бел.ред Иво Христов).\"Припомняме, че само преди четири седмици президентът Румен Радев обяви създаването на Стратегически съвет, който Румен Радев посочи обаче, че не е снемал доверието си от Иво Христов. Според държавния глава България има нужда от компетентни и свободомислещи представители в Европейския парламент, които да отстояват българския интерес, особено в условията на все по-динамична европейска среда.Румен Радев коментира накратко и напрежението, което се създаде в Габрово след побоя, който нанесоха трима цигани на продавач в магазин. Според Радев гневът на хората е разбираем, след като цели поколения в България са израснали с чувство за безнаказаност.Държавният глава посочи, че основният проблем е в беззаконието, което е всеобщ проблем и за държавата. Според него трябват да се приложат два паралелни подхода - от една страна, безкомпромисно и твърдо прилагане на закона и от друга страна, борба със социалните причини, които водят до престъпност - ниското образование, липсата на трудова заетост и липсата на отговорност пред обществото.Президентът е във Велико Търново за участие в честванията по случай 140 години от приемането на Търновската конституция.Пред журналистите там Румен Радев заяви, че създателите на първата ни конституция са оставили завети за политическата мъдрост и за народния суверенитет, както и най-важното - законите да се правят от народа и за народа. \"Ще пожелая на нашите народни представители да не забравят тези завети, да се водят от тях, за да има по-малко президентски вета върху лобистки закони и по-малко закони, отменяни от Конституционния съд\", заяви държавният глава.", "date": "2019.04.15", "title": "Румен Радев замълча за мотивите на Иво Христов да влезе в евролистата на БСП"}
{"url": "https://news.bg/crime/izvanredno-zasedanie-na-saveta-za-sadebnata-reforma-predlagat-ot-bipi.html", "text": "Съветът по прилагане на актуализираната стратегия за продължаване на реформата в съдебната система да бъде свикан извънредно. Това предлагат от Българския институт за правни инициативи (БИПИ).В отворено писмо до правосъдния министър Данаил Кирилов от БИПИ предлагат да има извънредно заседание на Съвета по повод представените от него приоритети при встъпването му в длъжност.Повод за предложението за извънредно заседание е изказване на новия правосъден  от миналата седмица, че първият му приоритет като министър на правосъдието ще бъде изработването на механизъм за предсрочно прекратяване на мандатите на председателите на , Върховния административен съд /ВАС/ и Главния прокурор /ГП/.\"Необходимо е в Съвета да се обсъди какво разбира министерство на правосъдието под предсрочно прекратяване на мандатите и откъде произтича тази инициатива, имайки предвид, че тя не присъства като препоръка/и в нито един европейски или национален документ\", се казва в писмото на Института.Те препоръчват, че ако новият  реши да свика извънредно заседание на Съвета, би могъл да вземе предвид и чл. 4, ал. 4 от ПМС № 3 от 2016 г. Тези текстове дават възможност на председателите на Върховния касационен съд (ВКС) Лозан Панов, Върховния административен съд (ВАС) Георги Чолаков и главният прокурор Сотир Цацаров\"по своя преценка\" да участват лично в заседания на Съвета.\"Във връзка с тази Ви инициатива, Ви предлагам да свикате извънредно заседание на Съвета по прилагане на актуализираната стратегия за продължаване на реформата в съдебната система /Съвета/, на което да бъде обсъдено обявеното от Вас намерение. Имате това правомощие съгласно чл. 6, ал. 3 от ПМС № 3 от 2016 г.\", пишат от БИПИ.Те дори изтъкват аргументите, с които Кирилов може да се възползва от това си право, гарантирано от постановление на Министерския съвет от 2016 г.Първият аргумент е, че темата за предсрочно прекратяване на мандатите на председателите на ВКС, ВАС и на главния прокурор е в отговорностите на Съвета като консултативен орган към МС. \"Именно това е едно от местата, на които открито, в рамките на една професионална дискусия, следва да се обсъди необходимостта от изработването на такава процедура\", гласи съобщението на БИПИ.В Съвета участват представители на всички власти и на гражданското общество. Доколкото темата, която заложихте като Ваш приоритет също ще засегне всички власти и обществото, то тя следва да се коментира от всички страни, изтъкват от БИПИ.Третият им аргумент е, че до сега в заседанията на Съвета не е обсъждан Независимия анализ на структурния и функционален модел на прокуратурата на Република България.Обсъждано е /на заседание проведено на 24 юли 2017 г./ единствено изпълнението на препоръките от анализа заложени в съответната пътна карта.\"Обсъждането на самия анализ е изключително важно в контекста на Вашите намерения, защото в него се разглеждат въпросите за \"назначаване и лична отговорност на главния прокурор\" и за \"прозрачност и отчетност на главния прокурор за работата на прокуратурата на Република България пред ВСС, министъра на правосъдието и Инспектората\", пишат от БИПИ.Според тях: \"за оперативните решения във връзка с работата на НСС следва очевидно да отговаря съответният заместник на главния прокурор, ръководещ НСС. Този заместник на главния прокурор трябва да остане зависим от главния прокурор по отношение на ресурсите, но по отношение на оперативността предлагаме той да бъде независим\", пишат от Института.\"Считаме, че в името на това да се поддържа общественото доверие в прокуратурата на Република България, особено с оглед на безпокойството, породено от делото \"Колеви\", е необходимо да се създаде прозрачна процедура, в случай че в бъдеще главен прокурор бъде обвинен по време на мандата си в извършването на тежко престъпно деяние\", аргументират се от БИПИ.Припомняме, делото \" на разстреляния през 2001 г. прокурор Николай Колев.\"Поради това нашето предложение отговорността за упражняването на надзор върху разследването на твърдения за тежки престъпния деяния, извършени от главния прокурор, да се възлага на независимо лице, заемащо висша длъжност в съдебната система извън системата на прокуратурата, което да се подпомага от служители на НСлС (предоставени от ръководещия НСлС заместник главен прокурор) или от старши полицейски служители от МВР. За тези цели разследващите служители, независимо дали са от НСС или МВР, трябва да отговарят пред горепосоченото независимо лице, натоварено с провеждането на разследването\".От Института изтъкват разминаване между препоръка и мярка за изпълнение на подобна препоръка за съдебна реформа.\"От тези препоръки в пътната карта под № 40 присъства само последната. Като мярка за изпълнението на тази препоръка съответно е заложено \"Изготвяне на предложения за законодателни промени, засягащи разследвания срещу председателите на ВКС и ВАС, и главния прокурор, съответстващи на действащата конституционна разпоредба\". Съветът им е препоръките да бъдат обсъдени още веднъж по време на извънредното заседание.От БИПИ цитират текстове от Конституцията /чл. 129, ал. 3, т. 1-5/, които предвиждат хипотези на освобождаване от длъжност на магистратите /включително и на председателите на ВКС, ВАС и главния прокурор. Те са доразвити в чл. 30, ал. 1, т. 6, припомнят от Института.", "date": "2019.04.15", "title": "Извънредно заседание на Съвета за съдебната реформа предлагат от БИПИ"}
{"url": "https://news.bg/tech/golyam-probiv-parvoto-3d-printirano-sartse-s-choveshka-takan-e-fakt.html", "text": "Учени в Израел показаха 3D-принтирано сърце от човешка тъкан и съдове, наричайки го първи и \"голям медицински пробив\", който подобрява възможностите за трансплантации, съобщава \"Франс прес\".Сърцето, което е приблизително с размерите на заек, отбелязва \"първия път, когато някои някъде успешно е проектирал и принтирал цялото сърце, изпълнено с клетки, кръвоносни съдове, вентрикули и камери\", подчерта Тал Двир от Университета в Тел Авив, който е ръководител на научния екип.\"В миналото хората успяха да 3D принтират структурата на сърцето, но не и с клетки или с кръвоносни съдове\", посочи той.Ала учените изтъкват, че остават много предизвикателства, преди напълно да заработят 3D-принтираните сърца, готови за трансплантация на пациенти.На журналистите беше показан 3D печат на сърце с размер на череша в Университета на Тел Авив, след като изследователите обявиха откритията си, публикувани в сп. Advanced Science.Сега изследователите трябва да научат принтираните сърца \"да се държат\" като истински. След това те планират да ги трансплантират на опитни животни, уточни Двир.\"Може би след 10 години ще има принтери на органи в най-добрите болници по света и тези процедури ще се провеждат рутинно\", коментира ученият.Той обаче каза, че болниците най-вероятно ще започнат с по-прости органи от сърцето.", "date": "2019.04.15", "title": "Голям пробив - първото 3D-принтирано сърце с човешка тъкан е факт "}
{"url": "https://news.bg/politics/vmz-sopot-prodazhbata-na-sklad-hizha-i-stroezh-ne-e-privatizatsiya.html", "text": "От Съвета на директорите на ВМЗ-Сопот информират, че продажбата на отделни активи не е приватизация и с такива твърдения се цели създаване на напрежение, съобщиха от ВМЗ-Сопот.\"Съветът на директорите на ВМЗ ЕАД Сопот за пореден път напомня - по повод необоснованите и неверни твърдения от последните дни, че предприятието е в списъка на дружествата, забранени за приватизация. Този факт категорично обяснява, че не е възможна нито цялостна, нито частична продажба на завода\", пишат от дружеството.Повод за това открито писмо е предложения от 3 април 2019 г. от Министерския съвет Проект на  от имуществото на \"Вазовски машиностроителни заводи\" ЕАД - Сопот. Предложението бе одобрено от Народното събрание.\"Според гласуваното на 27 февруари 2019 г. от Кабинета решение, предложените за продажба активи: неизползваем склад в Калояново, хижа \"Чивира\" в Средна гора /неработеща от 2010 година до настоящия момент/ и недостроена сграда в Сопот /започната с намерение да е хотел, но така и незавършена от 90-те години на ХХ век до днес/, не са оперативни и необходими за реализиране производствената и търговска дейност на дружеството\", се казва в писмото.От ВМЗ изтъкват, че тези активи се рушат и изискват допълнителни разходи за поддръжка. След окончателно решение на Народното събрание, процедурата за продажба на имотите трябва да бъде реализирана от Агенцията за приватизация и следприватизационен контрол.От компанията за специална продукция уверяват, че не отговарят на истината и твърденията, че се готвят съкращения в предприятието и не се дават ритмично трудовите възнаграждения на работниците и служителите.Забавяне в изплащането на заплатите няма, нещо повече - както вече бе съобщено, целият персонал на ВМЗ получи за четвърта поредна година Великденски надбавки в размер на една минимална работна заплата за дружеството, уверяват от компанията.", "date": "2019.04.15", "title": "ВМЗ-Сопот: Продажбата на склад, хижа и строеж не е приватизация"}
{"url": "https://news.bg/world/bivshiyat-shef-na-volkswagen-e-obvinyaem-v-germaniya-po-skandala-dizelgeyt.html", "text": "Бившият главен изпълнителен директор на Volkswagen е обвинен в Германия заради участието си в скандала \"Дизелгейт\" с дизеловите емисии на компанията, съобщава Би Би Си.Прокурорът в Брауншвайг обвинява Мартин Винтеркорн и още четирима управители в измама.Винтеркорн вече , но е малко вероятно да бъде изправен пред съда, тъй като Германия не екстрадира своите граждани.71-годишният бивш   скоро след избухването на скандала през септември 2015 г.Обвиненията срещу Винтеркорн са за \"особено сериозна\" измама, съобщава германската прокуратура.Допълва се, че той е трябвало да предупреди собствениците на автомобили и властите в Европа и САЩ за манипулирането на тестовете за дизелови емисии.Ако бъде признат за виновен, бившият изпълнителен директор може да получи присъда до 10 години затвор. Прокурорите не назовават останалите четирима висши ръководители, които са обвинени.През , след което , че е използван нелегален софтуер в 11 милиона автомобила, който прикрива реалните стойности на изхвърляните в атмосферата отработени газове.Досега скандалът струва на Volkswagen около 28 милиарда евро. През 2016 г. германската прокуратура започна  на Volkswagen Ханс Дитер Пьоч, за пазарни манипулации.", "date": "2019.04.15", "title": "Бившият шеф на Volkswagen е обвиняем в Германия по скандала \"Дизелгейт\""}
{"url": "https://news.bg/crime/spetsaktsiya-za-narkotitsi-v-ruse-prati-shestima-v-aresta.html", "text": "Полицейска операция за разпространение и притежание на наркотици в Русе завърши с шестима задържани, съобщават от Областната дирекция на полицията.В хода на акцията първо бил задържан 36-годишен русенец с около един грам хероин. По-късно в лек автомобил \"Мерцедес\" с дрога били хванати и две жени на 23 и 19 години. Едната предала 2 грама хероин и 0,3 грама метамфетамин. След това бил задържан и 25-годишен мъж, в чиято чанта имало грам метамфетамин, 15 грама амфетамин, 3 грама марихуана и таблетка \"екстази\".Последвало и претърсване в дома на 50-годишен мъж в Русе, където служителите открили 50 грама хероин и 30 грама метамфетамин.Проверка на 33-годишен мъж също довела до находка от наркотични вещества. Той предал на полицаите електронна везна и три пакетчета, в които имало метаамфетамин.В рамките на операцията униформените спрели и автомобил, шофиран от 40-годишен местен жител. При извършения му личен обиск във вътрешен джоб на якето му било открито полиетиленово пликче с амфетамин.Работата по случаите продължава.", "date": "2019.04.15", "title": "Спецакция за наркотици в Русе прати шестима в ареста"}
{"url": "https://news.bg/health/balgarski-lekarski-sayuz-prizova-da-preborim-agresiyata-nad-lekari-s-dobra-duma.html", "text": "Българският лекарски съюз призовава да преборим агресията над лекари с добра дума чрез клип в инициативата \"Добрата дума лекува\".В него участват актьорът Владимир Карамазов и председателят на БЛС д-р Иван Маджаров. Видео е снимано в УМБАЛ \"Св.Анна\".В клипа председателят на БЛС призовава да се даде път на доброто.\"Снимайте се с лекарите, на които искате да кажете \"Благодаря\", подчертава лекарят и допълва, че снимките могат да се изпращат до БЛС, за да бъдат включени в изложба посветена на борбата срещу агресията над лекари.Снимките могат да се изпращат на фейсбук страницата на Български лекарски съюз и на мейла на съсловната организация.Жури в състав ръководството на БЛС и фотограф, ще определят най-въздействащите фотографии, а с тях ще бъдат направени редица изложби.Според Карамазов е недопустимо лекарите да стават заложници на собственото си признание и докато се борят да спасят човешки живот, да бъдат принуждавани да защитават своя собствен. ", "date": "2019.04.15", "title": "Български лекарски съюз призова да преборим агресията над лекари с добра дума"}
{"url": "https://news.bg/crime/20-godini-zatvor-za-ivancheva-i-15-g-za-petrova.html", "text": "20 години затвор за Десислава Иванчева и 15 за Биляна Петрова за искане на 500 хил. евро и получаване на 56 хил. евро подкуп от бизнесмена Александър Ваклин. Това е решението на първа инстанция на специализирания съд, където днес съдия Иво Хинов прочете присъдата. Решението на съда може да се обжалва в 15-дневен срок пред апелативната инстанция.Наказанието, наложено на Иванчева, е това, което вчера . Допълнително Иванчева и Петрова са с наложени глоби съответно от 10 000 лв. и 15 000 лв. На 12 години затвор е осъден Петко Дюлгеров, който също трябва да плати глоба в размер на 12 000 лв.Според решението на съда Десислава Иванчева е с наложена забрана в продължение на 10 години да заема държавни и обществена длъжност, а Петко Дюлгеров - 12 години.Ще им бъде отнето и имущество.Още в съдебна зала и веднага след прочитане на присъдата Иванчева и Петрова бяха задържани вече с променена мярка за неотклонение. Третият осъден - Петко Дюлгеров не беше задържан и той остава с мярка \"домашен арест\".След прочитане на присъдата приближени на Десислава Иванчева и Биляна Петрова, които се намираха в залата, започнаха да скандират \"Мафия!\", \"Продажници\", \"Няма правосъдие\", \"Това е срам и позор за българското правосъдие\", \"Без никакви доказателства - осъдени\", \"Господ ще ви даде наказанието, което заслужавате\". Видимо афектираният бивш ПР на община \"Младост\" Петър Кърджилов дори беше \"арестуван\" за кратко от охраната на Спецсъда в коридора и затворен в помощно помещение. По-късно Кърджилов бе освободен и излезе от сградата на спецсъда.От държавното обвинение са съгласни с осъдителните присъди, наложени от Специализирания наказателен съд по делото \"Иванчева\". Мнението е на прокурор Илиян Рангелов, който уточни все пак, че тепърва ще преценят внимателно оправдателната част, ще анализират и ще изложат своите мотиви в протеста.Държавното обвинение ще прецени дали да поиска по-висока присъда, тъй като индивидуализацията на наказанието е много сложна и деликатна материя. Тепърва ще се преценят и мотивите за наложения размер наказание на Петрова и за Дюлгеров.Прокурор Рангелов категорично заяви, че държавното обвинение не е усетило никакъв политически натиск и допълни, че досъдебната фаза на процеса е протекла по един безпрецедентно кратък срок за такова дело и разследване. Делото също е приключило в рамките на година от задържането на обвиняемите с подкуп в особено големи размери.Държавното обвинение не знае дали е оказван натиск на Петко Дюлгеров от страна на КПКОНПИ и считат, че такъв натиск не е имало. За такъв натиск не било споменато пред съда, а това станало ясно малко преди съдебните прения.\"Това е защитна версия и упражняване правото му на защита\", завърши прокурор Рангелов.Преди началото на съдебното заседание Биляна Петрова заяви, че очаква оправдателна присъда и очаква да се докаже, че прокуратурата лъже. Десислава Иванчева от своя страна заяви, че ако получат осъдителна присъда, значи държавата е умряла и е в крах.Припомняме, че вчера се проведоха  Десислава Иванчева и нейната заместничка Биляна Петрова.Дни преди това адвокатът на Иванчева Марин Марковски заяви, че По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".На последното заседание по делото обвиненият Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро.На същото заседание замесена в случая се оказа и  чието име нашумя през последните седмици покрай Преди месец стана ясно, че в тефтерчето на Десислава Иванчева - основно доказателство на обвинението - е Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за .", "date": "2019.04.15", "title": "20 години затвор за Иванчева и 15 г. за Петрова"}
{"url": "https://news.bg/education/dvoyno-poveche-uchenitsi-na-dualno-obuchenie-prez-2020-g-ochakva-valchev.html", "text": "Дуалното образование дава възможност на учениците да придобият професия и в същото време е полезно с това, че обезпечава от най-ранен етап бизнеса с квалифицирани и качествени кадри. Това заяви министърът на образованието и науката Красимир Вълчев при посещението си в Русе в едно от най-големите преработвателни предприятия в страната, където 60 ученици се обучават чрез практика.Вълчев посочи, че регионалното развитие и инвестициите се гарантират чрез запазването на човешките ресурси по места.Министърът очаква през 2020 г. включените в тази форма на обучение да се увеличат двукратно. Той подчерта, че стремежът на системата е да гарантира намаляване на отпадането на ученици, като в тази посока са насочени и допълнителни програми от страна на МОН.Друго предизвикателство е включването и задържането на децата и учениците още от най-ранна възраст, допълни Вълчев по време на откриването на обновена с европейски средства детска градина.Според него именно ранното обхващане на децата гарантира успеха по време на по-нататъшното им обучение.Ден по-рано министърът откри и друга обновена детска градина в русенското село Дряновец. Той посочи, че подобни ремонти щяха да са невъзможни без \"европейската солидарност\".Вълчев посети и русенското Средно училище \"Христо Ботев\", което също се обновява със средства от ЕС.Подобряването на училищна инфраструктура е от значение, но в процеса на обучение от първостепенна важност е учителят, изтъкна образователният министър. Според него това е една от малкото професии, която ще съществува независимо от настъпващите промени на дигиталното бъдеще.Най-вероятно и занапред учителите ще са тези, които ще обучават хора, но и роботи, а не обратното, заключи той.", "date": "2019.04.15", "title": "Двойно повече ученици на дуално обучение през 2020 г. очаква Вълчев"}
{"url": "https://news.bg/int-politics/obyaviha-boris-dzhonsan-za-favorit-za-partiyniya-post-na-tereza-mey.html", "text": "Влиятелният консерватор и привърженик на твърд Брекзит Джейкъб Рийс-Мог смята, че Борис Джонсън е \"фаворит\" в надпреварата да наследи Тереза Мей като лидер на Консервативната партия, съобщават британските медии.Председателят на Европейската изследователска група каза, че смята, че е \"забележимо\" колко много е харесван Борис Джонсън от избирателите извън Консервативната партия и евроскептиците.\"Видно е колко популярен е Борис Джонсън и колко е харесван извън консервативните избиратели и евроскептиците. Смятам, че в момента e водещ кандидат\", изтъкна той.Коментарите му идват, след като двама високопоставени депутати консерватори посочиха, че правилата, които регулират опитите за оспорване на лидерството в партията, могат да бъдат променени, за да позволят членове да се изправят срещу министър-председателя за втори път в рамките на 12 месеца.Понастоящем членовете на Консервативната партия могат само веднъж на 12 месеца да оспорва поста на лидера на партията, а понастоящем трябва да изчакат до декември, за да направят нов опит за свалянето на Тереза Мей от поста.", "date": "2019.04.15", "title": "Обявиха Борис Джонсън за фаворит за партийния пост на Тереза Мей"}
{"url": "https://news.bg/crime/obviniha-mestan-za-katastrofata-i-go-pusnaha-pod-garantsiya.html", "text": "Лютви Местан е освободен от ареста под \"парична гаранция\", съобщиха от държавното обвинение. Окръжна прокуратура-Кърджали е започнала разследване на случая. Лидерът на ДОСТ е привлечен като обвиняем за тежката катастрофа край \"Маказа\". Според събраните до момента доказателства може да се приеме, че обвиняемият е извършил престъплението и е причинил смърт по непредпазливост на малолетната Е.А. Наложена му е мярка за неотклонение \"парична гаранция\" в размер на 10 000 лева. Забранено му е и да напуска страната. Разследването по делото продължава.След освобождаването му от ареста Лютви Местан заяви пред bTV, че ако е пресякъл предимство, колата му е трябвало да бъде ударена отляво. \"Всички с очите си трябва да сте видели, че отляво тази кола е непокътната, колата е ударена фронтално, което означава, че съм застанал вече в дясното платно и от удара колата се измества и застава фронтално, че даже леко в посока Гърция\", обяснява Местан.Той призова да се раздават предварително присъди. По думите му не е разговарял с пострадалото семейство, но съпругата му го е направила. Припомняме, лидерът на партия ДОСТ престоя там 24 часа заради на пътя към КПП \"Маказа\".стана около 13.30 часа вчера на разклона за село Загорско и при него загина 6-месечно бебе, а 9-годишно дете и 28-годишна жена бяха ранени. Предполага се, че колата на Местан е излязла на главния път, отнемайки предимството на автомобила, в който са пътували пострадалите.Вчера той беше откаран в ареста в Кърджали. Направената му проба за алкохол се оказа отрицателна.Единственият шанс да не се случи това нещо, беше да не съм там, заяви Местан при задържането си. По-късно на официалната си страница във Фейсбук лидерът на ДОСТ  на пострадалото семейство и заяви, че е \"покрусен\" от случилото се.Очакваше се тази сутрин да му бъдат повдигнати обвинения заради пътния инцидент. Тогава обаче стана ясно, че заради предстоящите евроизбори , в случай че Местан се кандидатира за евродепутат, тъй като ще придобие имунитет.Днес общинският лидер на ДОСТ Мустафа Исмаил, който е шофирал след Лютви Местан, обясни, че Местан е спрял на знак \"Стоп\", преди да излезе на главния път.", "date": "2019.04.15", "title": "Обвиниха Местан за катастрофата и го пуснаха под гаранция"}
{"url": "https://news.bg/int-politics/dzheyms-moriarti-kitay-zaplashva-sigurnostta-na-tayvan-i-regiona.html", "text": "Китайски бомбардировачи и военни кораби провеждат учения около Тайван, последните военни маневри в близост до острова, а висш американски служител обвини Китай в \"принуда\" и заплаха за стабилността в региона, съобщава \"Ройтерс\".САЩ нямат официални връзки с Тайван, но са задължени по закон да помагат на острова за самозащита и са основният му източник на оръжие. Китай засили натиска върху Тайван и подозират президента на острова, че иска официална независимост, като за Китай това е преминаване на червена линия, тъй като няма да се откажат да поставят Тайван под контрол.\"Всеки опит да се повлияе на Тайван чрез заплахи или принуда, вярваме че дестабилизира региона и застрашава стабилността в Тайванския проток,\" коментира Джеймс Мориарти, председател на Американския институт в Тайван, на церемония, отбелязваща 40 години отношения САЩ-Тайван.Китайската народно-освободителна армия заяви, че военните кораби, бомбардировачи и разузнавателни самолети са провели \"необходими учения\" около Тайван в понеделник и ги определят като рутинни. През последните няколко години Китай многократно извършва \"островни патрули\".Тайван използва изтребители и кораби, за да наблюдава китайските сили, съобщава министерство на отбраната, обвинявайки Пекин в \"опит за промяна на статуквото в Тайванския проток\".Мориарти допълва, че \"изтребителите и бомбардировачите около острова, вероятно във връзка с това, което правим този следобед, определено не помага. Пречи на стабилността. Вреди на отношенията от двете страни на протока.\"\"Това вреди на всеки опит на Китай да спечели сърцата и умовете на тайванския народ\", обяснява Мориарти пред репортери в ново съоръжение на института за 256 млн. долара, което фкатически е и американско посолство в Тайван.Делегация, водена от бившия говорител на САЩ в Камарата на представителите, Пол Райън е в Тайпе, за да отбележи 40 години от подписването на Закона за отношенията с Тайван, който урежда отношенията между САЩ и Тайван и потвърждава ангажимента на Вашингтон.\"Не можем да искаме по-добър приятел от Тайван. Тайван е история за успеха на демократичния дух, надежден партньор и сила на доброто в света\", коментира Райън.\"Искаме останалата част от света да прилича повече на Тайван\", допълва той.Президентът на Тайван Цай Ингвен коментира, че иска да запази статуквото с Китай, но ще защити тайванската сигурност и демокрация, тъй като Китай увеличава военните заплахи срещу Тайван.Посещението на американски чиновници е само няколко седмици след като Цай каза, че САЩ отговарят положително на молбите на Тайпе за нови продажби на оръжия, за да укрепят защитата пред нарастващия натиск от Китай.Миналия месец Вашингтон изпрати кораби на флота и брегова охрана през тесния пролив, отделящ острова от континента, част от увеличаване на  в подкрепа за Тайп.", "date": "2019.04.15", "title": "Джеймс Мориарти: Китай заплашва сигурността на Тайван и региона"}
{"url": "https://news.bg/regions/73-zagubi-na-voda-bili-dobar-rezultat-za-kmeta-na-dobrich.html", "text": "Спад на загубите на вода заради водния цикъл отчитат от Община Добрич и местното водно дружество, съобщава БНР.През февруари 2019 г. те са били 73%. За справка, през същия месец миналата година загубите са достигали цели 86%. Освен това налягането на водоподаването е подобрено, а По думи на кмета на града Йордан Йорданов през януари ВиК дружеството е отчело 35% спад в подадените количества вода към Добрич, а през февруари спадът е бил дори по-драстичен - 40%.След приключването на водния цикъл очакваме още по-чувствителни цифри, тоест спад на загубите, посочи Йорданов.Той заяви, че благодарение на обратната връзка от страна на гражданите е станало ясно, че в много от проблемни участъците в Добрич налягането вече се е нормализирало.", "date": "2019.04.15", "title": "73% загуби на вода били добър резултат за кмета на Добрич"}
{"url": "https://news.bg/int-politics/iran-napomnya-na-evropeyskite-sili-che-mozhe-da-obogatyava-uran.html", "text": "Външният министър на Иран Мохамед Джавад Зариф \"напомни\" на Франция, Германия и Великобритания, че Техеран има право да обогатява уран съгласно ядреното споразумение от 2015 г., след като високопоставен френски дипломат твърди точно обратното, съобщава \"Франс прес\".\"Няма забрана за обогатяване на уран от страна на Иран\", написа Зариф в \"Туитър\".Коментарите му бяха отправени към трите големи европейски сили, които подписаха историческото споразумение от 2015 г. с Техеран, съгласно което обогатяването на уран е ограничено, но не е забранено.Коментарът на Зариф идва след думите на посланика на Франция във Вашингтон: \"Не е правилно да се твърди, че при изтичането на ядреното споразумение, Иран ще бъде допуснат да обогатява уран.\"Изказването на френския посланик беше направено в събота, но след това е било изтрито от профила му в \"Туитър\".Съгласно ядреното споразумение от 2015 г. Иран може да обогатява уран до 3,67 процента, далеч под приблизително 90-процентното ниво, необходимо за ядрени оръжия.\"Би било полезно за европейските партньори действително да прочетат подписания от тях документ и който те обещаха да защитават\", добави Зариф.Европейските сили се зарекоха да подкрепят историческото ядрено споразумение, въпреки че САЩ се изтеглиха от него през миналата година и възобновиха тежките санкции срещу Иран.Международната агенция за атомна енергия през февруари съобщи, че Техеран спазва условията на споразумението, въпреки изтеглянето на Вашингтон.", "date": "2019.04.15", "title": "Иран напомня на европейските сили, че може да обогатява уран"}
{"url": "https://news.bg/int-politics/v-ukrayna-zovat-za-sazdavaneto-na-raketa-sposobna-da-dostigne-pone-do-ural.html", "text": "Украинският генерал Игор Романенко, който е бивш заместник-началник на Генералния щаб на въоръжените сили на Украйна, обяви, че за да се противопостави на Русия, Киев се нуждае от ракети, които ще \"достигат поне до Урал\", съобщават украинските медии.След сключването на Будапещенския меморандум през 1994 г. между САЩ, Русия, Великобритания и Украйна, Киев беше лишен не само от ядрени, но и от ракетни оръжия, оплака се Романенко. \"Разполагаме само със старата Точка-У с обхват от 120 км. И сега жънем плодовете на такъв подход\", отбеляза той.В момента изпитанията на подобни оръжия \"успешно се движат напред\", но Киев все още има ограничения, свързани с радиуса на действие на ракетите.\"Украйна се нуждае от ракети, които биха, като минимум, достигали до Урал и покривали цялата територия на Руската федерация. Такива ракети могат да се разглеждат като възпиращо оръжие\", заключил Романенко.Това не е първото амбициозно изявление на украински военни и политици. По-рано военният експерт Валентин Бадрак заяви, че Украйна е в състояние да създаде ракета с обхват от 1500 км, която \"може да достигне до Москва\".Президентът на Украйна Петро Порошенко миналата седмица заяви, че Киев има крилати ракети с радиус на поражение над хиляда километра. Според военния експерт Алексей Подберезкин \"нови\" ракети заплашват повече самата Украйна, отколкото всяка друга страна.", "date": "2019.04.15", "title": "В Украйна зоват за създаването на ракета, способна да достигне поне до Урал"}
{"url": "https://news.bg/society/otvoriha-ofertite-za-zhp-liniyata-do-severna-makedoniya.html", "text": "Отвориха ценовите оферти за проект \"Техническа помощ за подготовка на проект \"Модернизация на железопътната линия София - Перник - Радомир - Гюешево - граница със Северна Македония\", съобщи БНР, позовавайки се на \"Железопътна инфраструктура\". Предложената цена от четиримата участници е около 152 000 лева (без ДДС). Проектът се реализира с финансовата подкрепа на ЕС чрез предприсъединителната програма ИСПА.  ЖП линията София-Гюешево е изградена още през 1910 г., а през 1942 г. е прокарана и 2 километра жп линия от Гюешево до границата под Деве баир. Прокопан е и 550 м тунел на наша територия, заявяват жп специалисти.", "date": "2019.04.15", "title": "Отвориха офертите за жп линията до Северна Македония"}
{"url": "https://news.bg/society/dnsk-spira-okonchatelno-stroezha-na-zlaten-vek.html", "text": "Началникът на ДНСК издадеза цялостно спиране на строеж \"Златен век\", извършван от \"Артекс инженеринг\" АД.Заповедта е връчена на участниците в строителния процес и подлежи на обжалване пред Административен съд в София, в 14-дневен срок от съобщаването ѝ.Жалбите и протестите пред съда не спират изпълнението на заповедта.За установените нарушения на разпоредбите на ЗУТ, довели до спиране на изпълнението на строежа са образувани 8 административнонаказателни производства, като предвиденият в ЗУТ размер на санкциите е в общ размер около 200 000 лева.Припомняме, че на 6 април от \"Артекс\" изпратиха позиция до медиите, в която заявиха, че , съобразявайки се с Строителната фирма \"Артекс\" се озова в центъра на скандала с апартаментите на властта на преференциални цени, който стана повод за 4 оставки - на председателя на ПГ на ГЕРБ , на правосъдния министър , на зам.-министрите на спорта и енергетиката  и .Оказа се, че изброените по-горе са закупили апартаменти от фирмата на цени, няколко пъти по-ниски от пазарните такива.В медийното пространство се разрази и хипотезата, че ниските цени на апартаментите на властта са свързани с решение на Народното събрание от 2017 година за промени в Закона за устройство на територията, с което решение срокът на валидността на разрешителните на строеж на обекти от първа и втора категория автоматично се удължава от 5 на 10 години.Оказа се, че небостъргачът \"Златен век\" на \"Артекс\" на улица \"Златен рог\" в столичния квартал \"Лозенец\" .Множество политически фигури влязоха в епицентъра на скандала. Столичната кметица  твърди, че разрешителното за строежа е изтекло, а главният архитект на София Здравко Здравков пък сподели, че е получавал . Според двамата  (ДНСК).ДНСК направи 2 проверки и първоначалните констатации бяха, че .Това стана повод за  на столичани. Недоволството беше насочено към шефа на ДНСК арх. Иван Несторов, като .Строителната фирма стана обект на .Впоследствие в скандала с евтините апартаменти бяха замесени и други - , който не декларирал тераса от 186 квадратни метра, част от апартамента му. Срещу него започна разследване от главния прокурор Сотир Цацаров, а .Освен Георгиев прокуратурата ще проверява още председателя на Върховния касационен съд (ВКС) и заместник главния прокурор и председател на Националната следствена служба .Отделно от \"Артекс\" в конфликта беше замесена и министърът на туризма Николина Ангелкова. По-рано днес бившият вицепремиер Валери Симеонов обяви, че .Дадените от него данни съвпаднаха с тези от имотната декларация на Ангелкова - през 2008 година тя е закупила жилище 142 квадрата за цената от 75 000 лева, което прави о 528 лева за квадратен метър или грубо по 260 евро за квадрат.", "date": "2019.04.15", "title": "ДНСК спира окончателно строежа на \"Златен век\""}
{"url": "https://news.bg/crime/mestan-se-izvinyava-za-katastrofata-ot-aresta.html", "text": "\"Покрусен съм! Изразявам най-дълбоките си съболезнования към близките.\"Това се появи на Фейсбук страницата на лидера на партия ДОСТ  понеделник сутринта, когато той бе в ареста след катастрофата в неделя следобед, при която загина 6-месечно бебе.Към момента не е ясно кой е написал поста на неговата страница.Коментарите отдолу са доста доста осъдителни. В един от тях пише:\"\"Припомняме, Лютви Местан бена пътя към КПП \"Маказа\".стана около 13.30 часа в неделя, 14 април на разклона за село Загорско. В катастрофата загина 6-месечно бебе. 9-годишно дете и 28-годишната му майка бяха ранени.Предполага се, че колата на Местан е излязла на главния път, отнемайки предимството на автомобила, в който са пътували пострадалите. Според свидетели Местан е спазил знак \"Стоп\", но п видимост, но често там се кара с превишена скорост.В неделя . Направената му проба за алкохол е отрицателна.", "date": "2019.04.15", "title": "Местан се извинява за катастрофата от ареста "}
{"url": "https://news.bg/crime/povdignaha-obvinenie-na-24-godishen-za-poboy-na-zhena-v-sofiya.html", "text": "Повдигнаха обвинение на 24-годишен мъж за нанесен жесток побой над жена в София, съобщават от прокуратурата.Инцидентът е станал на 13 април, около 13.30 часа в ж.к. \"Лев Толстой\", на етажна площадка на жилищна кооперация.Г. Иванов е привлечен като обвиняем, за това, че е блъскал тялото на пострадалата Н. в стената и в метална стълба, й е причинил средна телесна повреда - счупване на кости на ръката, довело до трайно затруднение на движението й.Установено е, че обвиняемият е нанесъл жесток побой на пострадалата без каквато и да е провокация от нейна страна, като освен счупвания, жената има и хематоми, кръвонасядания и разкъсно-контузни рани.Наблюдаващият прокурор е постановил задържане на извършителя за срок до 72 часа. Очаква се утре да бъде поискан постоянен арест за обвиняемия.", "date": "2019.04.15", "title": "Повдигнаха обвинение на 24-годишен за побой на жена в София"}
{"url": "https://news.bg/world/v-yaponiya-zapochva-iznasyane-na-yadreno-gorivo-ot-povredenata-aets-fukushima.html", "text": "Операторът на ядрената централа на Фукушима в Япония започва да изнася ядрено гориво от един от реакторите, които се стопиха след опустошителното земетресение и цунамито от 2011 година, съобщава БиБиСи.Дистанционно контролирано оборудване вдига горивните цилиндри от резервоара за съхранение в реактор-3. Очаква се работа в АЕЦ да отнеме две години. Следващата фаза на почистване в реактор-3 ще бъде да се отстрани разтопеното ядрено гориво, което остава дълбоко в реактора.Говорител на Tokyo Electric Power Company (Tepco) заяви, че операцията за отстраняване на горивото е забавена от отломки след земетресенията, както и от други технически проблеми. Реакторите в АЕЦ Фукушима Даичи бяха повредени от водородни експлозии, причинени от  и последвалото цунами, като .При операцията, повече от 500 радиоактивни цилиндъра трябва да бъдат поставени в контейнери, които след това се вдигат от наводненото отделение и се транспортират с камион до друг воден басейн за съхранение. Радиоактивни газове биха могли да бъдат освободени, ако цилиндрите се счупят или са изложени на въздух.\"Трябва да действаме внимателно и трябваше да предприемем мерки, тъй като прахът би се се издигнал и ще се увеличават радиационните показания\", коментира пред АФП говорителката Юка Мацубара. Отстраняването на разтопеното ядрено гориво от вътрешния реактор-3 не се очаква да започне до 2021 г. и се счита за най-трудната част от почистването.Tepco твърди, че планира през 2023 да започне да премахва гориво от реактори 1 и 2, които също се разтопиха. През 2014 г. инженери извадиха горивните цилиндри от реактор 4, който не е работил по време на бедствието и, въпреки че е повреден, не е пострадал сериозно.Последният етап от почистване е седмици след като е вдигната заповедта за евакуация на един от двата града близо до централата, което позволява на жителите да се върнат за първи път след катастрофата. Около 50 души са допуснати да се върнат в районите на Окума, западно от АЕЦ, след като нивата на радиация бяха счетени за безопасни.Кореспондентите обаче твърдят, че радиацията остава основна грижа за жителите и по-голямата част от първоначалните обитатели на града едва ли ще се върнат., на около 62 км югоизточно от град Фукушима, принуди повече от 470 000 души да бъдат евакуирани. Въпреки че никой не е загинал като пряк резултат от ядрения срив, Tepco плаща компенсация на някои от засегнатите.Повече от 40 пациенти е трябвало да бъдат евакуирани от болница в района и по-късно са починали, докато други смъртни случаи са свързани с травма от загубата домове и близки.През 2017 г. трима бивши управители на Tepco бяха изправени пред съда, обвинен в професионална небрежност, свързана с евакуацията в болницата.Близо 18 500 души са загиналите или изчезнали след земетресението през 2011 г., предизвикало огромно цунами.", "date": "2019.04.15", "title": "В Япония започва изнасяне на ядрено гориво от повредената АЕЦ Фукушима"}
{"url": "https://news.bg/regions/proveryavat-signal-za-izsipani-kamani-i-prast-kray-moreto-v-chernomorets.html", "text": "Екоинспекцията в Бургас проверява сигнал за засипване на скалите в Черноморец с камъни и пръст, предаде bTV.Причината за проверката е, че през почивните дни местните жители са сигнализирали за камиони, които изсипват инертни материали върху скалите край курортния град.Хората се опасяват, че на мястото ще се издигне Става въпрос за местност, която е любима за разходка на туристите.Кметът на Черноморец отказа да даде подробности по случая, но призна, че инвеститорът има строително разрешение за прокарване на водопровод.Предстои РИОСВ-Бургас да установи дали въпросният терен попада в защитена зона и дали има увредени фиорди.Елена Паспалеева от екоинспекцията посочи, че част от насипа видимо навлиза в скалите. На този етап обаче не можело да се каже дали има увреждане.", "date": "2019.04.15", "title": "Проверяват сигнал за изсипани камъни и пръст край морето в Черноморец"}
{"url": "https://news.bg/politics/sotir-tsatsarov-razyasni-na-timermans-kakvo-raboti-spetsprokuraturata.html", "text": "Главният прокурор Сотир Цацаров проведе работна среща с Франс Тимерманс, първият вицепрезидент на Европейската комисия /ЕК/ в Брюксел. Основна тема на разговора бяха необходимите действия за изпълнение на препоръките от докладите на ЕК по Механизма за сътрудничество и проверка от януари 2017 г. и ноември 2018 г.Главният прокурор запозна заместник-председателя на ЕК с резултатите от противодействието на корупцията и организираната престъпност, като го информира за актуални текущи разследвания.Предмет на разговора бе и работата на специализираните органи на съдебната власт.Работата на Спецпрокуратурата бе оценена като успешна, особено след разширяване на компетентността й с корупционни престъпления, извършвани от лица, заемащи висши публични длъжности.Подчертан бе постигнатият напредък по реформите в българската съдебна система, като бяха обсъдени и проблемите, които все още са в процес на решаване.Сотир Цацаров и Франс Тимерманс дискутираха и следващите стъпки и мерки, които следва да се предприемат, както и предвижданите законодателните промени. ", "date": "2019.04.15", "title": "Сотир Цацаров разясни на Тимерманс какво работи Спецпрокуратурата"}
{"url": "https://news.bg/int-politics/stranite-ot-es-dadoha-zelena-svetlina-na-targovski-pregovori-sas-sasht.html", "text": "Страните от Европейския съюз дадоха окончателно одобрение за започване на официални търговски преговори със САЩ след продължило месеци отлагане заради съпротивата на Франция, информира \"Ройтерс\".В края на краищата правителствата на ЕС гласуваха с категорично мнозинство за одобряване на мандатите за преговори, предложени от Европейската комисия, като Франция гласува против, а Белгия се въздържа.Европейската комисия, която координира търговската политика на 28-членния Европейски съюз, иска започването на преговори по две направления - едното за намаляване на митата за промишлени стоки, а другото - за улесняване на компаниите да показват продукти, отговарящи на европейските или американските стандарти.Това се нуждаеше от подкрепата на страните членки на ЕС.Европейският съюз и САЩ достигнаха до разведряване през юли миналата година, когато президентът на САЩ Доналд Тръмп се съгласи да отложи налагането на наказателни мита за автомобилите от ЕС, докато двете страни се опитваха да подобрят икономическите отношения.Това включва премахване на митата за \"неавтомобилни промишлени стоки\".Европейската комисия многократно заяви, че няма да обсъжда мита или бариери пред търговията със селскостопански продукти, но желае да обсъжда автомобили, поставяйки я на възможен курс на сблъсък с Вашингтон.Администрацията на Тръмп има широк списък с желания, включващ всеобхватен достъп до селскостопанския пазар на ЕС.Дипломати казват, че Германия, чийто износ на автомобили и части в САЩ е повече от половината от общия обем на ЕС, иска да продължи преговорите за предотвратяване на митата за автомобилите на гигантите \"Фолксваген\", \"Даймлер\" (производител на \"Мерцедес\") и BMW.Франция, която има много малък износ на автомобили в САЩ, се опитваше да отложи въпроса след изборите за Европейски парламент през май, убедена, че договарянето с Тръмп няма да доведе до победа в изборите.Франция настоява, че селското стопанство не трябва да присъства в преговорите, но че клаузите за климатичните промени трябва да присъстват - трудно изискване, като се има предвид решението на Тръмп да изтегли САЩ от Парижкото споразумение за климата.", "date": "2019.04.15", "title": "Страните от ЕС дадоха зелена светлина на търговски преговори със САЩ"}
{"url": "https://news.bg/crime/zadarzhaha-59-godishen-piyan-shofyor-na-avtobus.html", "text": "59-годишен шофьор на автобус е задържан от полицията, след като бил хванат пиян зад волана, информира Нова телевизия.Мъжът карал работници към обект в Пампорово. На пътя до с. Беден, община Девин, пътници влезли в спор с водача, като твърдели, че той е неадекватен. Поискали от него да спре автобуса.Шофьорът сам извикал полицаи да го проверят, за да докаже, че не е употребил алкохол.Полицаите направили на място тест с дрегер, който показал наличие на 1,40 промила алкохол в кръвта на мъжа. Задържан е веднага.", "date": "2019.04.15", "title": "Задържаха 59-годишен пиян шофьор на автобус"}
{"url": "https://news.bg/crime/hvanaha-v-krachka-kanaldzhiya-prevozvasht-migranti-kray-plovdiv.html", "text": "Полицията задържа 31-годишен каналджия от Хасково.Около 19.50 часа снощи на АМ \"Марица\" в посока Пловдив, автопатрул подал сигнал за спиране на лек автомобил. Шофьорът обаче не се подчинил, продължил пътя си, като малко след това скочил в движение от колата и побягнал към пресечена местност.При проверка на автомобила полицейските служители открили в багажника и на задните седалки 12 чужденци на възраст до 30 години. С помощта на преводач те обяснили, че са от Афганистан, нямат документи за самоличност и са преминали границата незаконно. По данни на мъжете, само един от тях е непълнолетен - на 16 г.При последвалото претърсване на местността бил задържан и избягалият шофьор, който бил стар познайник на полицията.По случая е образувано досъдебно производство. Чужденците ще бъдат настанени в СДВНЧ-Любимец.", "date": "2019.04.15", "title": "Хванаха в крачка каналджия, превозващ мигранти край Пловдив"}
{"url": "https://news.bg/politics/koalitsiya-za-balgariya-iska-vremenen-moratorium-po-sdelkata-za-f-16.html", "text": "От \"Коалиция за България\" предлагат временен мораториум върху  Това обяви водачът на листата на коалицията за предстоящите европейски избори Боян Дуранкев.По думите на Дуранкев сделката трябва да бъде осъществена от легитимен парламент с регистрирани депутати.Като допълнителни аргументи за искането Дуранкев посочи и че страната ни няма ясна картина за системата за общоевропейска сигурност с оглед на последните дни на настоящия Европейски парламент.От \"Коалиция за България\" настояват за преразглеждане не разходите за отбрана в контекста на системата за общоевропейска сигурност.На брифинг в централата на АБВ лидерът на партията Румен Петков призова да не се етнизират проблемите с престъпността на фона на случилото се в последните дни в Румен Петков заяви, че в последните години има неща, които впечатляват със своята последователност и с наложена атмосфера на омраза и на нетърпимост. Държавата има много сериозна заслуга за , посочи Петков. Според него има тотално, организирано и последователно неспазване на закона.4/5 от лишените от свобода са цигани и това не пречи в продължение на повече от 25 години , да използват омразата и да я превръщат в повод за своето съществуване, посочи лидерът на АБВ., за да мотивират необходимостта от своето съществуване, подплатявайки я с други аргументи, нападна Петков малката коалиция.", "date": "2019.04.15", "title": "\"Коалиция за България\" иска временен мораториум по сделката за F-16"}
{"url": "https://news.bg/crime/kamion-i-kola-se-udariha-na-okolovrastnoto-v-plovdiv.html", "text": "Камион и кола се блъснаха на околовръстното в Пловдив, съобщи БНР.Инцидентът е станал около 12 часа край железния мост.По първоначални данни на 75-годишен шофьор му прилошало и блъснал колата си в насрещно движещ се камион. Тя се завъртяла и се ударила в друг лек автомобил.В болница са откарани възрастният шофьор и 81-годишната му спътничка.От полицията съобщават, че тримата участници в катастрофата са с отрицателни проби за алкохол.Полицаи на място подпомагат трафика.", "date": "2019.04.15", "title": "Камион и кола се удариха на околовръстното в Пловдив"}
{"url": "https://news.bg/int-politics/rusiya-napalno-prekratila-satrudnichestvoto-si-s-nato.html", "text": "Русия и НАТО изцяло са прекратили сътрудничеството си по гражданска и военна линия. Това обяви заместник-министърът на външните работи на Русия Александър Грушко, цитиран от руските медии.\"Самото НАТО се отказа от позитивна програма в отношенията с Русия. Тя не съществува. И досега няма признаци, че НАТО знае как да излезе от тази задънена улица\", отбеляза той.Заместник-министърът на външните работи на Русия определи като абсурдно решението на Алианса да прекрати нормалните работни контакти по военна линия, отбелязвайки, че сигурността в Европа до голяма степен зависи от отношенията между Русия и НАТО.По думите на Грушко, Алиансът бил отишъл твърде далеч в нагнетяването на конфронтация с Русия.\"Парадоксално, но днешните отношения между Русия и НАТО напомнят изключително много за \"нормалното\" състояние на нещата, при които е създадено НАТО - по време на студената война. Отново задействаха \"доктрината Армел\": диалог и възпиране. Само че в тази формула сега има много възпиране и малко диалог\", подчерта Грушко.Той заяви, че общите военни разходи на страните от НАТО през миналата година са надхвърлили 1 трлн. долара, което е 22 пъти повече от руските военни разходи.В същото време Грушко подчерта, че Москва нямало да участва в надпреварата по увеличаване на военните бюджети с НАТО, а разчитала на \"икономически, прецизни и ефективни средства\".\"Що се отнася до въоръжен конфликт с НАТО, всички здравомислещи се надяват, че това няма да се случи. Това би било катастрофа за цялото човечество. Сигурен съм, че Вашингтон и Брюксел разбират това\", добави той.", "date": "2019.04.15", "title": "Русия напълно прекратила сътрудничеството си с НАТО"}
{"url": "https://news.bg/politics/bsp-sama-tika-izbirateli-kam-gerb-spored-rumen-petkov.html", "text": "Това, което лидерът на \"Коалиция за България\" Румен Петков наблюдава в БСП, е политическа безпътица и беззъбие. И като цяло поставя въпроса за лявото.По време на  той заяви, че повече от месец, месец и половина в БСП не се говори за лява политика. От АБВ са на мнение, че с този акт хора, които не обичат ГЕРБ, ще отидат да гласуват за тях.\"Коалиция за България\" са автентичната и лявата политическа формация и ние ще защитаваме левите интереси в Европа\", сигурен е Петков. Той изтъкна, че в ръководството на БСП се води битка за имена и персони, но не и за политики. Според Петков въпросът при БСП е как едните да унищожат другите.При ГЕРБ битката за листата е същата като при тази на БСП и за съжаление политически дебат за бъдещето на Европа и европейска България не се води, изрази съжаление Петков и допълни, че от това ще страда и Европа, и нашата страна.Отиват си едни евродепутати, които са с много спорен принос за българския национален интерес, коментира Петков. Той разкритикува и на БСП като недобро решение на президента Румен Радев.По време на пресконференцията Румен Петков представи и марката \"10 години Г.Е.Р.Б\" - Грабим Европа, Рушим България. Сред картинките, които допълват марката, са апартаментите, Белене, суджука, обещаните милиарди за F-16, бистришките тигри в спортния живот и несъстоятелите се тръбoпроводи. На Румен Петков обаче липсват оградата и паспортите.", "date": "2019.04.15", "title": "БСП сама тика избиратели към ГЕРБ, според Румен Петков"}
{"url": "https://news.bg/energy/i-ungarski-firmi-proyavyavat-interes-kam-aets-belene.html", "text": "Потенциалните стратегически инвеститори ще могат да подават заявление за участие в процедурата за проекта АЕЦ \"Белене\" през май. Това съобщи енергийният министър Теменужка Петкова, която участва в международния форум \"Атомекспо\" в руския курорт Сочи.Министърът обясни, че процедурата вече е стартирала, но официалният срок за подаване на заявления започва да тече от датата на публикуване на поканата в официален вестник на Европейския съюз. Очаква се това да се случи в началото на май, а срокът ще бъде 90 дни.По време на събитието в Сочи Петкова ще се срещне с компаниите, които до момента са проявили интерес към АЕЦ \"Белене\" - руската , френската \" и американската \". Тя ще се срещне и с министъра на иновациите на Сърбия Ненад Попович. Причината е, че АЕЦ \"Белене\" се разглежда като проект, който ще има регионално значение. \"Ще проведем среща и с колегата от Сърбия, за да можем да видим каква е възможността евентуално сръбски компании да участват като страни по договори за изкупуване на електрическа енергия или под друга форма\", посочи енергийният министър.На събитието, което тази година е под мотото \"Ядрените технологии за по-добър живот\", ще се обсъдят приносът на атомната енергия към борбата с климатичните промени и значението на ядрените технологии за развитието на различни сектори от публичния живот.В рамките на форума Петкова ще се срещне с представители на компаниите, които проявяват интерес да участват в строежа на АЕЦ \"Белене\" и да бъдат стратегически инвеститор на проекта.В Сочи изпълнителният директор на НЕК Петър Илиев обяви, че и унгарски компании имат интерес към АЕЦ \"Белене\". Той не даде повече подробности с аргумента, че ще се срещне с тях през следващата седмица. \"Проявиха интерес, ходиха на площадката на \"Белене\" и другата седмица имаме среща с тях за въпроси по процедурата\", обясни Илиев.От своя страна по време на откриването на \"Атомекспо\" директорът на Световната ядрена асоциация Агнета Ризинг изтъкна, че в момента в света се строят 55 нови атомни реактора, като 9 от тях са в страни, които досега не са развивали ядрена енергетика.По нейни думи атомната енергетика е втората по чистота енергия след произвеждана от вода. Ризинг каза още, че строителството на ядрени централи ще се утрои през следващите години.", "date": "2019.04.15", "title": "И унгарски фирми проявяват интерес към АЕЦ \"Белене\""}
{"url": "https://news.bg/int-politics/boing-modernizira-bombardirovachite-b-1-i-b-52-na-sasht.html", "text": "Боинг сключи договор с военното министерство на САЩ за модернизация на стратегическите бомбардировачи Б-1 Lancer и B-52 Stratofortress, съобщи ТАСС.Авиостроителната компания ще получи $14,3 млрд. в продължение на 10 години, съобщиха от Пентагона.\"С Boeing е сключен договор за сумата от $14,3 млрд. за усъвършенстване, модернизация, проектиране и изпитание на системата за въоръжение на бомбардировачите B-1 и B-52\", съобщиха от отбранителното ведомство. Планираната дейност се очаква да приключи към 11 април 2029 година.От съобщението става ясно, че модернизацията на бомбардировачите включва \"увеличение на тяхната поразяваща способност, повишен ресурс (живучест), а така също и улесняване на обслужването им.През 2018 г. стана ясно, че стратегическите бомбардировачи Б-52, последният от които е построен през 1962 г., остават на въоръжение на ВВС на САЩ до средата на това столетие. При съответното техническо обслужване и модернизация, включваща поставяне на нови двигатели, Б-52 може да бъде ползван и след 2015 година, което ще му позволи в бъдеще да остава ключов бомбардировач на ВВС на САЩ.В американските ВВС смятат, че тази машина, която независимо от своята солидна възраст остава напълно боеспособна, така, както са претърпели множество модернизации и са били сериозно усъвършенствани. По-рано бе планирано, че те ще останат на въоръжение, примерно до 2040 година.Отбелязва се, че срокът на експлоатация на други два типа стратегически бомбардировачи - свръхзвуковия Б-1 и създадения с използване на технологии Stealth B-2 Spirit - приключва през 2030 година, независимо, че те са по-нови в сравнение с В-52. Първоначално се предполагаше, че те ще бъдат ползвани до 2040 и 2058 година съответно. Вместо тях, на смяна идват новите почти невидими Б-1 и Б-2, докато Б-21 не бъде въведен в експлоатация.Б-52 е най-старият от наличните на въоръжение американски далекобойни бомбардировачи. САЩ го използва от 1955 г. (първоначално той се вдига във въздуха през 1952 г.). Сега в състава на американските ВВС има над 70 такива самолета, способни да носят ядрено оръжие.744 самолета Б-52 бяха снети от въоръжение. Първоначално САЩ ги използва във войната във Виетнам (1964-1973). Така също САЩ изпращаше Б-52 във всички неотдавнашни въоръжени конфликти, преди всичко - в Афганистан и Ирак за нанесен високоточен удар от въздуха с боеприпаси.", "date": "2019.04.15", "title": "Боинг модернизира бомбардировачите Б-1 и Б-52 на САЩ"}
{"url": "https://news.bg/society/samnitelen-bagazh-zatvori-metrostantsiya-evropeyski-sayuz.html", "text": "Метростанция \"Европейски съюз\" е затворена, съобщи Нова телевизия, позовавайки се на БГНЕС.Причината е забравена раница на метростанцията между пейките, уточняват от \"Метрополитен\".На място има полиция, пожарна и линейка.Входът е заграден с полицейски ленти и надпис \"Метростанцията е затворена поради технически проблем\".", "date": "2019.04.15", "title": "Съмнителен багаж затвори метростанция \"Европейски съюз\""}
{"url": "https://news.bg/society/blizo-24-000-bezrabotni-sa-zapochnali-rabota-prez-mart.html", "text": "През март равнището на регистрираната безработица спадна до 5.9%. Това показват данните от административната статистика на Агенцията по заетостта.Сравнението с февруари показва намаление с 0.3%, докато на годишна база се отчита спад от 0.9%През март броят на регистрираните безработни в бюрата по труда намалява до 194 603 души, като снижението спрямо февруари е с 5,1%. Спрямо март 2018 г. те са с 26 977 души по-малко.Новорегистрираните безработни лица през месеца са 21 645. От тях 1 382 не са били нито заети, нито учащи и не са търсили работа. От началото на годината работа са намерили 4 272 души, регистрирани в бюрата по труда.През март общо 499 души от групите на заетите, учащите и пенсионерите са регистрирани като търсещи работа.23 754 безработни са постъпили на работа през миналия месец, като 81.5% от тях са устроени в реалната икономика.На субсидирани работни места през месеца са устроени 4 398 лица: 2 580 - по програми и мерки за обучение и заетост и 1 818 - по схеми на Оперативна програма \"Развитие на човешките ресурси\".Заявените работни места на първичния пазар на труда през март са 23 287, като 89.3% от тях са в частния сектор. Най-голям дял свободни работни места са заявени в хотелиерството и ресторантьорството (31.1%), преработващата промишленост (20.0%), търговията, ремонта на автомобили и мотоциклети (11.4%), селското, горското и рибното стопанство (8.0%); административните и спомагателните дейности (5.5%), строителството (4.3%) и други.Най-търсените групи професии през месеца са: персонал в сферата на персоналните услуги (бармани, сервитьори, готвачи, камериери и др.); продавачи; работници по събиране на отпадъци и сродни на тях; оператори на стационарни машини и съоръжения; водачи на МПС и подвижни съоръжения; помощен административен персонал по обслужване на клиенти; работници в добивната и преработващата промишленост, строителството и транспорта; помощници при приготвяне на храни; квалифицирани работници по производството на храни, облекло, дървени изделия и сродни; работници в селско, горско и рибно стопанство и други.", "date": "2019.04.15", "title": "Близо 24 000 безработни са започнали работа през март"}
{"url": "https://news.bg/regions/nay-malkoto-vrachansko-selo-glasuva-protiv-izgrazhdaneto-na-kariera.html", "text": "Вече са ясни резултатите от  в най-малкото врачанско село, предаде bTV.Жителите на Мало Пещене трябваше да се произнесат дали искат да бъде разкрита кариера за добив на глауконит - минерал, който се използва за наторяване и гарантира високи добиви.Въпреки че постоянните жители на Мало Пещене са едва 17, общо 39 души имаха право на глас. От тях гласуваха 34 души, което означава, че избирателната активност е била завидните 87%.Само един от гласувалите е бил \"за\" кариерата, а останалите са се обявили \"против\" разработването на находище.Още преди референдума хората бяха категорични, че добивът ще доведе до екокатастрофа и би отблъснал желаещите да се заселят там.", "date": "2019.04.15", "title": "Най-малкото врачанско село гласува против изграждането на кариера"}
{"url": "https://news.bg/crime/agentsiyata-po-vpisvaniyata-si-tarsi-nova-firma-za-poddrazhka-na-sistemite.html", "text": "От Агенцията по вписванията избират фирма за поддръжка на информационните системи. На 03 май 2019 г. изтича договорът на Агенцията по вписванията с Лирекс Бг за поддръжка на системите на институцията, уточниха от Агенцията.Досегашният договор включва поддръжка на системно, комуникационно и програмно осигуряване на системите за управление на базата данни на Агенцията по вписванията.От Агенцията по вписванията ще открият процедура по Закона за обществени поръчки (ЗОП) с предмет: \"Абонаментна поддръжка на системно, комуникационно и СУБД (система за управление на база данни) програмно осигуряване с наблюдение и управление на информационната и комуникационната инфраструктура (ИКИ) на Агенцията по вписванията\".Досегашният договор с \"Лирекс\" е сключен през 2018 г. за период от 12 месеца. Той е на стойност 98 640 лв. без ДДС и включва поддръжка на системно, комуникационно и програмно осигуряване на системите за управление на базата данни на Агенцията по вписванията.Както в предходните години, така и тази, поръчката ще бъде възложена по реда на чл. 20, ал. 6 от ЗОП или чрез директно възлагане в област отбрана и сигурност.Според техническата спецификация, изпълнителят \"трябва да извърши висококвалифицирани дейности за постигане на ниски нива на информационни рискове, да ги поддържа регулярно, а освен това трябва да бъде гарантирана поверителността, цялостността и наличността на трансферираната, обработваната и съхранявана информация в информационно-комуникационната инфраструктура на Агенцията\".От Агенцията по вписванията предупреждават, че всички участници в процедурата трябва да притежават актуално удостоверение за сигурност, издадено от Държавната агенция \"Национална сигурност\" (ДАНС).За първи път от десет години насам, Агенцията по вписванията поставя условие пред фирмите да разполагат с екип от общо 12 висококвалифицирани експерти с различни технологични компетентности, които ще бъдат ангажирани с поддръжката на системите и които да реагират в случай на инциденти, свързани със сигурността.Двама от тях трябва да бъдат на разположение на място. До момента Агенцията е имала изисквания за общо 4 специалисти, които да обслужват поддръжката и не е поставяла условието да има експерти, на място в институцията. Прогнозната стойност на поръчката за една година е до 429 500 лв. без ДДС. Предвижда се договорът да се сключи за срок от две години.\"Стратегическа цел в управлението на Агенцията е гарантирането на сигурността на базите данни. Горчивият опит на институцията показа, че е необходима по-сериозна инвестиция както на средства, така и във висококвалифицирани експерти, които да следят в детайли процесите\", каза Габриела Козарева - изпълнителен директор на Агенцията по вписванията.Предстои Агенцията по вписванията да изпрати покани за участие в конкурса до компании, отговарящи на нормативните изисквания за изпълнение на дейности в област отбрана и сигурност.Изборът на изпълнител трябва да стане до края на април от Агенцията по вписванията. Изборът ще бъде сред фирмите, изпратили оферти. Компаниите, чиито технически предложения отговарят на изискванията, ще бъдат класирани по критерия \"най-ниска цена\".Припомняме,  на 10 август миналата година. От Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 17 август се състоя . Тогава  на Агенцията по вписванията заради срива. Той обаче заяви, че смяна на ръководството и уволнения няма да има, докато кризата не се овладее.Въпреки това тогавашният директор на Агенцията по вписванията Зорница Даскалова  още същия ден..На 17 август беше възстановено подаването на данни от Търговския регистър и регистъра на юридическите лица с нестопанска цел , поддържана от Държавната агенция \"Електронно управление\"..Заради сериозния срив се взе решение да бъде създадено и ", "date": "2019.04.15", "title": "Агенцията по вписванията си търси нова фирма за поддръжка на системите"}
{"url": "https://news.bg/health/medsestrite-spirat-rabota-sled-15-may-ako-ne-izpalnyat-iskaniyata-im.html", "text": "Медицински сестри в Пазарджик искат незабавната оставка на ръководството на Българската асоциация на професионалистите по здравни грижи, предаде БНР.Те се обявиха твърдо против участието на организацията в предстоящите преговори на 10 май в Министерството на здравеопазването.Координаторът на протестиращите медици Димитрия Димитрова заяви, че те не са съгласни с договорените условия на последната среща с министър Кирил Ананиев. По тази причина остават в стачна готовност.Димитрова отрече твърдението на Ананиев, че Здравното министерство заедно с БАПЗГ и част от протестиращите заедно са стигнали до решението да се започне с 950 лева стартова заплата.Тя увери, че след срещата с министъра на 10 май, на която трябва да бъде представена окончателно методиката, и след  ще започнат ефективни стачни действия със спиране на работа.Разберете, докато не се спре източването на здравната каса, няма да има спасение, отсече Димитрова.Припомняме, национален  Те излязоха пред сградата на Министерството на здравеопазването с настояване за достойни условия на труд, адекватно стартово заплащане от поне две минимални заплати в размер на 1120 лв. и допълнително заплащане за работа в интензивно и спешно отделение.Тогава министър Ананиев увери, че В свое становище Българският лекарски съюз обяви, че , защото искането на част от специалистите по здравни грижи за 1120 лева начална основна заплата не е съпоставимо с реалните условия в част от лечебните заведения у нас.Преди дни здравният министър увери, че няма да има медицински сестри със заплати под 950 лева. Той обаче беше категоричен, че от тези на медсестрите.", "date": "2019.04.15", "title": "Медсестрите спират работа след 15 май, ако не изпълнят исканията им"}
{"url": "https://news.bg/crime/balgarka-opita-da-vnese-nelegalno-nad-330-000-turski-liri-v-damskata-si-chanta.html", "text": "Митничари откриха недекларирани над 330 000 турски лири в дамска чанта.Контрабандната валута за над половин милион лева е била задържана на ГКПП \"Капитан Андреево\" на 11 април.Наша сънародничка, която пътувала в автобус с българска регистрация, опитала да внесе в страната общо 333 200 турски лири в дамската си чанта. Те били разпределени в 17 пачки в банкноти в купюри от 200 турски лири.Контрабандната валута е иззета. По случая е образувано досъдебно производство.", "date": "2019.04.15", "title": "Българка опита да внесе нелегално над 330 000 турски лири в дамската си чанта"}
{"url": "https://news.bg/politics/balgarskata-zemya-nay-evtinata-i-nay-razpokasanata-v-evropa.html", "text": "Българската земеделска земя остава най-евтината и най-разпокъсаната в Европа. Нормативната база, която засяга собствеността и обработката на земята, е променена 60 пъти за последните години, информира БНР.Настоящият състав на Европейския парламент не реши как ще изглежда новата обща селскостопанска политика. Проблемите трябва да се решат от следващите евродепутати.\"Накратко, нищо не е ясно\", казва Галина Пейчева - член на Българската асоциация на собствениците на земеделски земи и фермер.България трябва да разработи стратегически план и да постави конкретни цели за страната като определи кои сектори са стратегически и в кои има нужда от подпомагане, припомни Галина Пейчева.\"Ако не бъдат изпълнени целите и има разлика от 25%, има реална опасност от спирания на плащанията, което е много сериозно, защото от нас се очаква да кажем какво ще изпълним много конкретно - залагаме определени цели и те са свързани с определени ангажименти\", каза Пейчева.По думите й, ако заложените цели не бъдат изпълнени и разликата е 25%, комисията започва процедура и трябва да бъде направен екшън-план, а ако не бъде изпълнен - плащанията спират.В ресорното министерство засега не отговарят какви цели са заложени в българското предложение, допълни Пейчева и заяви, че \"това създава огромно напрежение и несигурност\" в бизнеса.Земите, които не са потърсени от реалните си собственици са другият проблем, който създава напрежение. Те са т.н. \"бели петна\". Те се обработват от земеделци срещу заплащане. Липсата на работна ръка също е проблем. Заради липсата на работници в България се отглежда зърно и по-малко плодове.", "date": "2019.04.15", "title": "Българската земя - най-евтината и най-разпокъсаната в Европа"}
{"url": "https://news.bg/int-politics/boyni-korabi-na-rusiya-sledyat-razrushitel-na-sasht-v-cherno-more.html", "text": "Силите на Черноморския флот на Русия извършват непрекъснато следене на разрушителя на военноморските сили на САЩ Ross, който е навлязъл в акваторията на Черно море вчера (14 април), съобщават руските медии, цитирайки изявление на руското военно министерство.\"Определените сили и средства на Черноморския флот осъществяват непрекъснато следене на разрушителя с управляемо ракетно оръжие Ross, който навлезе в Черно море на 14 април 2019 г.\", се посочва в изявлението.Както се отбелязва, американският боен кораб е бил засечен по време на влизането му в Черно море и е започнало неговото проследяване.Уточнява се, че контролът на действията на американския разрушител се извършва от корабите \"Василий Биков\" и \"Иван Хурс\".На 8 април разузнавателни и нападателни кораби на Черноморския флот на Русия бяха мобилизирани заради провеждането на учения на НАТО в Черно море.В края на февруари американският разрушител Gravely навлезе в акваторията на Балтийско море, като от Балтийския флот на Русия организираха неговото проследяване.", "date": "2019.04.15", "title": "Бойни кораби на Русия следят разрушител на САЩ в Черно море"}
{"url": "https://news.bg/crime/milen-penchev-ostava-shef-na-noi-silistra-dokato-e-pod-domashen-arest.html", "text": "Директорът на НОИ - Силистра Милен Пенчев остава на своята длъжност.Спецсъдът отказа да отстрани от длъжност директора на , който е обвинен за издаване на фалшиви документи за придобиване на максимални пенсии, съобщиха от Спецсъда.Според обвинението, високите пенсии били добивани срещу 10 000 лева.Решението на съда не е окончателно.Специализираната прокуратура ще протестира срещу отказа за отстраняването на Милен Пенчев от длъжност. Делото в Апелативния Специализиран наказателен съд ще се гледа на 23 април 2019 г.Според съда Пенчев не може да попречи на разследването или да повлияе на свидетели, тъй като е под домашен арест.Магистратите отстраниха от длъжност Стоянка Симеонова, която е началник отдел \"Пенсии\" в НОИ Силистра. Симеонова е на свобода под парична гаранция от 7 000 лева. Въпреки че е в отпуск по болест, според спецсъда Симеонова може да въздейства върху разследването и разкриването на истината.Според събраните към момента доказателства може да се направи обосновано предположение, че Пенчев и Симеонова са съпричастни към повдигнатите им обвинения, уверяват съдиите. Те са обвинени за участие в престъпна група и неправомерно отпускане на максимални пенсии в Силистра чрез фалшиви документи.Припомняме, на 8 март срещу злоупотреби с издаване на ТЕЛК решения и източване на НОИ.След това , като за разпит бе отведен и директорът на клона на НОИ в Силистра Милен Пенчев.Според финансовия министър Владислав  Бившият социален министър Иван Нейков пък определи аферата в НОИ-Силитра като ", "date": "2019.04.15", "title": "Милен Пенчев остава шеф на НОИ-Силистра, докато е под домашен арест"}
{"url": "https://news.bg/economics/krib-iska-otlagane-na-tol-sistemata-do-2020-g.html", "text": "Конфедерацията на работодателите и индустриалците в България (КРИБ) настоява да се вземат предвид становищата на всички засегнати страни по въпроса с тол системата и таксите за ползване на републиканската пътна мрежа на база изминато разстояние.От Конфедерацията напомнят, че нейни членове са най-големите български и международни превозвачи, както и възложители на превози, търговци на превозваните стоки и крайни потребители, които също пряко или косвено са засегнати от нововъведенията.Според КРИБ пряко ще бъдат засегнати и вътрешнофирмените доставки, които представляват значителен процент от вътрешните превози в страната.По тази причина Конфедерацията подчертава, че подкрепя въвеждането на ТОЛ системата, но при условие че бъдат спазени изискванията за равномерно въвеждане и пропорционалност на таксуването за всички участници в движението.Те са на мнение, че за да се оптимизира транспортната система в съответствие с общата транспортна политика на Европейския съюз, трябва обхватът на таксуваните участъци от републиканската пътна мрежа да се преосмисли.В така предложения обхват са включени 92% от първокласните пътища в страната, а с третокласните пътища делът се равнява на 82% от цялата пътна мрежа, за които ще трябва да се плащат такси за изминато разстояние, посочват в позицията си, уточнявайки, че това включва автомагистрали и пътища клас I, II и III.България става единствената страна в Европа, в която се таксуват автомагистрали, първокласни, второкласни и третокласни пътища, заявяват от КРИБ и напомнят, че същевременно страната ни е на първо място в Европа по транспортен дял на транзитен трафик (40%), което означава, че именно той има най-голямо негативно влияние върху пътната мрежа.По-тази причина според Конфедерацията е по-приемливо в обхвата на системата да бъдат включени само автомагистралите и онази част от пътищата от клас I, които са част от трансевропейската пътна мрежа. По този начин системата за таксуване ще бъде насочена основно към транзитното движение и едновременно с това ще даде алтернатива на превозвачите, които работят на българския пазар, обясняват те.От КРИБ изтъкват, че в момента интегрирането на тол системата не е свързано с Националната агенция за приходите и Агенция \"Митници\", което буди съмнения относно прозрачното събиране и разходване на сумите.От Конфедерацията смятат за съмнителна предвидената цел за събиране - 1,3 млрд. лева на година, тъй като съгласно експертните оценки АПИ има капацитет да усвоява не повече от 800 млн. лева годишно. Те напомнят, че към планираните приходи от тол таксите трябва да се добавят и 300 млн. лева от винетките.От КРИБ са категорични, че към настоящия момент тол системата не е готова и няма това да стане преди края на първо тримесечие на 2020 година.Събирането на тол такси в аванс или на \"зелено\" граничи с въвеждането на нов данък или просто с престъпление, твърдят те. По тази причина настояват за отлагане на стартирането на тол системата до началото на следващата година. От КРИБ изразяват готовност да предоставят технически и експертен ресурс на Министерството на регионалното развитие и благоустройството за изготвяне на аргументиран и задълбочен план за действие.", "date": "2019.04.15", "title": "КРИБ иска отлагане на тол системата до 2020 г."}
{"url": "https://news.bg/int-politics/ekvador-obvini-asandzh-v-opit-da-izpolzva-posolstvoto-mu-za-shpionazh.html", "text": "Основателят на WikiLeaks Джулиан Асандж неколкократно е нарушавал условията на предоставеното му убежище и се е опитвал да използва посолството на Еквадор в Лондон като център за шпионаж. Това обяви еквадорският президент Ленин Морено пред британския в. \"Гардиън\".Лондонската полиция изведе Асандж насила от посолството в четвъртък, след като той беше лишен от предоставеното му в продължение на 7 години убежище, трасирайки пътя за екстрадирането му в САЩ заради едно от най-големите изтичания на класифицирана информация в историята.Отношенията на Асандж с домакините му се обтегнаха, след като Еквадор го обвини, че е разпространявал информация за личния живот на Морено.Морено е отрекъл пред \"Гардиън\", че е действал като отмъщение за начина, по който документите за неговото семейство са били публикувани. Той изрази съжаление, че Асандж е използвал посолството, за да се намесва в демокрациите на други страни.\"Всеки опит за дестабилизиране е укорим акт за Еквадор, защото ние сме суверенна страна и зачитаме политиката на всяка страна\", подчерта Морено.\"Не можем да позволим нашето посолство, посолството, което отвори вратите си, да се превърне в център за шпионаж\", настоя държавният глава на Еквадор.Поддръжниците на Асандж са убедени, че Еквадор го е предал по искане на Вашингтон, че прекратяването на предоставеното му убежище е незаконно и че това бележи мрачен момент за свободата на словото.", "date": "2019.04.15", "title": "Еквадор обвини Асандж в опит да използва посолството му за шпионаж"}
{"url": "https://news.bg/society/uchilishtni-direktori-iskat-yasni-pravila-za-dostap-do-obshtestvena-informatsiya.html", "text": "Директори на учебни заведения в Пазарджик настояват за промяна на Закона за достъп до обществена информация, предаде БНР.Според тях е необходимо да се определи точен регламент при искането и подаването на информация. Причината е, че в момента частни лица злоупотребявали. По този повод те вече са инициирали подписка, която се подкрепя от Съюза на работодателите в системата на народната просвета.Те обясняват, че искането на информация обикновено става по имейл в почивните дни. Става въпрос за писма от частни лица без изходящ номер, подпис и печат. Директорите посочват, че най-често исканата информация е безобидна, но ако не бъде дадена в срок, следват съдебни дела.До момента съдебни искове са предявени към над 150 директори на учебни заведения.\"Лошото е, че съдилищата прекратяват производството, но оттам насетне този, който е завел делото, предявява искове за съдебни разноски, за адвокатски хонорар, като минималната сума е 500 лева. Говори се за суми от порядъка на 3000 лева, което вече наистина може да ощети сериозно училищния бюджет\", негодуват директорите.Те посочват, че такива подписки ще се организират не само в Пазарджик, но и в останалите градове в страната. Целта е \"да се намери начин законът за достъп до обществената информация да играе своята позитивна роля, а не да бъде използван за нечисти цели\".", "date": "2019.04.15", "title": "Училищни директори искат ясни правила за достъп до обществена информация"}
{"url": "https://news.bg/crime/ograbiha-toto-punkt-v-pernik.html", "text": "Ограбиха тото пункт в Перник през дупка в стената, съобщи БНР.Сигнал за пожар в тотопункта е получен в събота през нощта. Пристигналите  огнеборци потушили пламъците. При огледа е установен отвор в задната част на тото пункта.По данни на материално отговорно лице от обекта са откраднати метален шкаф, в който е имало около 60 лева на монети и изплатени печеливши билети.Образувано е досъдебно производство.", "date": "2019.04.15", "title": "Ограбиха тото пункт в Перник"}
{"url": "https://news.bg/int-politics/severna-koreya-prishporva-seul-da-razreshat-problemite-bez-sasht.html", "text": "Северна Корея призова Южна Корея да се опитат да разрешат проблемите, които понастоящем съществуват на Корейския полуостров, без участието на САЩ, съобщават държавните медии в изолираната комунистическа държава.Подчертава се, че Вашингтон се опитва да се намеси и да забави опитите за помирение между двете съседни страни.\"САЩ обвързаха Южна Корея в рамката на алианса и се намесиха във всеки един междукорейски проект, като индустриалният комплекс Кесон и пътуването до планината Кумган\", посочват контролираните от комунистическия режим медии.Междувременно президентът на Южна Корея Мун Дже-ин изтъкна днес, че щe се стреми \"сериозно\" за провеждането на още една среща с Ким Чен-ун въпреки неотдавнашната критика на севернокорейския вожд за самопровъзгласената роля на Сеул като посредник в блокираните преговори за ядрено разоръжаване.През уикенда президентът на САЩ Доналд Тръмп изрази готовност да проведе трета среща на върха за ядреното разоръжаване на Северна Корея, докато севернокорейският вожд Ким Чен-ун също обмислял възможността.Втората, неуспешна среща на върха между двамата лидери се проведе във виетнамската столица Ханой през февруари. Първата им историческа среща беше през юни миналата година в Сингапур.", "date": "2019.04.15", "title": "Северна Корея пришпорва Сеул да разрешат проблемите без САЩ"}
{"url": "https://news.bg/int-politics/kitay-obvinyava-sasht-v-kleveti-i-lazhi-za-latinska-amerika.html", "text": "Говорителят на китайското външно министерство Лу Кан определя като лъжи и клевети твърденията на държавния секретар на САЩ Майк Помпео за политиката на Китай и Русия в Латинска Америка.\"Клеветните изявления на държавния секретар Помпео относно сътрудничеството между Китай и латиноамериканските страни са безотговорни и лишени от смисъл\", обяснява той, цитиран от ТАСС.\"Дълго време Съединените щати виждат Латинска Америка като свой собствен заден двор. Те оказват натиск върху страните от региона, заплашват ги и дори свалят правителства\", допълва дипломатът.\"Хората са способни да различават лъжата от истината, истинските приятели от фалшивите, които нарушават правилата и разпространяват хаос. Сигурен съм, че страните от Латинска Америка могат да направят правилния избор\", коментира Лу Кан.\"Наясно сме с тези фалшиви обвинения на държавния секретар на САЩ Майк Помпео срещу Китай относно положението във Венецуела. Позицията на КНР по този въпрос е ясна и последователна. Ние подкрепяме принципите и целите на Хартата на ООН и подкрепяме запазването на регионалния мир и стабилност\", обяснява представителят на Министерството на външните работи на КНР.\"Лъжата, повторена и хиляда пъти, винаги ще остане лъжа. Време е държавният секретар Помпео да спре да прави подобни изявления\", добави той.Както посочи дипломатът, сътрудничеството между Китай и страните от Латинска Америка \"следва принципите на взаимно уважение, равенство и взаимна изгода\" и допринася за икономическото развитие на региона и подобряването на жизнения стандарт на населението.Американският държавен секретар Майк Помпео, който бе в чилийската столица Сантяго изнесе реч, в която обяви, че призивите от Москва и Пекин за ненамеса във вътрешните работи на страните от Латинска Америка са лицемерие.\"Имам урок, който всеки от нас трябва да научи. Китай и други лицемери призовават за ненамеса в делата на Венецуела. Собствената им финансова намеса допринесе за унищожаването на тази страна\", заяви шефът на американската дипломация.\"Като говорим за лицемерни поддръжници на ненамеса в латиноамериканските въпроси, ние също трябва да се тревожим за руснаците. Венецуела и Латинска Америка трябва да се тревожат за действията на Русия\", допълва Помпео.", "date": "2019.04.15", "title": "Китай обвинява САЩ в клевети и лъжи за Латинска Америка "}
{"url": "https://news.bg/finance/po-skapi-hlyab-gorivo-i-lekarstva-sme-kupuvali-prez-mart.html", "text": "Индексът на потребителските цени за март спрямо февруари 2019 г. е 100.1%, т.е. месечната инфлация е 0.1%. Това показват данни на Националния статистически институт. Инфлацията от началото на годината (март 2019 г. спрямо декември 2018 г.) е 1.2%, а годишната инфлация за март 2019 г. спрямо март 2018 г. е 3.6% .Средногодишната инфлация за периода април 2018 - март 2019 г. спрямо периода април 2017 - март 2018 г. е 3.1%.През март тази година цените на стоките и услугите в потребителските групи са се променили, както следва:През март са се увеличили цените на следните хранителни продукти: ориз - с 1%, хляб \"Добруджа\" - с 0.3%, трайни колбаси - с 0.3%, замразена риба - с 2.1%, нискомаслено прясно мляко - с 0.2%, кисели млека - с 0.4%, извара - с 0.1%, ябълки - с 1.2%, цитрусови и южни плодове - с 1.5%, зеле - с 22%, пипер - с 11.7%, зрял лук и чесън - съответно с 0.2 и 2.8%, кореноплодни зеленчуци (моркови и червено цвекло) - с 2.6%, маслини - с 1.9%, зрял боб - с 1.7%, картофи - с 10.9%, захар - с 0.6%, плодови сокове - с 0.9%, ракии - с 0.8%, вина - с 1.2%, бира - с 0.8%, и други.За сметка на това са се понижили цените на следните хранителни продукти: брашно - с 0.4%, бял хляб - с 0.3%, месо от едър рогат добитък - с 0.4%, свинско месо - с 0.1%, месо от домашни птици - с 0.4%, малотрайни колбаси - с 0.2%, мляно месо (кайма) - с 1.6%, сирене - с 0.2%, кашкавал - с 1.4%, яйца - с 0.6%, млечни масла - с 0.3%, маргарин - с 0.1%, олио - с 0.8%, домати - със 7.2%, краставици - с 8.0%, листни зеленчуци - с 14.8%, шоколад и шоколадови изделия - с 1.8%, оцет - с 0.6%, сол - с 0.7%, кафе - с 1.6%, чай - с 0.1%, и други.При нехранителните стоки и услугите е регистрирано увеличение на цените при: газообразни и течни горива за битови нужди - съответно с 0.7 и 2.6%, готварски печки - с 0.8%, препарати за почистване на съдове - с 0.4%, прахове за пране - с 1.0%, дизелово гориво - с 3.6%, автомобилен бензин А95H - с 3.7%, автомобилен бензин А98Н - с 4.5%, газ пропан-бутан за ЛТС - с 3.9%, метан за ЛТС - с 0.2%, пътнически таксита - с 1.6%, пътнически въздушен транспорт - със 7.7%, цветарство - с 4.2%, кино и театър - с 1.4%, услуги по обществено хранене - с 0.4%, козметични продукти - с 0.3%, и други.Намаление на цените е регистрирано при: облекло - с 0.6%, обувки - с 0.7%, въглища - с 0.6%, дърва за отопление - с 0.2%, хладилници - с 0.5%, перални и съдомиялни - с 0.6%, климатични инсталации - с 1.6%, мобилни телефонни апарати - с 3.1%, телевизори - с 2.1%, пакетни услуги за почивка и туристически пътувания - с 8.1%, услуги по краткосрочно настаняване - с 1.0%, продукти за лична хигиена - с 0.9%, и други.Цените на лекарствените продукти и стоматологичните услуги са се увеличили с по 0.1%, а цените на лекарските услуги са се увеличили с 0.4%.", "date": "2019.04.15", "title": "По-скъпи хляб, гориво и лекарства сме купували през март"}
{"url": "https://news.bg/health/1-5-miliona-balgari-sa-sas-svrahnadnormeno-teglo.html", "text": "Близо 1,5 милиона от българите са със свръхнаднормено тегло. Това показват данни на Европейската асоциация за изследване на затлъстяването (EASO). Страната ни се нарежда и на едно от водещите места сред страните от Европейския съюз по честота на затлъстяването в детска възраст.Въпреки тревожните тенденции до момента у нас не съществуваше структура, която да се ангажира цялостно и дългосрочно с грижата за пациентите с болестно затлъстяване.От УМБАЛ \"Александровска\" в София обаче съобщават, че са се превърнали в единствената болница у нас, която има статут на акредитиран Център за лечение на затлъстяването. Кандидатурата на лечебното заведение е била одобрена от Асоциацията.От болницата посочват, че през 2016г. е бил сформиран екип от експерти (ендокринолог, кардиолог, пулмолог, диетолог, гастроентеролог, психолог и хирург), който е създал протоколи за лечение при пациенти със затлъстяване, подлежащи на бариатрична хирургия.Вследствие на постигнатите резултати ръководството на болницата е предприело процедура здравното заведение да бъде признато от EASO за Референтен център за лечение на затлъстяването.", "date": "2019.04.15", "title": "1,5 милиона българи са със свръхнаднормено тегло"}
{"url": "https://news.bg/finance/demokratichna-balgariya-nastoyava-za-otmyana-na-promenite-za-novite-kasovi-aparati.html", "text": "От \"Демократична България\" смятат, че НАП се опитва да наложи все повече контрол върху най-дребните детайли от търговския бизнес.Като конкретни проблеми те посочват, че наредбата и нейните разяснения са дълги и объркващи. Това по думите им създава среда за \"рекет\" от страна на служителите на НАП, които могат да изтълкуват правилата така, че да намерят нещо неизрядно.От \"Демократична България\" отбелязват, че измененията се извършват без оценка на въздействието, както изисква Законът за нормативните актове.Те са категорични, че липсва обосновка за това какво налага измененията в наредбата.Според тях НАП няма да има капацитета да прилага наредбата с тези нива на сложност, което я прави още по-вредна, тъй като изрядните търговци ще направят необходимите разходи, за да я спазват, а останалите ще продължат постарому.Те изтъкват, че бизнесът е категорично против посоката, в която се движи НАП. От \"Демократична България\" са убедени, че наредбата трябва да бъде опростена.Затова те настояват за отмяна на последните изменения на Наредба Н-18, създаване на изцяло нова наредба, отпадане на задължителното изискване за използване на касови апарати.Те искат още отворени интерфейси за комуникация с НАП, които всеки софтуер може да използва, както и електронни касови бележки.От \"Демократична България\" напомнят на министъра на финансите Владислав Горанов, че най-важното за една работеща икономика не е да се напълни бюджетът.Те са на мнение, че за приходите в него не трябва да се разчита на свръхрегулация, тъй като тя винаги води до по-малко приходи.Припомняме, че на 26 феруари стана ясно, че ще има  През това по думите на Владислав Горанов ще се търси решение за интегриране на новата наредба. От Националната агенция по приходите обявиха, че реалният брой на фискалните устройства, за които се налагат промени във връзка с промените, наложени от наредба Н-18, са около 170 хиляди.От приходната агенция отбелязаха още, че Преди това финансовият министър Владислав Горанов обяви, че По думите му тези, които използват обикновен касов апарат, който не е свързан с компютърна система за управление на продажбите и са регистрирани по ДДС, срокът за нови касови апарати остава до 31 март. За тези, при които се налага подмяна на софтуера, срокът ще се удължи до края на септември. От БСК заявиха, че ", "date": "2019.04.15", "title": "\"Демократична България\" настоява за отмяна на промените за новите касови апарати"}
{"url": "https://news.bg/press/ninova-izhvarli-sergey-ot-evrovota-plenumat-go-varna-20-godini-zatvor-iska-prokuraturata-po-deloto-ivancheva.html", "text": "БСП. \"24 часа\":Нинова изхвърли Сергей от евровота, пленумът го върнаСергей Станишев ще е кандидат на БСП за евродепутат.До влизането му в листата обаче се стигна едва на финала на продължилия цяла неделя партиен пленум. Първо Корнелия Нинова бламира лидера на ПЕС, като изобщо не го предложи в листата си, а след това членовете на Националния съвет бламираха нея, като пренаредиха списъка ѝ и го класираха за него.Близо 10 часа продължиха червените драми. Нинова влезе на заседанието с готова листа, която представи пред Изпълнителното бюро едва час по-рано. Двамата със Станишев трябваше да имат среща в 8,30 сутринта - по думите му \"в 12 без 5\", но тя не се състоя.Но не липсата на Станишев сред имената, а включването на шефа на кабинета на президента Румен Радев - Иво Христов, на 4-ото място от гражданската квота бе голямата изненада.Образование. \"Монитор\":Борбата за прием в първи клас в столицата започваС най-голям шанс да бъдат приети в желаното от тях училище са децата, живели в района на училището през последните 3 години, както и тези, чиито братя или сестри до 12-годишна възраст са възпитаници на същото школо. Те попадат в първа група. Във втора са тези с непроменян между 1 и 3 години адрес. Хлапетата, чийто адрес е сменян в рамките на по-малко от година, пък се нареждат в трета група. В последната четвърта група пък са децата, чийто постоянен или настоящ адрес е извън прилежащия район на училището, в което подават заявление.Когато децата от една група са повече от обявените места в план-приема на дадено школо, малчуганите се класират по допълнителни критерии. Сираци и полусираци ще получават 6 точки. Толкова ще има и за хлапета с над 50% трайни увреждания. Иванчева. \"Сега\":20 години затвор иска прокуратурата по делото \"Иванчева\"Затвор със срок между минималния и максималния, предвиден в Наказателния кодекс, поиска прокуратурата по делото \"Иванчева\", в което са подсъдими бившият кмет на столичния район \"Младост\" Десислава Иванчева, нейният заместник Биляна Петрова и секретарят на общината Петко Дюлгеров. Наказанието за престъпление, свързано със злоупотреба на длъжностно лице с упражняваната от него власт, варира между 10 и 30 години. Заради влошеното здравословно състояние на обвиняемите и чистото им съдебно минало, от държавното обвинение поискаха средния размер на наказанието - около 20 години.От прокуратурата поискаха още налагане на глоба в размер на 30 000 лева, както и конфискация на цялото имущество на тримата подсъдими, както и те повече да не заемат държавни позиции.След като изслуша аргументите и доказателствата на прокуратурата и подсъдимите, съставът на съдия Иво Хинов ще произнесе присъдата в началото на следващата седмица.Десислава Иванчева и заместничката й Биляна Петрова обявиха, че ще съдят зам.-главния прокурор Иван Гешев за клевета. \"Ще заведем дело срещу Гешев за подвеждане и неправилна информация по медиите, за клевета. Ще има ответен удар по това, което той е излъгал пред медиите\", каза Иванчева, цитирана от Би Ти Ви. Инцидент. \"Сега\":Лютви Местан е задържан за 24 часа заради тежка катастрофаЛидерът на ДОСТ Лютви Местан бе задържан за 24 часа след като предизвика тежка катастрофа край село Загорско, при която загина 6 месечно дете, а трима души влязоха в болница. Местан е управлявал автомобил, участник в тежката катастрофа в Кърджалийско, при която загина 6-месечно бебе, съобщи 24rodopi.com. Инцидентът е станал около 13.30 часа на разклона за Загорско и Джебел.Сблъсъкът между фолксвагена на Местан и друг автомобил е станал в един от критичните участъци на пътя. Лидерът на партия ДОСТ не e сред ранените. На място са линейки, полиция и пожарна. Районът е отцепен, а прокуратурата е поела случая.Според 24rodopi.com Местан е бил на гости на приятел в джебелското село Слънчоглед. В ранния неделен следобед той тръгнал за София. На разклона направил опит да се включи в движението на главния път с ляв завой, когато последвал удар с друг лек автомобил.24rodopi.com съобщава, че е взета алкохолна проба на Местан, която е отрицателна. Политикът е отведен в Районното управление, допълва сайтът.В другата лека кола е пътувало семейство с двете си деца. При инцидента е загинало бебе на 6 месеца. Деветгодишно дете, водача на автомобила и жена на 28 години от същия автомобил са транспортирани в Спешното отделение на болницата в Кърджали. Габрово. \"Дума\":Отново протест в ГабровоЗа поредна вечер протестиращи в Габрово се събраха на площада в центъра на града. Тази път обаче значително по-малко, съобщава БНТ.Лошото време е най-вероятно да не се съберат много хора на протест. Малцината събрали се влязоха в залата на община Габрово, където започна среща с кмета на града. Пред нея бяха поставени девет искания, сред които и проверка на ТЕЛК-овите решения в града.Кметът Таня Христова прие символично исканията и поиска среща с премиера и отговорните институции за решаването на проблемите, поставени пред нея.В Габрово се появи проблем с чистотата на града, тъй като ромите в града не ходят на работа в общинската фирма.Последните дни в Габрово работи само една машина за почистване, защото нейният водач не е от ромски произход. Така чист се оказва само центърът на града.", "date": "2019.04.15", "title": "Нинова изхвърли Сергей от евровота, пленумът го върна; 20 години затвор иска прокуратурата по делото \"Иванчева\""}
{"url": "https://news.bg/world/bomba-ot-vtorata-svetovna-evakuira-stotitsi-vav-frankfurt.html", "text": "Бомба от Втората световна война наложи евакуацията в събота на стотици жители на германския град Франкфурт, предадоха световните информационни агенции.Около 600 души са били изведени на безопасно разстояние, докато тече операцията на полицията по обезвреждане на опасната находка.Взривното устройство с тегло 250 кг бе успешно детонирано от изпратения екип специалисти във водите на река Майн.То бе открито във вторник по време на учения на пожарната.Повече от 70 години след края на войната все още властите в редица европейски държави обезвреждат открити неизбухнали бомби.Една от последните подобни евакуации в Германия бе извършена миналата година ", "date": "2019.04.15", "title": "Бомба от Втората световна евакуира стотици във Франкфурт "}
{"url": "https://news.bg/weather/oblachno-i-dazhdovno-nachalo-na-sedmitsata.html", "text": "Новата седмица идва с предимно облачно време. Това съобщават от НИМХ.Ще духа до умерен североизточен вятър.На места над Югоизточна България и планинските райони ще превали. Максималните температури ще са между 11 и 16 градуса. Атмосферното налягане слабо ще се понижи. През следващите дни не се очаква затопляне.  ", "date": "2019.04.15", "title": "Облачно и дъждовно начало на седмицата "}
{"url": "https://news.bg/world/beliyat-dom-tramp-se-e-posheguval-che-obicha-uikiliyks.html", "text": "Американският президент Доналд Тръмп се е пошегувал, когато е казал, че обича\" Уикилийкс\". Това заяви говорителят на Белия дом Сара Сандърс в отговор на журналистически въпрос относно противоречивите изявления на държавния глава. Припомняме, че малко след като  създателят на сайта Джулиан Асандж бе арстуван в еквадорското посолство в Лондон,  и тя не го вълнува.Медиите обаче веднага припомниха предизборни изявления на държавния глава от 2016 година, които показват тотално разминаване с днешната му позиция.Тогава кандидатът на републиканците не само хвали разкритията на сайта, но и заявява нееднократно, че \"обича да чете \"Уикилийкс\".През 2017 година, вече като президент Тръмп заявява, че не подкрепя, но и няма да се противопостави на арест на Асандж.Основателят на WikiLeaks беше  заради нарушаване на условията на гаранцията и искане за екстрадиция от страна на САЩ. Арестът беше извършен, след като Еквадор прекрати , изтъквайки като причина многократните му нарушения по време на престоя му в посолството, намесвайки се в политиката на партньорите на Еквадор.Министерството на правосъдието на САЩ повдигна обвинения срещу основателя на WikiLeaks Джулиан Асандж, обвинявайки го в  за проникване в компютри и кражба на класифицирана информация.Той може да лежи до 5 години в затвор в САЩ, ако бъде признат за виновен.Преди това обаче  делото за изнасилване срещу него да бъде възобновено.", "date": "2019.04.15", "title": "Белият дом: Тръмп се е пошегувал, че \"обича Уикилийкс\""}
{"url": "https://news.bg/world/belgiya-zadarzha-zapodozryan-za-terorizam.html", "text": "Млад мъж бе задържан в белгийския град Уавър, региона Валония,  по подозрение, че е планирал терористична атака. Това съобщи белгийският всекидневник \"La Derniere Heure\", като цитира говорителя на федералната прокуратура.Младият мюсюлманин, който вече е идентифициран, е отишъл в дома на баба си на 13 април, за да се сбогува преди да извърши нападение през уикенда.Говорителят Ерик ван Дер Сют потвърди пред агенция Белга, че 22-годишен е задържан от полицията за борба с тероризма и скоро ще се изправи пред съд, който ще реши дали да остане в ареста.При операцията бяха конфискувани лаптоп и мобилни телефони. Говорителят на прокуратурата не коментира какво или кога заподозреният възнамерява да атакува.През последните години страната взе сериозни мерки", "date": "2019.04.15", "title": "Белгия задържа заподозрян за тероризъм "}
{"url": "https://news.bg/world/pompeo-se-zakani-na-maduro-i-ot-kolumbiya.html", "text": "Ще използваме всички възможни лостове, за да изолираме венецуелския президент Николас Мадуро. Куба и Русия ще платят цената да му бъдат съюзници. Това заяви американският държавен секретар Майк Помпео.Той направи изявлението в столицата на Колумбия Богота. Това е поредна спирка от обиколката му в Южна Америка. Целта е да представи политиките на сегашната американска администрация към региона.Към днешна дата САЩ са отменили визите за 718 съучастници в Мадуро и са наложили санкции на повече от 150 организации. Помпео вече посети Чили, Парагвай и Перу.Както е известно, САЩ признаха Хуан Гуайдо за временен президент на Венецуела.Бразилският президент  за дестабилизиране на армията.", "date": "2019.04.15", "title": "Помпео се закани на Мадуро и от Колумбия "}
{"url": "https://news.bg/world/korbin-smenya-mey-na-dauning-striyt-10.html", "text": "Лидерът на лейбъристите Джереми Корбин ще е новият британски премиер след парламентарните избори.Това показват резултатите от последните социологически проучвания, публикувани от Sunday Telegraph.Управляващите консерватори на премиера Тереза ​​Мей ще загубят 59 места в Камарата на общините.Лейбъристите, напротив, ще увеличат броя на депутатите си с 34 души, което ги прави най-голямата партия в британския парламент. Това прави 296 места от 650 парламентарни места, срещу 259 за консерваторите.Причината за тези резултати е хаосът около Брекзит и неуспеха на кабинета да се справи с процеса. Излизането на Кралството от ЕС трябваше да се състои в края на март, но Проучване е било проведено сред 8 561 пълнолетни лица.Корбин би могъл да ръководи правителство, подкрепяно от шотландската националистическа партия (SNP), която се очаква също да спечели по време на общи избори.Май каза пред депутатите миналия месец, че ще се оттегли, след като осигури изхода на Великобритания от ЕС.Телеграф коментира, че Мей сега е изправена пред нарастващ натиск да подаде оставка.", "date": "2019.04.15", "title": "Корбин сменя Мей на \"Даунинг стрийт\" 10 "}
{"url": "https://news.bg/bulgaria/sabirat-podpisi-za-izdigane-na-ivancheva-za-evrodeputat.html", "text": "Днес ще се събират подписи за издигане на бившия кмет на столичния район  \"Младост\" Десислава Иванчева като независим кандидат за представител в Европейския парламент ще се събират на следните локации в София. Събитието се организираи е публикувано в профила на самата Иванчева във \"Фейсбук\".Посочени са и местата, където се събират подписите.- от 10:00 до 14:00 часа на метростанция НДК, кръстовището на бул. \"Витоша\" и бул. \"Патриарх Евтимий\" (бившата Аптека).- от 17:00 до 20:00 часа на ежедневния пункт на главния вход на пазара в \"Младост\" 1, до входа на метростанция \"Младост\" 1 в посока Бизнес парк/Летище София.- от 18:00 до 20:00 часа на Кооперативния пазар в \"Люлин\" (кръстовището на бул. \"Панчо Владигеров\" и бул. \"Джалахарвал Неру\")- от 14:30 до 15:30 часа пред Специализирания наказателен съд на ул. \"Черковна\" №90 (на гърба на Мол \"Сердика\")Целта е да се съберат най-малко 2500 подписа в следващите няколко дни, за да издигнат Десислава Иванчева за Евроизборите.Припомняме, че вчера прокуратурата поиска 20 години затвор за Иванчева и нейната заместничка Биляна Петрова.Такава присъда прокурорите поискаха и за третия обвиняем по делото Петко Дюлгеров, съобщиха БНТ и bTV.В неделя се проведоха финалните пледоарии по делото.За мен няма законово събрани доказателства. Ние сме искали само в полза на гражданите. Моля да бъда оправдана. Не съм искала подкуп, не съм получавала подкуп, искала съм моите съграждани да живеят по-добре, заяви Иванчева в последните си думи пред съда, цитирана от \"Нова\".Прокуратурата и КПКОНПИ вместо да разследват, преследват един независим кмет. Многократно по това дело е нарушена презумпцията за невинност\", заяви от своя страна Биляна Петрова. \"\"Пришиват\" ме към Иванчева от самото начало, при мен забавяния няма. Аз съм отделен човек, категорична беше Петрова.Десислава Иванчева и Биляна Петрова бяха  - над 8 часа на централното софийско кръстовище пред Спортната палата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС. Тогава беше назначена и  заради бързите действия на обвинението. Проверката завърши със заключение за .Присъдата ще стана ясна в понеделник. ", "date": "2019.04.15", "title": "Събират подписи за издигане на Иванчева за евродепутат "}
{"url": "https://news.bg/society/konstitutsionnite-sadii-s-otkrito-zasedanie-vav-veliko-tarnovo.html", "text": "Членовете на Конституционния съд заседават във Велико Търново по повод 140-ата годишнина от приемането на Търновската конституция, съобщи bTV. Тържественото открито заседание е тази вечер в музей \"Възраждане и Учредително събрание\".В сградата, където преди 140 години е приет първият ни основен закон, пред конституционните съдии приветствия ще отправят президентът Румен Радев и председателят на Народното събрание Цвета Караянчева.Атанас Семов ще представи основния доклад за 140-ата годишнина от приемането на Търновската. Гост на заседанието ще бъде Джани Букикио, председател на Венецианската комисия към Съвета на Европа. По-рано през деня Букикио ще бъде удостоен с почетното звание \"Доктор хонорис кауза на Великотърновския университет\".Честванията днес включват и научна конференция, а историкът проф. Милко Палангурски ще представи монографията си \"Бащите на Търновската конституция\".В музей \"Възраждане и Учредително събрание\" ще бъде открита изложба \"Учредителите. Търново и българската държавност\".В нея, освен лични вещи на първите ни законотворци, посетителите ще могат да видят оригинала на Търновската конституция и архиерейската корона на Видинския митрополит и български екзарх Антим I, който е бил председател на Учредителното събрание.Вечерта президентът Румен Радев ще връчи почетен знак на читалище \"Надежда\". Неговата история започва преди 150 години.", "date": "2019.04.15", "title": "Конституционните съдии с открито заседание във Велико Търново "}
{"url": "https://news.bg/politics/petar-vitanov-bsp-ne-e-vozhdistka-partiya.html", "text": "\"Всички опити да бъдем изкарани вождистка партия не почиват на реалните обстоятелства\". Такъв коментар направи пред bTV вторият в листата на БСП за предстоящите европейски избори социалистът Петър Витанов.По думите му Националният съвет на БСП възприе голяма част от хората в евролистата си, но имало друго колективно избиране за  Според Витанов причината, поради която първоначално  на БСП е, че бил много ангажиран предвид общата европейска кампания. БСП обаче показала колективния дух на партията и се взе едно колективно и разумно решение. вчера и се видя. Това говори за демократичните процеси в партията и не смятам, че Корнелия Нинова беше бламирана\", категоричен е Витанов и допълни, че лидерът на БСП носи толкова отговорност, колкото всеки член на партията.Той е сигурен, че целият пленум е излязъл обединен.Витанов приема  защото се възприема като автентичен ляв и изявен представител. По думите му присъствието на началника на кабинета на президента е силно положително и той никога не е крил политическите си виждания.Социалистът определи  отпреди седмица, че Корнелия Нинова и Иво Христов се споглеждали по време на КСНС като \"махленско изказване\" и по думите му е съвсем естествено, че опозицията в България има сходни тези.Витанов очаква поне 7 евродепутати и левицата ще се бори за победа на предстоящите европейски избори. За БСП  от техния основен опонент. В предстоящите битки червените ще се борят да осветлят управлението на България и да покажат пороците на настоящето управление, което спира икономическото развитие на страната.Дали , ще се реши от ръководството на партията, обясни Витанов.", "date": "2019.04.15", "title": "Петър Витанов: БСП не е вождистка партия"}
{"url": "https://news.bg/crime/lyutvi-mestan-ostava-v-aresta.html", "text": "Лидерът на партия ДОСТ Лютви Местан остава в ареста, предаде Нова телевизия.Припомняме, той бешена пътя към КПП \"Маказа\".стана около 13.30 часа вчера на разклона за село Загорско и при него загина 6-месечно бебе, а 9-годишно дете и 28-годишна жена бяха ранени. Предполага се, че колата на Местан е излязла на главния път, отнемайки предимството на автомобила, в който са пътували пострадалите.Вчера той беше откаран в ареста в Кърджали. Направената му проба за алкохол е отрицателна.Единственият шанс да не се случи това нещо, беше да не съм там, заяви Местан при задържането си.\"Спря, огледа се наляво и потегли. След като потегли, се чу голям трясък и се видя дим. С такава скорост се движеше момчето, стана за секунди\", разказа свидетел на катастрофата.Максимално допустимата скорост в района е 90 км/ч.Срещу лидера на ДОСТ все още не е повдигнато обвинение. Заради предстоящите евроизбори разследването по случая може да бъде спряно, в случай че Местан се кандидатира за евродепутат, тъй като ще придобие имунитет. За причиняване на смърт по непредпазливост законът предвижда наказание \"лишаване от свобода\" до 6 години.По информация на bTV състоянието на пострадалите в катастрофата е стабилно, но те остават под наблюдение в МБАЛ-Кърджали. По думи на директора д-р Тодор Черкезов майката и детето са в Хирургочното отделение, а бащата е в Травматологията.", "date": "2019.04.15", "title": "Лютви Местан остава в ареста"}
{"url": "https://news.bg/crime/nyama-dokazatelstva-v-obvinenieto-sreshtu-ivancheva-kategorichen-markovski.html", "text": "Доказателства няма. Няма доказателства за това че Иванчева е искала и е взела подкуп. Това заяви пред Нова телевизия адвокатът на бившия кмет на столичния район \"Младост\" Марин Марковски.По думите му в делото има пари, но Иванчева не е знаела за тях.Парите са отзад, където е бил по-предишния кмет на \"Младост\" Петко Дюлгеров, а Иванчева и бившият зам.-кмет Биляна Петрова се возят отпред.Защо полицаите не проследиха колата докрай - вместо да ги проследят и да видят когато те излизат от колата с кашончето с парите, запита Марковски. Според него полицаите са знаели, че Иванчева и Петрова не знаят за наличието на парите в колата.Трябва да докажат и за другите 500 000, че ги е искала, заяви Марковски.Запитан дали се притеснява за изхода на делото - прокуратурата иска 20 г. затвор за бившата кметица и нейната заместничка, защитникът обясни: \"Притеснявам се, но имам и голяма доза оптимизъм за изхода на делото. Правосъдието не е съвършено, само Господ е съвършен. Доказателства няма. Няма доказателства за това че тя е искала и е взела подкуп\".По думите му, трябва да докажат и за другите 500 000 лева, че ги е искала.Намерени са парите в колата - Иванчева шофира колата, до нея - Биляна Петрова. Дюлгеров е отзад, той е взел белязаните пари от Ваклин преди това.Марковски отново каза, че не е вярно, че на Иванчева са й светнали ръцете. От веществото, с което са били маркирани банкнотите е открито малко количество на дланта и над устните. Това може да е било полепнало, когато е подписвана протоколите, стана ясно от думите му.Има писмо от предприемачи, в което се казва: \"Иванчева ни тормози, иска да строим градинки, пейки, училища. Всички казват - тя не е искала пари, искала е градинки\". Марковски бе категоричен, че всички СРС-та ще бъдат приложени по делото.Запитан дали ще бъде адвокат на Иванчева по дело за клевета срещу зам.-главния прокурор Иван Гешев, Марковски обясни, че: \"там е сложен комплекс от интереси големи. Кой разумен адвокат съди главен прокурор? Никога не съм се притеснявал от липса на смелост. Сега имаме отговорна задача да спасим една невинна жена\".Според него трудно ще издържи едно дело за клевета. Няма да издържи такова дело, но по човешки ги разбирам (Иванчева и Петрова). ", "date": "2019.04.15", "title": "Няма доказателства в обвинението срещу Иванчева, категоричен Марковски"}
{"url": "https://news.bg/politics/stanishev-nyakoi-polititsi-tryabva-da-badat-usmireni.html", "text": "Политиците трябва да бъдат по-смирени. Политиката не е налагане на собствена воля, а на намиране на решения. Хората не ги интересуват вътрешните разправии и драми на една партия. Аз смятам, че имам какво да дам. Елена е водачът тази листа и трябва да сме като един екип.Това заяви пред Нова телевизия Сергей Станишев - лидер на ПЕС и член на листата на БСП за евровота.\"БСП показа, че е демократична партия, националния съвет може да е коректив. Всеки човек допуска грешки, политиците сме виновни. Политиката не е игра на самолюбие, инат, на егоизъм. Ако човек не се развива, значи е глупав\", каза Станишев.Ще си говорим, защото има по-голяма кауза. Аз мога да разговарям с всеки, няма проблем.Деница Златева е на 7-мо място - има тайно гласуване. Всеки трябва да се смири и да работи за обща кауза. На 2-ра и 3 -та позиция са млади социалисти - аз какво, да се мръщя ли, запита Станишев.Европейските избори са на първо място и това го доказват всички избори. Притеснително е, ако кампанията затъне с компромати - няма да има дискусия за политиката. Това ще доведе до ниска избирателна активност, която работи за ГЕРБ и ДПС.Какво се случва в Европа има значение за всеки българин. ЕНП са статуквото, те отнемат. , Елена ли е. Това запита кандидатът за евродепутат от БСП Сергей Станишев в отговор на коментара на премиера Бойко Борисов за окончателната листа на левицата за евровота.Никой не знаеше какво ще се случи на заседанието, стана ясно от думите на Станишев.Припомняме, заседанието на Националния съвет на БСП се проточи около 10 часа. Първоначално , но след ново гласуване листата бе променена. Някои от дългогодишните членове на партията, както и настоящият евродепутат Петър Курумбашев си направиха самоотвод. В листата е и лидерът на Движение за радикална промяна \"Българска пролет\" Велизар Енчев.Велизар Енчев - никой не го знаеше (че ще бъде в листата - б.р.). Имаме листа, трябва да работим за една кауза. Хората трябва да разберат, да се работи за по-добро, каза Станишев.По думите му на вчерашното заседание са станали ясни някои неща - Националния съвет каза, че чува гласа на партията. Партията се произнесе направи подредба на листата. Гласът на хората имаше значение, заяви бившият лидер на социалистите.Запитан: \"Бламиране ли е това (пренареждане на листата, тъй като Станишев първоначално не бе включен в листата за евровота - б.р.) на лидера от бившия, Станишев отговори: \"Не, когато нещо се прави на инат, има и отпор. Националният съвет са хора зрели. Никога не е имало такова преподреждане на листите за Европейски парламент\".Среща не сме имали, това пролича и от това, че ме няма в листата. Партията ясно заяви своята европейска привързаност и искането си с общи усилия да променим Европа. За България има много рискове в този променящ се ЕС. Първото нещо е да няма Европа на няколко скорости. Европа на нациите означава силните да огъват и мачкат слабите - видяхме го в пакета Макрон, заяви Станишев.На въпрос: \"Подкрепата, която Елена Йончева демонстрираше към вас, отчитате ли я за искрена, тъй като тя с Корнелия Нинова е единият кръг, на другата позиция сте вие?\", Станишев отговори: \"Елена е спонтанен, честен и искрен човек. Когато казва нещо, тя го мисли. Аз съм й благодарен за подкрепата. Тя подкрепи моето предложение да се гласуват първи и втори\". Според него хората ще решат не е най-важното. Социалистите са усвоявали кохезионната политика - политиката на сближаване на социални, политически стандарти. За хората първо са важни доходите, начина им на живот, социалната защита.\"Политиката натоварва. Искам да кажа на ГЕРБ, които вчера се поздравяваха - малко е рано. На второ и трето място имаме млади социалисти. Иво Христов, който е талантлив публицист, никой не знаеше за него\", каза Станишев. В тази листа има съчетание - силно гражданско присъствие извън БСП и достатъчно солидно присъствие на БСП, коментира той.Относно подредбата на кандидатите за евродепутати Станишев заяви, че поставянето на настоящите евродепутати на по-задни позиции не е въпрос към него. При тайно гласуване се случват такива неща, обясни той.Няма сблъсък между мен и Елена. Имаше състезание, аз гледах положително. Ние загубихме много време, трябваше листата да се реши по-бързо. Сега трябва да наваксваме. Всеки да даде от себе си каквото може.Относно факта, че Елена Йончева говори много за корупцията и за вътрешнополитическите теми, Станишев каза\" \"Естествено е да говори повече, защото това е нейната тема. Нищо странно няма. Това е естествено допълване за обща кауза\".Запитан дали лидерът на опозицията Корнелия Нинова трябва да гледа към премиерския стол, Станишев заяви, че този въпрос сега не е актуален. 2005 г. много дълго време се колебах вътрешно дали аз да съм кандидат, защото не ми беше на всяка цена Мисля на първо място за интереса на БСП и на страната.Лидерът на Партията на европейските социалисти (ПЕС) изтъкна позицията на европейската партия до евроизборите да замразят отношенията със. Върховенството на закона трябва да се спазва, заяви Сергей Станишев.", "date": "2019.04.15", "title": "Станишев: Някои политици трябва да бъдат усмирени"}
{"url": "https://news.bg/regions/zapochva-kampaniyata-za-priem-na-parvoklasnitsi-v-sofiya.html", "text": "От днес започва кампанията за прием на първокласници в София. Тя ще продължи до 15 май включително. В този период родителите могат да подават документи, като няма да е необходимо да се редят на опашки, тъй като редът на подаване на документите не се отразява на класирането.Втора подред година при определяне на класирането ще важи . Най-много точки получават децата, които живеят в района на училището от 3 или повече години.За първи път обаче с предимство ще бъдат деца с братя и сестри до 12-годишна възраст, които учат в същото учебно заведение. В този случай децата ще получават максимален резултат при класирането, независимо колко време са пребивавали на съответния адрес.Близо 57 000 първолаци тръгват на училище наесен. Около 12 000 от тях са от столицата.", "date": "2019.04.15", "title": "Започва кампанията за прием на първокласници в София"}
{"url": "https://news.bg/regions/problemat-s-blokiranite-balgarski-tirove-na-turskata-granitsa-prodalzhava.html", "text": "На българо-турската граница положението не е много по-различно от това, което беше вчера. Това заяви изпълнителният директор на Съюза на международните превозвачи Йордан Арабаджиев пред БНР. Той посочи, че все още има тирове, които престояват на граничния пункт, но се очаква проблемът да се реши през следващите дни.Припомняме, вчера стана ясно, че на ГКПП \"Капъкуле\". До ситуацията се стигна, след като преди дни и не пускат нито един шофьор да продължи, ако има неплатени пътни глоби или такси за територията на Турция.От Министерството на външните работи съобщиха, че  при оплаквания във връзка с новата система за плащания на ГКПП в южната ни съседка.Очаквахме след въвеждането на тази нова система да бъдем информирани по-рано и всеки наш превозвач да провери на сайта какви глоби има и респективно да бъдат подготвени водачите, обясни Арабаджиев. Това обаче така и не случило. Той посочи и проблем с интегрирането на системата.\"Налице са много случаи, при които в сайта фигурира сума - да речем от 50 или 100 лири, а когато шофьорът отиде да плати глобата, му се казват съвсем други цифри - 2000-3000 лири. В крайна сметка, за да премине един шофьор, трябва да плати глобата\", посочи Арабаджиев.От генералното консулство на България в Одрин съобщиха, че до момента не са получавали оплаквания от български превозвачи, но са готови да съдействат при необходимост.Арабаджиев подчерта, че турските превозвачи също осъзнават проблема и са на мнение, че проблемът е в интегрирането на самата система - понеже пътните такси се събират от други органи, а сега са прехвърлени към Министерство на търговията и митниците.Той призова родните превозвачи да запазят всички документи при подобни случаи, за да може след това да се подаде обжалване.Арабаджиев увери, че ще се настоява за решение на проблема както от министъра на транспорта, така и от министъра на икономиката.Считаме, че и по дипломатически път трябва да се сезират турските митници, завърши той.", "date": "2019.04.15", "title": "Проблемът с блокираните български тирове на турската граница продължава"}
{"url": "https://news.bg/int-politics/putin-i-kim-chen-un-se-sreshtat-idnata-sedmitsa.html", "text": "Севернокорейският лидер Ким Чен-ун може да посети Русия още през следващата седмица, предаде \"Франс прес\", цитирайки източници на южнокорейската агенция \"Йонхап\" в Москва.Има големи шансове срещата на върха между Русия и Северна Корея да се състои по това време, съобщават от агенцията. Срещата на най-високо ниво вероятно ще се проведе във Владивосток.Руският президент Владимир Путин ще вземе участие във форума \"Един пояс, един път\" в Китай на 26-27 април. Според източниците на агенцията срещата на Путин с Ким Чен-ун може да се състои няколко дни преди или след това събитие.По-рано \"Йонхап\" съобщи, че началникът на щаба на Ким Чен-ун е посетил Москва и Владивосток в периода 19-25 март, като се предполага, че визитата му е била свързана именно с подготовката за посещението на севернокорейския лидер в Русия.На 14 март зам.-министрите на външните работи на Русия и Северна Корея обсъдиха графика на политическите контакти между Москва и Пхенян.", "date": "2019.04.15", "title": "Путин и Ким Чен-ун се срещат идната седмица? "}
{"url": "https://news.bg/crime/v-stara-zagora-sabaryat-54-nezakonni-kashti.html", "text": "Акция по събаряне на 54 незаконни къщи в ромския квартал \"Лозенец\" на Стара Загора е насрочена за днес, съобщиха от община Стара Загора.Постройките, част от които масивни на по няколко етажа, се намират в зелени площи и в опасна близост до дере, както и до неколкократно опожарявана гора.Планирано е булдозерите да влязат в квартала под засилена охрана на полиция и жандармерия.Близо година и половина е била необходима на Община Стара Загора за юридическата процедура за разрешаване на премахването на незаконните постройки. Връчени са заповеди за доброволно и принудително събаряне на къщите. Техните обитателите са обжалвали в съда всяка една от процедурите, обясни кметът Живко Тодоров.Той уверява, че настоящата акция по събаряне на домовете не е свързана с предстоящите избори.\"Съдът се произнесе в полза на общината. Тези заповеди влязоха в сила. Изчакахме да мине зимата и сега вече през април месец можем да преминем към премахване на тези постройки. Тази информация е за всички онези, които ще кажат, че премахваме предизборно\".Кметът уточни, че нито един от обитателите на тези постройки не е подал молба за настаняване в общинско жилище.Малко по-късно от община Стара Загора обясниха, че визията за Стара Загора не включва гето в кв. \"Лозенец\".\"Имаме дългосрочна визия за града си, а тя не включва образуването на гето в тази част на града, до което води наличието на незаконни постройки\", заяви кметът Живко Тодоров, преди началото на акцията по събаряне на 54 незаконни постройки в местността \"Карасиврия\" на квартал \"Лозенец\".С тях премахнатите от неговата администрация незаконни ромски къщи ще станат общо 226.Собствениците на незаконните къщи са получили предизвестия още преди 6 месеца. Някои от тях са започнали сами премахването им. Останалите са предупредени да освободят помещенията от имущество и домашни животни.Енергоразпределителното дружество EVN и местното ВиК дружество също са предупредени да прекъснат снабдяването с ток и вода на постройките.\"Акцията има превантивен характер, целта е да покажем, че не може да се строи незаконно\", обясни на мястото пред журналисти кметът Живко Тодоров.От началото на първия му мандат досега са премахнати 172 незаконно построени ромски къщи в кварталите \"Лозенец\" и \"К. Ганчев\". На всички желаещи е предложено да си закупят терени, отстъпено е право на строеж и да си изградят законни жилища, за които да заплащат данъци.В 21 век не може да се живее в постройки, които са опасни за обитателите си, каза кметът. По думите му, по Общия устройствен план (ОУП), мястото е зелена площ и трябва да остане такава. Твърдо решени сме да се справим с този проблем, каза той. По думите му, след края на акцията теренът ще бъде разчистен от общинските служби.В различни етапи на процедура по премахване на незаконното строителство са близо 200 постройки в ромския квартал \"Лозенец\".Следващата година предстои да бъдат съборени още 93 незаконни постройки, каза кметът. Тодоров обясни, че жителите на местността са били регистрирани още преди 20 години там, а практиката за масова регистрация на един и същ адрес, вече е преустановена.Къщите, които се събарят днес, са вдигнати незаконно през последните 15 години. Предстои процедурата по премахването на още 80 къщи в квартал Лозенец. Около 130 са незаконните постройки, които е съборила общината под ръководството на Живко Тодоров.", "date": "2019.04.15", "title": "В Стара Загора събарят 54 незаконни къщи"}
{"url": "https://news.bg/regions/20-godishen-varna-namereno-portmone-no-parvo-si-pribra-1000-leva.html", "text": "20-годишен мъж върна намерено портмоне, след като първо източи дебитната карта, съобщават от полицията.Случката станала вчера в град Кубрат. След като 27-годишният собственик на загубения портфейл бил открит, той установил, че от картата липсват 1000 лева.Оказало се, че преди да предаде вещите в полицията, 20-годишният мъж изтеглил парите от банкомат.По случая е образувано бързо производство.", "date": "2019.04.15", "title": "20-годишен върна намерено портмоне, но първо си прибра 1000 лева"}
{"url": "https://news.bg/regions/vlak-pomete-kola-na-zhp-prelez-v-dunavtsi.html", "text": "Влак блъсна кола на жп прелез в старозагорското село Дунавци, предаде bTV.Шофьорът - възрастен мъж, успял да избяга преди композицията да удари автомобила.Той е невредим, но колата е със сериозни поражения.Прелезът при Дунавци е необезопасен.", "date": "2019.04.15", "title": "Влак помете кола на жп прелез в Дунавци"}
{"url": "https://news.bg/crime/otlozhiha-delo-sreshtu-stolichna-obshtina-zaradi-mrasniya-vazduh.html", "text": "Столична община трябва да бъде осъдена, за да предприеме изобщо някакви мерки за замърсяването на въздуха и да престане на допуска нарушения.В това са убедени от гражданската организация \"Група за чист въздух\", която преди две години заведе дело срещу Столичната община. Днешното съдебно заседание беше отложено обаче от съда за 20 май.\"С последното си становище по делото Столичната община се опитва да покаже на съда, че е свършила много по отношение на качеството на въздуха през годините\", посочват от \"Група за чист въздух\".В обединението влизат \"Спаси София\", \"За Земята - Достъп до правосъдие\", Асоциация \"Диабет тип 2\", \"Център за независим живот\" и адвокатите Димо Господинов, Христо Христев и Иван Велов.Те обаче са категорични, че се залага на количеството на мерките за сметка на тяхното качество. Според тях липсват мерки за двата основни източника на замърсяването - транспорта и битовото отопление с твърди горива.Сред основните обвинения са, че с начина си на управление общината не е предотвратила високите нива на замърсяване с фини прахови частици, не изпълнява задължението си за коректно информиране на гражданите за нивата на замърсяване и не предприема адекватни мерки за справяне с проблема.. до датата на завеждане на делото - 9 май 2017 г. Това е периодът, в който Столична община не е имала програма за качеството на атмосферния въздух, а са установени нарушения на стандартите на атмосферния въздух.На въпрос на news.bg какво се очаква да се случи по време на днешното съдебно заседание, адвокат Александър Коджабашев отбеляза, че целта е да бъде установено, че Столична община е в нарушение на европейските и български правила за качеството на атмосферния въздух. Той обясни, че груповият иск е съставен от неправителствени организации по опазване на околната среда, физически лица и опазването на човешките права.Ключово в делото, според Коджабашев, е Столична община да бъде осъдена и да предприеме мерки за подобряване качеството на амосферния въздух. Според сдруженията дори и при наличие на формулирани мерки на общината за борба с мръсния въздух, това няма да доведе до подобряване качеството на въздуха. Няма дори статистика, с които да се замери дали трафикът на автомобили е намалял с разширяването на метрото.От сдруженията искат да се вземат и мерки за прозрачност.Коджабашев изрази мнение, че Столична община бави мерките за въвеждането на така наречените ниско емисионни зони в града.Като възможни решения на проблема от \"Група за чист въздух\" посочват обновяването на паркови пространства в централните градски части и изготвянето на проекти за повишаване енергийната ефективност на общински сгради.От обединението на неправителствени организации признават, че след подаването на колективния иск през май 2017 г. общината е инициирала някои мерки, като стартиране на програмите за подмяна на неефективни уреди за отопление на дърва и твърдо гориво. Те обаче не са достатъчни според тях.", "date": "2019.04.15", "title": "Отложиха дело срещу Столична община заради мръсния въздух"}
{"url": "https://news.bg/crime/arestuvaha-mazha-podal-falshiv-signal-za-bomba-na-plovdivskata-gara.html", "text": "Арестуваха 32-годишен мъж, за когото се предполага, че е подал фалшивия сигнал за поставено взривно устройство на пловдивската централна гара. Сигналът постъпи в събота вечерта, информира БНР.След обаждането на спешния телефон 112 полицаите евакуираха работещите на гарата и пътниците. Проверката на гарата не потвърди информацията за наличие на взривно устройство.Арестуваният за 24 часа мъж е от Бургас. Той е криминално проявен е и е осъждан. Срещу него е образувано бързо производство.", "date": "2019.04.15", "title": "Арестуваха мъжа, подал фалшив сигнал за бомба на Пловдивската гара"}
{"url": "https://news.bg/crime/zadarzhaha-nad-13-000-chifta-maratonki-mente-na-pristanishteto-vav-varna.html", "text": "Задържаха хиляди маратонки менте, съобщават от Агенция \"Митници\".Митническите служители са иззели общо 13 210 чифта \"маркови\" маратонки и 7710 опаковъчни кутии с обозначения на световноизвестни марки.Стоката била открита в края на март в два контейнера от Китай на Пристанище \"Варна-Запад\".Съдържанието в контейнерите било обявено като обувки и поставено под режим \"Временно складиране\". При последвала проверка обаче служителите установили, че зад първите два реда спортни обувки, които не носели знаци на регистрирани търговски марки, имало 11 050 чифта маратонки с фигуративни и словесни изображения на \"Adidas\" и \"Adidas Stan Smith\", 2160 чифта маратонки с лого на \"Nike\" и 7710 опаковъчни кутии - също със знаци на двете световни марки.След получен отговор от официалните представители на правопритежателите на засегнатите търговски марки, че задържаните стоки нарушават правото на интелектуална собственост, ментетата ще бъдат унищожени.", "date": "2019.04.15", "title": "Задържаха над 13 000 чифта маратонки менте на пристанището във Варна"}
{"url": "https://news.bg/int-politics/es-odobri-popravki-v-gazovata-direktiva-zasyagashti-morskite-gazoprovodi.html", "text": "Европейският съвет е приел поправките в Газовата директива на Европейския съюз, които се отнасят до експлоатацията на морски газопроводи и следователно ще се прилагат за \"Северен поток-2\".Одобрението от страна на Европейския съвет е последният етап от официалното приемане на документа, който Европейският парламент одобри в началото на април: 465 евродепутати подкрепиха измененията, а 95 гласуваха \"против\".Законът влиза в сила 20 дни след публикуването му в официалния вестник на Европейския съюз. На страните от ЕС са предоставени девет месеца, за да внедрят новите правила в националното си законодателство.Според документа нови и съществуващи морски газопроводи от трети страни в ЕС ще бъдат предмет на правилата, които вече се прилагат за наземните тръбопроводи.По-конкретно става въпрос за свързване, т. е. добиващата компания не трябва да притежава тръбопровода, по който се доставя нейният газ.Правилата на ЕС също така предполагат достъп на трети страни до тръбопроводите, недискриминационни такси и прозрачност.Както увери по-рано заместник-председателят на Европейската комисия за енергийния съюз Марош Шефчович, измененията в Газовата директива не са специално насочени към \"Северен поток-2\". В същото време постоянният представител на Русия в Европейския съюз Владимир Чижов заяви, че въпреки директивата строителството на газопровода ще продължи.Проектът \"Северен поток-2\" предвижда изграждането на две тръби с общ капацитет от 55 млрд. кубически метра годишно от бреговете на Русия по дъното на Балтийско море до Германия.Новият газопровод се планира да бъде завършен до края на 2019 г. Засега Дания не е издала разрешение за строителството му през нейните териториални води.", "date": "2019.04.15", "title": "ЕС одобри поправки в Газовата директива, засягащи морските газопроводи"}
{"url": "https://news.bg/int-politics/pochina-vdovitsata-na-slobodan-miloshevich.html", "text": "Миряна Маркович, вдовицата на покойния бивш сръбски президент Слободан Милошевич, изиграла важна роля в политиката в западнати ни съседка, е починала на 76-годишна възраст, съобщи сръбската държавна телевизия РТС.Телевизията уточни, че тя е починала в болница в Москва. Маркович живееше в изгнание в Русия от 2003 г. насам, след като избяга от Сърбия, за да избегне съдебно преследване по обвинения за злоупотреба с власт.Маркович беше професор по социология в Белградския университет и оглавяваше вече несъществуващата неокомунистическа Югославска лява партия. Тя изигра важна роля в политиката на Милошевич по време на кървавия разпад на Югославия през 1990-те години.", "date": "2019.04.15", "title": "Почина вдовицата на Слободан Милошевич"}
{"url": "https://news.bg/politics/turskiyat-poslanik-u-nas-otreche-balgarskite-tirove-da-sa-zadarzhani-prednamereno.html", "text": "Министърът на транспорта Росен Желязков и посланикът на Турция у нас Хасан Улусой разговаряха за създалата се ситуация на леки и тежкотоварни автомобили на турско-българската граница.Хасан Улусой категорично отрече пътни превозни средства да са задържани преднамерено и заяви, че само и единствено незаплащането на определените глоби и такси не позволява преминаване на границата.Посланик Улусой информира министър Росен Желязков, че считано от 11 април, на граничните пунктове в Турция, и тези с България, функционира тол системата.Той обясни, че оттогава неплатени тол такси и глоби за електронно констатирани пътни нарушения се установяват и събират на излизане от Турция. Информация относно нововъведената система е дадена от генералното ни консулство в Одрин и разпространена от Министерството на външните работи.Турският посланик посочи още, че размерът на незаплатени тол такси и/или наложени глоби може да се оспорва по съответния ред, но съгласно турското законодателство първо е необходимо да се заплати определеният размер, след което същият подлежи на обжалване.По думите му в следващите дни Турция ще предостави подробна информация за реда за налагане и обжалване на таксите и глобите.Желязков пък подчерта, че отношенията между България и Турция се развиват на добросъседска основа и ще продължат интензивното сътрудничество в областта на двустранните и многостранните транспортни операции.Транспортният министър подчерта, че действията на турската гранична администрация трябва да бъдат разбрани правилно, като очакването ни е правоприлагането да бъде обективно, еднакво за всички и да не създава допълнителни административни затруднения.Посланикът на Турция увери, че нововъдената система за заплащане важи за всички - както за турски, така и за международните превозвачи, опериращи на територията на Турция.Припомняме, вчера стана ясно, че на ГКПП \"Капъкуле\". До ситуацията се стигна, след като преди дни и не пускат нито един шофьор да продължи, ако има неплатени пътни глоби или такси за територията на Турция.От Министерството на външните работи съобщиха, че  при оплаквания във връзка с новата система за плащания на ГКПП в южната ни съседка.", "date": "2019.04.15", "title": "Турският посланик у нас отрече българските тирове да са задържани преднамерено"}
{"url": "https://news.bg/int-politics/evropeyskiyat-parlament-obsazhda-varhovenstvoto-na-zakona-v-rumaniya.html", "text": "Европейският парламент провежда пленарна сесия, за да обсъди положението на върховенството на закона в Румъния, съобщава радио \"Свободна Европа\". Дебатът е след като висш представител на ЕК предупреди Румъния по-рано този месец за проблемите със съдебната система и спазването на върховенството на закона.Франс Тимерманс предупреди румънското правителство, че Брюксел ще действа бързо, ако Букурещ не предприеме реални действия за реформа. \"Румъния трябва спешно да върне процеса на реформи в правилната посока - това означава да продължим напред, а не назад и да се въздържа от всякакви стъпки, които да обърнат напредъка, постигнат през последните години.\"Нарастващите критики от страна на Брюксел идват, след като  срещу бившия главен прокурор за борба с корупцията Лаура Кьовеши по обвинения в корупция и й забрани да напуска страната за 60 дни.Върховният съд на Румъния по-късно отмени забраната, позволявайки на Кьовеши, която е , да пътува в чужбина по време на процеса на подбор.Критици твърдят, че уволнението на Кьовеши миналата година е да попречи на антикорупционния орган, когото тя оглави, да се насочи към по-висши членове на управляващия съюз, включително на лидера на управляващата Социалдемократическа партия (ПСД), Ливиу Драгнеа.Смята се, че управляващата коалиция, ръководена от ПСД, отдавна планира две постановления, които променят съдебното законодателство, което според някои е насочено към спиране на окончателна присъда за Драгнеа относно злоупотреба със служебно положение през 2012 г. и прекратяване на втори случай срещу него. Присъдата на Драгнеа му попречи да стане министър-председател и го принуди да приеме поста на председател на долната камара на парламента.Всички мерки за отмяна на антикорупционните реформи доведоха до масови протести в Румъния през последните две години, включително през август в Букурещ, които са насилствено задушени от властите.\"Искам да предупредя срещу всякакви правителствени действия, които биха нарушили румънската съдебна система чрез създаване на системна, фактическа безнаказаност за висши държавни служители, които бяха осъдени за корупция. Подобен ход би принудил комисията да действа бързо\" коментира Тимерманс.Въпреки че не казва какви стъпки обмисля Брюксел, ако Букурещ не предприеме действие, високопоставен служител на ЕС потвърждава пред медията, че \"всички възможности са на масата\", включително \"процедури за нарушение\" и стартиране на процедури по член 7, подобни на тези срещу Унгария и Полша - процес, който може да доведе до загуба на правото на глас в съвета на блока.", "date": "2019.04.15", "title": "Европейският парламент обсъжда върховенството на закона в Румъния"}
{"url": "https://news.bg/health/8-000-dushi-oshteteni-ot-novata-meditsinska-ekspertiza.html", "text": "Близо 8 000 души са получили по-нисък процент за вид и степен на увреждане или намалена работоспособност за половин година.Данните представи омбудсманът Мая Манолова пред журналисти преди заседанието на Националния съвет за хората с увреждания, на което ще бъдат обсъдени предложените изменения в Наредбата за медицинската експертиза.Тя припомни, че още през месец август миналата година е предупредила, че при приемането на промените в Наредбата ще бъдат ощетени хиляди български граждани. Манолова посочи, че измененията в медицинската експертиза не са начин за борба с фалшивите телкове, както и да се ощетяват хора в уязвимо положение под мото \"че се бориш с измамите и източването на публични фондове\".Тя има забележки и към предложенията за промени в медицинската експертиза и предвижда, че отново ще има ощетени граждани, които разчитат на подкрепа. Манолова отчете, че предложените изменения в Наредбата за медицинската експертиза са крачка напред, но тя е недостатъчна и след месеци може да се наложи да има нови промени.Общественият защитник настоява да бъдат взети предвид всички съпътстващи увреждания при оценката на намалената работоспособност или при оценката на вида или степента на увреждането.\"Истинското решение на проблема ще бъде, след като бъде направена цялостна реформа в медицинската експертиза след въвеждането на истинска индивидуална оценка\", отбеляза тя.Манолова отново разкритикува, че винаги промени в медицинската експертиза се правят в една посока - да ощетяват българските граждани. Тя разясни, че Министерство на здравеопазването и Министерство на труда и социалната политика (МТСП) са поели ангажимент, че гражданите, които са били ощетени след 3 август 2018 г., ще имат право да минат на преосвидетелстване.Манолова обаче не вижда подобно предложение в промените в методиката на медицинската експертиза.", "date": "2019.04.15", "title": "8 000 души ощетени от новата медицинска експертиза"}
{"url": "https://news.bg/crime/banda-obra-mazh-i-go-izhvarli-ot-kola-v-momchilgrad.html", "text": "52-годишен е бил ограбен и изхвърлен от кола в Момчилград.Около 03.30 часа в неделя четирима нападнали мъжа, отнели му 2755 лева и след това го изхвърлили от лек автомобил на улица в града.При предприетото разследване полицията установила, че деянието е било извършено от група от 35-годишна жена, 36-годишен мъж е двама младежи на 19 години.Четиримата са задържани за 24 часа. При претърсване на автомобила им служителите на реда открили и откраднатата сума.По случая е образувано досъдебно производство.", "date": "2019.04.15", "title": "Банда обра мъж и го изхвърли от кола в Момчилград"}
{"url": "https://news.bg/int-politics/sarbiya-zapochva-izgrazhdaneto-na-turski-potok-ot-balgariya-do-ungariya.html", "text": "Сърбия започна подготвителни работи за изграждане на сръбския участък от газопровода \"Турски поток\", като строителните разрешения ще бъдат издадени до края на този месец, заяви премиерът Ана Бърнабич, цитирана от \"Танюг\".След това строителните работи по участъка ще бъдат официално открити, коментира Бърнабич на пресконференция, след като правителствата на Сърбия и Унгария проведоха съвместно заседание в Суботица, Северна Сърбия.\"Вече започнахме подготвителни работи, така че ще издадем разрешителни за строеж на първите две секции до края на месеца\", обяснява тя.Проектът \"Турски поток\" трябва да доставя газ за Европа през Турция, България, Сърбия и Унгария.Тръбопроводът с дължина 403 км е от границата на Сърбия с България до унгарската граница и се очаква да бъде завършен до 15 декември тази година.Той ще е с капацитет 13,88 милиарда кубични метра газ на година.", "date": "2019.04.15", "title": "Сърбия започва изграждането на \"Турски поток\" от България до Унгария"}
{"url": "https://news.bg/health/meditsinski-sestri-ot-pazardzhik-nastoyavat-za-ostavkata-na-rakovodstvoto-na-bapzg.html", "text": "Медицински сестри от Пазарджик искат незабавна оставка на ръководството на Българската асоциация на професионалистите по здравни грижи, съобщи БНТ.Те отказват организацията да участва в преговорите на 10 май в здравното министерство, защото не стои зад исканията им.Сестрите обявяват, че не приемат просто увеличаване на заплащането им до две минимални заплати, а настояват за цялостна реформа в болниците, която да спре източването на Здравната каса.Те остават в стачна готовност до общонационалния им протест на 15 май, след който планират ефективно спиране на работата.Димитрия Димитрова, координатор на протеста, заявява, че увеличението на заплатите им не е постижение за тях.Тя твърди, че това е колективен трудов договор, който е подписан миналата година октомври и трябвало да влезе в сила от 1 януари 2019 г. за всичките здравни специалисти по болниците.По думите ѝ в декларацията им има вече 10 искания, но по нито една точка не са постигнали успех или напредък.Припомняме, че на 10 април правителството реши да отпусне близо . С направеното предложение заплатата на медицинските сестри и специалистите по здравни грижи .Малко по-късно медсестрите увериха, че продължават с протестите и настояват за 1120 лв. стартова заплата.", "date": "2019.04.15", "title": "Медицински сестри от Пазарджик настояват за оставката на ръководството на БАПЗГ"}
{"url": "https://news.bg/crime/markovski-bitkata-za-svobodata-na-ivancheva-prodalzhava.html", "text": "\"Битката за свободата на Иванчева продължава. Когато има една война, едно сражение може да е загубено, но има други битки, които ще ни докарат до спечелване на войната.\"Такъв коментар направи защитникът на Десислава Иванчева Марин Марковски след прочитане на присъдата на първа инстанция.Защитата ще обжалва решението още днес.Марковски беше лаконичен в коментарите си, заявявайки, че какво е очаквал той със своя професионален опит е отделен въпрос, но при липсата на доказателства по делото, най-правилното, човешкото и справедливото е обвиняемата да бъде оправдана.\"Прокуратурата нямаше доказателства, дори съдията прие и за няколко от пунктовете ги оправда\", обясни защитникът.Припомняне, , е за искането на подкуп от 187 000 евро от бизнесмена Александър Ваклин. По останалите обвинения беше оправдана.Адвокатът на Биляна Петрова - Емануил Йорданов коментира пред журналисти, че е също е внесъл жалба за наложената им мярка за неотклонение \"задържане под стража\". По думите му не съществува каквато и да било опасност Десислава Иванчева и Биляна Петрова да се укрият. Йорданов отбеляза, че му е много трудно да прецени защо съдът е пренебрегнал всички доводи на защитата, изложени по време на вчерашните финални пледоарии по делото, както и това, че са били констатирани многобройни нарушения на процесуалния закон, допуснати още по време на досъдебното производство.Майката на Десислава Иванчева - Любка Иванчева също коментира изменението на мярката за неотклонение на двете обвиняеми в \"задържане под стража\". Според нея Иванчева и Петрова няма как да извършат ново престъпление или да се укрият, защото до този момент наложената им мярка е била \"домашен арест\".", "date": "2019.04.15", "title": "Марковски: Битката за свободата на Иванчева продължава"}
