{"url": "https://news.bg/press/dva-chuzhdi-ezika-da-uchi-vsyako-balgarche-parlamentat-sas-skandalno-reshenie-za-aets-belene.html", "text": "БСП вече е \"за\" изтребители, \"Атака\" иска руски вместо американски от Израел БСП ще подкрепи купуването на изтребители и бронирани машини за пехотата.Това реши парламентарната група на социалистите, преди точката да бъде обсъдена от Народното събрание вчера.Досега партията отстояваше позицията, че разходите за отбрана не трябва да се увеличават. Гласуването на решението остана за днес.Два чужди езика да учи всяко българче Европейската комисия с нова препоръка - всеки ученик в ЕС да да учи по два чужди езика. Взаимното признаване на дипломи ще връща мигриращи ученици в клас.Парламентът със скандално решение за АЕЦ \"Белене\"Скандално решение за проекта АЕЦ \"Белене\" взеха в четвъртък депутатите след близо три часа дебати. Със 172 гласа \"за\" управляващите от ГЕРБ и \"Обединени патриоти\", подкрепени от опозицията от БСП, решиха да дадат мандат на енергийния министър Теменужка Петкова за възобновяване на действията по търсенето на възможности за изграждане на централата и да търси стратегически инвеститор за проекта.Президентът: Аз нямам началници, за разлика от другиЗа разлика от други аз нямам началници нито в България, нито в чужбина. Разбира се, имам само един началник и това е българският народ, който ме е избрал и на когото съм се заклел да служа. Това заяви президентът Румен Радев пред журналисти днес в Трявна, помолен да коментира думите на министър-председателя Бойко Борисов, че критикува само управляващите, а не и опозицията и че опозиционният лидер е негов \"шеф\", съобщиха от прессекретариата на държавния глава.Държавата ще плаща на лекари, за да останат у насОт догодина по-голяма част от специализациите на лекарите ще бъдат плащани от държавата. Срещу това обаче те ще подписват договори, с които ще се задължават да останат у нас, обяви здравният министър Кирил Ананиев.И в момента държавата плаща по две минимални заплати на лекарите, които специализират дефицитни специалности като анестезиология, патология, педиатрия, спешна медицина, инфекциозни болести и неонатология. При останалите по-търсени специалности заплатите се плащат от болниците, където младите лекари специализиратСпасибо за горивотоПроектозаконът беше внесен в Народното събрание през март от депутати от всички парламентарно представени партии начело с Емил Димитров-Ревизоро от \"Обединени патриоти\". Официалният мотив за нуждата от подобни текстове е борба със сивия сектор в сектора на горивата. На практика обаче по-скоро прилича на опит на големите компании от Българската петролна и газова асоциация начело с \"Лукойл България\" да ограничат конкуренцията на пазара на едро и дребно чрез въвеждането на серия нови изисквания за фирмите (виж карето). Така още преди да започне да се гледа по комисии, проектът, наречен Закон за административното регулиране на икономически дейности, свързани с нефт и продукти от нефтен произход, първоначално беше частично разлюбен от ГЕРБ, БСП и \"Воля\". И дори беше отхвърлен в икономическа комисия към парламента.Задава се топлинен шок от 1 юлиВластта подготвя топлинен удар за хората, като има намерение да увеличи цената на парното и топлата вода от началото на юли. Поскъпването е неизбежно заради цената на природния газ, призна шефът на КЕВР Иван Иванов. В момента обаче не може да се каже точно с колко ще хвръкнат цените. \"Булгаргаз\" ще внесе окончателното си искане за промяна на цената на синьото гориво след 11 юни. Крайно решение за цените на природния газ, топлинната и електрическата енергия ще бъде взето на 1 юли. На 11 май \"Булгаргаз\" поиска повишение на цената на синьото гориво с 15,69%, но заради поскъпването на енергоносителите на световните пазари то вече не е актуално. Най-драстично се очаква парното и топлата вода да поскъпнат в Бургас - с 9%. Увеличение ще има още в Плевен - с 6,12%, в Перник - с 4,16%, в Русе - с 3,33%, в Сливен - с 3,19%, и в София - с 1,44%. От 1 юли поскъпва и токът - за абонатите на ЧЕЗ с около 1,7%, за абонатите на ЕВН - с 1,81%, а за клиентите на \"Енерго Про\" - с 2,6%.", "date": "2018.06.07", "title": "Два чужди езика да учи всяко българче, Парламентът със скандално решение за АЕЦ \"Белене\""}
{"url": "https://news.bg/crime/v-sada-uvolniha-zam-kmetitsata-na-rayon-mladost.html", "text": "В съдебната зала уволниха заместник-кмета на столичния район \"Младост\" Биляна Петрова. Това стана по време на , който трябваше да реши дали да отстрани нея и кметицата на \"Младост\" Десислава Иванчева от постовете им, съобщи БНР.След като заповедта за уволнението ѝ беше предоставена на съдебния състав, той прекрати делото по отношение на Петрова и нареди на съдебната охрана да я изведе от залата.Десислава Иванчева остро реагира на решението. Заради реакцията й, магистратите я глобиха с 200 лева. Предстои съдът да се произнесе само за нейното отстраняване от поста.Припомняме, по време на днешното заседание Десислава Иванчева и Биляна Петрова бяха въведени в съдебната зала с белезници. Днес, от третия път Специализираният апелативен съд даде ход по същество на делото за окончателно отстраняване от кметския пост на кмета на столичния район \"Младост\" Десислава Иванчева и заместника ѝ Биляна Петрова.Иванчева и Петрова, поискаха да не се дава ход на делото и още време да препишат всички СРС-та по делото, защото установили, че е започнала подмяна на страници.Диалози между другия обвиняем Петко Дюлгеров и бизнесмена, от когото, според прокуратурата, тримата са поискали и получили 70 хиляди евро Александър Ваклин, които вече били чели, няколко дни по късно били редактирани в полза на Ваклин, твърдят Иванчева и Петрова.Двете останаха в съдебната зала с белезници до влизането на съдебния състав. Те не успяха да осъществят комуникация с медиите чрез коментари и предварително подготвени написани листове.Заместник-кметицата Биляна Петрова освен това поиска отвод на всички съдии от Специализирания апелативен съд, защото били предубедени, както и цялата прокуратура.Тричленният съдебен състав отказа да си даде отвод с мотив, че не смята, че е заинтересован от изхода на процедурата по отстраняване от длъжност на двете. Според съдебния състав опасенията на Биляна Петрова били \"абстрактни\", тъй като няма никакви доказателства, че те ще действат небезпристрастно. Час след началото на заседанието все още не е започнало обсъждането на конкретния предмет на делото, а именно да бъдат ли окончателно отстранени от постовете им.Заповед на Иванчева от килията за уволнението на заместника ѝ Румен Русев - по-късно назначен за и.д. кмет на \"Младост\", мотивира прокуратурата да поиска отстраняването ѝ. В заповедта разследващите видяха заплаха срещу ключов свидетел, разказал за корупционните практики в общината.Преди две седмици Спецсъдът позволи на обвиняемите Десислава Иванчева и Биляна Петрова да четат секретните материали по делото, и отложи на два пъти окончателното решение.Във вторник двете пристигнаха в Апелативния специализиран съд с листа, на които бяха преписани на ръка откъси от СРС-та. В тях представени с инициалите Д. и В., те се чудят как \"ББ и ЦЦ търпят Иванчева\", притесняват се, че \"София ще се напълни с такива като нея и даже ще се появят на държавно ниво, ако не бъдат взети мерки\", те обсъждат и дали да не я заведат на Витоша, ако откаже да вземе парите.Припомняме,  бе показно арестувана в центъра на София. Тя престоя часове наред на улицата, заобиколена от полицаи, служители на прокуратурата и на антикорупционната агенция. Арестът стана ден преди обявената пресконференция за опасността от застрояване на зелените площи в района и седмици след като Иванчева бе сезирала прокуратурата за съмнения за фалшификация на документи от страна на инвеститор. На 20 април Спецсъдът остави за постоянно в ареста Десислава Иванчева.На 23 май 2018 г.  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда . Решението беше обжалвано пред Апелативният специализиран съд.Според кметицата на \"Младост\", кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.Биляна Петрова от своя страна коментира, че й е идвало да се самоубие, а първоначално си е помислила, че е отвлечена. \"Не разбирам какво съм направила и не знам за какво ме обвиняват прокурорите\", каза през сълзи Петрова.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стна ясно, че след два часа дебат  за изпълняващ длъжността районен кмет на \"Младост\".", "date": "2018.06.07", "title": "В съда уволниха зам.-кметицата на район \"Младост\" "}
{"url": "https://news.bg/world/turtsiya-vdigna-nivoto-na-boyna-gotovnost-v-egeysko-more.html", "text": "Военноморските сили на Турция вдигат нивото на бойна готовност в Егейско море, за да \"предотвратят възможни провокативни действия\" от страна на Гърция.Информацията съобщава Анадолската агенция, цитирана от \"Катимерини\".Според турската медия Военноморските сили на Турция са издали заповед на една фрегата и на два малки военни кораба да бъдат под постоянна готовност със специален екип от подводни сили.Допълва се, че командването на ВМС е увеличило мярката в отговор на опитите на Гърция да подклажда напрежение в източната част на Средиземно море и Егейско море.", "date": "2018.06.07", "title": "Турция вдигна нивото на бойна готовност в Егейско море"}
{"url": "https://news.bg/crime/v-plovdiv-zapochvat-povtorna-proverka-na-parite-za-zala-kolodruma.html", "text": "Пловдивската окръжна прокуратура започва повторна проверка на парите, изхарчени за строителството на спортна зала \"Колодрума\", съобщи БНР, позовавайки се на писмо от главния прокурор Сотир Цацаров до депутата Славчо Атанасов.В него Цацаров отговаря докъде е стигнало разследването на данните в доклада на Държавната агенция за държавен финансов контрол (АДФИ) от 2015 година.Питането стана известно през март от Атанасов и общинските съветници на Патриотичния фронт. Те цитираха, че инспекцията е установила 22 нарушения по строителството на зала \"Колодрума\". Стойността на непроведените или неоснователно проведени обществени поръчки е 7 милиона 800 хиляди лева.В отговор Цацаров е разпоредил служебна проверка на водените по случая преписки и актовете на Окръжната и на Апелативната прокуратура в Пловдив. Те завършват без заключение за извършени престъпления. Обследването на Върховната касационна прокуратура отменя двата акта като необосновани, защото не почиват на цялостен анализ.Поради това 4-те тома материали се връщат за ново разглеждане, което трябва да приключи до два месеца.Атанасов припомни нарушенията в проверката на АДФИ и оприличи случая на сходен с този за Зоологическата градина. Там местните магистрати не намират данни за престъпление, но актовете им са отменени и сега делото се води от Специализираната прокуратура.Показателно е, че ВКС отменя актовете на Окръжната и на Апелативната прокуратура в Пловдив, отбеляза бившият кмет на Пловдив.Все пак става въпрос за 60 милиона лева цена на \"Колодрума\", колкото излезе на строителството на данъкоплатците. За сравнение седалка в \"Арена Армеец\" е с цена 6 хиляди лева, а на нас ни струваха по 9 хиляди лева, обясни Атанасов.Той критикува и параметрите на спортното съоръжение и фактът, че тя така и не домакинства големи състезания, защото не отговаря на международните изисквания. И това - при хвърлени толкова много пари.Атанасов е скептичен, че разпореденият двумесечен срок на повторната проверка, ще бъде спазен.", "date": "2018.06.07", "title": "В Пловдив започват повторна проверка на парите за зала \"Колодрума\""}
{"url": "https://news.bg/int-politics/polsha-skastri-nominatsiyata-na-sasht-za-poslanik.html", "text": "Полското правителство определи като неприемлив коментар, направен от номинирания за следващ посланик на САЩ в Полша, съобщава \"Асошиейтед прес\".Джорджет Мосбахър, бизнесдама, номинирана от американския президент Доналд Тръмп, приписа възхода на антисемитизма в Източна Европа на закон, приет в Полша по-рано тази година, който криминализира обвиненията срещу Полша за престъпленията срещу евреите на нацистка Германия на нейна територия. Законът разгневи Израел, който след това предизвика вълна от антисемитска реторика в Полша.Мосбахър направи коментара във вторник по време на изслушване пред комисията по външните отношения към Сената на САЩ преди заемането на посланическия пост.Заместник-министърът на външните работи на Полша Бартош Цичоки подчерта, че Полша не приема обвинението, че проблемите на антисемитизма в Източна Европа произтичат от решенията, взети от Полша.Цичоки посочи, че е предал в сряда това послание на Уес Мичъл, който е най-високопоставеният американски дипломат в Европа.", "date": "2018.06.07", "title": "Полша скастри номинацията на САЩ за посланик"}
{"url": "https://news.bg/world/elitni-chasti-na-sarbiya-balgariya-i-rumaniya-s-voenni-igri-do-atina.html", "text": "Елитни части от три балкански държави проведоха съвместни военни учения с гръцките специални сили до Атина, информира Greek Reporter.Звена от Сърбия, България и Румъния се присъединиха към гръцките си колеги в ученията Salamis Storm 2018, които се разглеждат като символ на показване на сила.Военният министър на Гърция Панос Каменос заяви, че ученията изпращат \"послание на сътрудничество и мир, установяване на силна ос на стабилност на Балканите\".Генералният щаб на Гърция съобщи, че на ученията са поканени като наблюдатели Кипър, Египет, Естония, САЩ, Йордания, Израел и Полша.Целта на игрите е \"повишаване нивото на военно сътрудничество и оперативна съвместимост на участващите звена\".", "date": "2018.06.07", "title": "Елитни части на Сърбия, България и Румъния с военни игри до Атина"}
{"url": "https://news.bg/crime/izplashtaneto-na-depozitite-v-ktb-e-zabaveno-ustanovi-sada-na-es.html", "text": "Хората с гарантирани депозити във фалиралата Корпоративна търговска банка (КТБ) имат право да търсят отговорност от държавата, тъй като в нарушение на правото на ЕС изплащането им е забавено с над 5 месеца. То започна на 4 декември 2014 г., а не пет работни дни, след като банката затвори на 20 юни 2014 г., както предписват европейските норми - т.е. на 30 юни 2014 г.Това следва от заключението на генералния адвокат Юлиане Кокот по преюдициално запитване на Административен съд-Варна, който постави осем въпроса на Съда на Европейския съюз заради дело на гарантиран вложител в КТБ, който съди БНБ за забавеното изплащане на парите му.Тепърва ще стане ясно дали отговорите, които генералният адвокат дава на въпросите на АдмС-Варна, ще бъдат възприети от Съда на Европейския съюз.Преюдициалното запитване е от АдмС-Варна заради дело на вложителя с гарантиран депозит в КТБ Николай Кантарев. Той съди Българската народна банка (БНБ) за 3710.91 лв. Това е сумата, с която иска да бъде обезщетен за забавено изплащане на депозита му в КТБ. Според Кантарев той е трябвало да получи парите си още на 30 юни 2014 г., а не на 4 декември 2014 г., когато започна изплащането на гарантираните суми.Искът му се основава на чл. 4, пар. 3 от Договора за ЕС и тезата му е, че след поставянето на КТБ под специален надзор БНБ е трябвало да вземе решение за обявяване на депозитите за неналични и изплащането им да започне в 5-дневен срок от него - на 30 юни 2014г., а не да се изчаква отнемането на лиценза на банката, което стана на 6 ноември 2014 г. На практика изплащането започна близо месец по-късно - на 4 декември 2014 г.Решението му е едно от най-очакваните по запитване от България, тъй като касае не само вложителите в КТБ, а и всеки, който иска да съди държавата за вреди, причинени от нарушение на правото на Европейския съюз, пише Lex.bg.В очакване на това решение на съда в Люксембург е спряно съвместното тълкувателно дело №2/2015 г. на Върховния касационен съд и Върховния административен съд, което трябва да отговори на два основни въпроса - кои съдилища у нас - общите или административните, са компетентни да гледат дела за вреди, причинени от нарушение на правото на ЕС и по кой ред - Закона за отговорността на държавата и общините за вреди (ЗОДОВ) или Закона за задълженията и договорите (ЗЗД), трябва да го правят.", "date": "2018.06.07", "title": "Изплащането на депозитите в КТБ е забавено, установи съда на ЕС"}
{"url": "https://news.bg/crime/chereshoproizvoditeli-se-oplakaha-na-manolova.html", "text": "Черешопроизводители от Кюстенилско се оплакаха на националния омбудсман Мая Манолова, съобщи БНТ. На среща с омбудсмана бяха обсъдени проблемите с купуването и прибирането на продукцията.По думите на Мая Манолова проблемите ще стават още по-сериозни. Няма промени след посещението на представители на земеделското министерство.Ситуацията се влошила, защото изкупната цена паднал с още 10 ст, обясни Манолова. Свръхпроизводството пречи на това черешите да се изкупуват.Производителите информират, че тази година има над 20 хиляди тона. В кюстендилско работи само едно преработвателно предприятие. Капацитетът му е едва 3 хиляди тона.\"Ясно е че не е работа на омбудсмана да определя цената на черешите, но е моя работа тогава, когато се вижда едно очевидно изкривяване на пазара, липса на подкрепа и на справедливост за малките черешопроизводители\", обясни омбудсманът.Манолова иска малките черешопроизводители да получават държавна помощ. За да бъдат конкурентноспособни те трябва да се сдружават. Основен проблем е липсата на достатъчно преработвателни предприятия. Омбудсманът настоява Министерство на земеделието да дава допълнително точки, когато кандидатстват проекти в райони, където има череши.Земеделското ведомство да помогне и на производителите, които ще претърпят загуби. \"Трябва спешна интервенция от страна на Министерството на земеделието и храните, екип от специалисти да дойдат на място и да се набележат конкретни мерки\", отсече Манолова.Освен това според нея е необходимо да се контролира вноса на череши от други страни, които подбиват цената.", "date": "2018.06.07", "title": "Черешопроизводители се оплакаха на Манолова"}
{"url": "https://news.bg/int-politics/germaniya-arestuva-chetirima-ot-daesh-ediniyat-ubil-voynitsi-na-sasht.html", "text": "Германските власти са арестували четирима иракчани, заподозрени за членство в терористичната групировка ДАЕШ (\"Ислямска държава\"), включително и един, за когото се твърди, че е извършил нападения, при които са били убити и ранени американски войници, съобщава \"Асошиейтед прес\".От германската прокуратура уточняват, че мъжете са били арестувани вчера в района на градовете Дортмунд и Ботроп, както и в окръг Амберг-Зулцбах в провинция Бавария.Германските прокурори уточняват, че 27-годишният Мохамед Рафеа Ясийн Й. е заподозрян в присъединяването си към ДАЕШ в Ирак в родния си град Ал Рутба през 2006 г. Той се твърди, че е помогнал за направата на самоделни взривни устройства, използвани при 12 нападения.Според прокуратурата американски войници са били убити или ранени при първите 10 атаки, докато служители на иракските сили за сигурност и цивилни са били убити в другите две.И четиримата са напуснали Ирак в средата на 2015 г. и са влезли в Германия скоро след това. Точно тогава беше големият наплив от мигранти към Западна Европа, които първоначално бяха приветствани от германския канцлер Ангела Меркел.  ", "date": "2018.06.07", "title": "Германия арестува четирима от ДАЕШ, единият убил войници на САЩ"}
{"url": "https://news.bg/politics/rumen-radev-nyamam-nachalnitsi-nito-tuk-nito-v-chuzhbina.html", "text": "\"За разлика от други аз нямам началници нито в България, нито в чужбина. Разбира се имам само един началник и това е българският народ, който ме е избрал и на когото съм се заклел да служа.\" Това заяви президентът Румен Радев пред журналисти днес в Трявна, помолен да коментира .На репликата на Борисов, че критикува само управляващите, Радев обяснява, че критикува там, където се вземат решения и се разпределят финансови средства. \"Ако започне и опозицията да го прави, тогава ще критикувам нея\", добави държавният глава.Държавният глава приветства едно , потвърди, че темата е обсъждана по време на визитата му в Сочи.Според Румен Радев реализацията на проекта няма как да се случи без участието на руските конструктори, които са произвели реакторите и гарантират ядрената безопасност и че въпросът е бил обсъден по време на работната му визита в Москва и Сочи.Държавният глава допълни, че при заявен инвеститорски интерес и варианти и рационални идеи, трябва да се остави българското правителство събере необходимата информация, да проведе съответните преговори, да направи разчети и да ги представи.\"Едва тогава да съдим рационален ли е проектът, безопасен ли е, изгоден ли е финансово за България и т.н. Затова призовавам да оставим правителството спокойно да си свърши работата\", посочи още Румен Радев.", "date": "2018.06.07", "title": "Румен Радев: Нямам началници нито тук, нито в чужбина "}
{"url": "https://news.bg/crime/opravdaha-bivshiya-rektor-na-mu-sofiya.html", "text": "Съдът оправда бившия ректор на Медицинският университет във София Ваньо Митев. Той и подчиненият му Алексей Алексеев бяха подсъдими за серия злоупотреби, с които ощетили Медицинския университет с над 1 милион лева.Прокуратурата поиска 6 г. затвор за бившия ректор на Медицинския университет в София.Съдебният състав счете, че записаните 146 чуждестранни студенти не са облагодетелствани с нищо, а то е направено с цел да нараснат проходите на университета. Освен това не са налице никакви вреди по отношение на университета и не са налице вреди по отношение на комисионните на студенти.По време на заседанието и двамата обвиняеми не се признаха за виновни. В заключителните си думи пред съда поискаха да бъдат оправдани.По думите на Митев всичките 21 свидетели, които са били разпитани по делото са потвърдили тезата на прокуратурата.\"Аз най-съвестно съм си изпълнявал задълженията и ако е истина това, за което ме обвиняват, би трябвало всеки един ректор да бъде съден и да влезе в затвора\", констатира по-рано Митев.След края на съдебното заседание Митев коментира пред журналисти, че обвиненията, които му бяха повдигнати по това дело са пълен абсурд. Той призова всички хора, които някога изпаднат в неговото положение, да знаят, че все пак има съд и този съд наистина отсъжда по съвест.На въпрос как оттук нататък ще се изчисти името, Митев отбеляза, че то само ще се изчисти, а що се касае до самите обвинение, никой от колегите му не е вярвал на тяхПрипомняме,  е обвинен и за , която записвала студенти от арабски произход без да те да знаят английски език. По този начин те получават статут на постоянно пребиваващи в страна от ЕС.Ваньо .По думите на говорителя на главния прокурор Румяна Арнаудова престъпленията на Митев са заплаха за националната сигурност на страната, защото каналът можел да се използва като прикритие за незаконен трафик на мигранти и навлизане на лица, членуващи в терористични организации.На последното съдебно заседание по това дело бившият ректор посъветва прокуратурата ..", "date": "2018.06.07", "title": "Оправдаха бившия ректор на МУ София"}
{"url": "https://news.bg/crime/deloto-za-mrasniya-sofiyski-vazduh-vliza-v-sada.html", "text": "Делото за замърсения въздух в столицата влиза в Софийски градски съд. Делото е заведено от \"Група за чист въздух\" срещу Столична община.Първото заседание за мръсния въздух в столицата е предвидено за 12 юли от 10.30 часа в Софийски градски съд.Повече от година \"Група за чист въздух\" опитваха делото да влезе в съда, но трима съдии дадоха отвод.Очакванията за първото заседание са да бъде изяснен кръгът на увредените лица. Това ще определи кой ще може да се присъедини към делото като част от колектива, с какви доказателства ще се доказва принадлежност към колектива, както и как ще бъде уведомен колектива за възможността за включване по делото.Преди произнасянето на решение, съдът иска да бъдат изслушани и двете страни.Това, което твърдят от \"Група за чист въздух\" е, че засегнатите и увредените са на практика всички, които живеят, работят или учат на територията на София. Всеки софийски гражданин диша този въздух и страда от замърсяването. Всички ще могат да се включат в колектива на засегнатите, като доказването \"Група за чист въздух\" настоява да става с документ за постоянен/настоящ адрес или за месторабота/място на обучение.Членовете на групата не смятат, че е необходимо да се доказват конкретни увреждания на членовете на колектива, тъй като е достатъчно увреждането да се предполага, след като те живеят, учат или работят в замърсената среда.\"Много се радвам, че делото стартира след една година ходене по мъките. Вярваме в българското правосъдие и се надяваме да се разбере истината за замърсяването в София, за да може да гарантираме здравословна среда поне за децата си\", изтъкна адв. Димо Господинов.Групата започва кампания за набиране на средства за покриване на разноските по воденето на делото. Пари са нужни и за да се заплатят услугите на експертизи за да се преценят в детайл климатични, екологични, технически, градоустройствени и други аспекти на делото. Това ще струва около 15 хил. лв., които трябва да се внесат предварително. Адвокатите от \"Група за чист въздух\" работят безплатно за каузата и тези средства не са за адвокатски разноски.", "date": "2018.06.07", "title": "Делото за мръсния софийски въздух влиза в съда"}
{"url": "https://news.bg/world/bayer-i-monsanto-se-slyaha-za-usd63-mlrd.html", "text": "Германската фармацевтична и химическа компания \"Байер\" се сля с американската агрохимическа корпорация \"Монсанто\", създавайки агрохимически гигант с високи амбиции да изхранва света, но хокан от природозащитници, информира АФП.Сливането е за 63 милиарда долара.\"\", обяви в съобщение генералният директор на \"Байер\" Вернер Бауман.Германската компания ще плати на акционерите на \"Монсанто\" по 128 долара на акция.Но обединените операции нямат да започнат, докато \"Байер\" не отстъпи налични дейности със семена и пестициди на конкурентната компания BASF. Отстъпките са договорени при дълги преговори между властите във Вашингтон и Брюксел.Предвижданията са, че на планетата към 2050 г. ще живеят около 10 милиарда души, което означава, че ще е необходима повече храна на същата обработваема земя. Компаниите вярват, че изхранването на населението най-добре може да се осъществи с технологии, отхвърляни от зелени организации и политици заради генномодифицираните храни, химикалите и пестицидите.Докато Бауман обеща бракът между двете компании да \"създаде значителна стойност\" за акционерите, той добави, че \"целите ни за устойчивост са толкова важни за нас, колкото и финансовите ни цели\".Германският бизнес всекидневник \"Ханделсблат\" попита \"дали \"Байер\" е достатъчно силен да направи разделението\".\"\", отбелязва вестникът.Сделката между двете компании създава глобален гигант със 115 000 служители и годишни приходи от 45 милиарда евро (53 милиарда долара).Властите принудиха \"Байер\" да продава семена и агрохимически бизнес с приходи от 2,2 милиарда евро на година на конкурента BASF преди да позволят сливането.Продукти на \"Монсанто\" като Roundup, които са с глифозат и семена като Dekalb и De Ruiter ще останат без промяна след сливането.", "date": "2018.06.07", "title": "„Байер” и „Монсанто” се сляха за $63 млрд. "}
{"url": "https://news.bg/curious/astronomite-obyaviha-glavniya-razrushitel-na-izvanzemnite-tsivilizatsii.html", "text": "Климатичните промени и глобалното затопляне трябва да са главните \"убийци\" на извънземен разум и причината, поради която ние досега не сме се срещали с извънземни. Това обявиха учени в статия, публикувана в сп. Astrobiology.\"Законите на физиката постулират, че всяка млада технологична цивилизация, подобна на нашата, ще окаже влияние на живота на планетата, докато се развива. Климатичните промени в този случай придобиват космическа значимост, като оценка на въздействието им върху вероятността за оцеляване на цивилизацията ще ни помогне да разберем как и какво да правим с тях на Земята\", изтъква Адам Франк от Университета в Рочестър.Преди повече от половин век американският астроном Франк Дрейк разработи формула за изчисляване на броя на цивилизациите в нашата галактика, с които е възможен контакт, опитвайки се да направи оценка на шансовете за намиране на извънземен разум и живот.Физикът Енрико Ферми в отговор на достатъчно високата оценка на шансовете за междупланетен контакт по формулата на Дрейк формулира тезата, която сега е известна като парадокса на Ферми: ако извънземните цивилизации са толкова много, тогава защо човечеството не наблюдава никакви следи от тях?Този парадокс учените са се опитвали да разрешат чрез множество способи, най-популярният от които е хипотезата за \"уникалната Земя\". Тя говори за това, че за появата на разумни същества са необходими уникални условия, всъщност, пълно копие на нашата планета.Други астрономи смятат, че не можем да се свържем с извънземни поради причината, че галактическите цивилизации или изчезват много бързо, за да можем да ги забележим, или защото те активно крият факта на съществуването си от човечеството.", "date": "2018.06.07", "title": "Астрономите обявиха главния разрушител на извънземните цивилизации"}
{"url": "https://news.bg/crime/borisov-nosi-glavnata-vina-za-falita-na-mvr-ubeden-shefat-na-dbg.html", "text": "Бойко Борисов носи основната вина за това, че на практика МВР е фалирало. Това обяви председателят на \"Движение България на гражданите\" (ДБГ) Димитър Делчев пред БНР. \"Вместо да се кара на оперативните служители, трябва да признае, че той носи основната отговорност\", настоя Делчев по повод убийството на избягалия от Софийския затвор Владимир Пелов при престрелка в Ботевград, което породи въпроси от рода на това, как е възможно криминалният контингент да открива по-бързо обявен за общонационално издирване от родната полиция.Според шефа на ДБГ пробойните са в политическото ръководство на МВР. \"Самият факт, че два месеца органите на реда търсиха Владимир Пелов и Радослав Колев и намериха единият убит, а другият все още не са го намерили, доказва пълната неспособност на полицията да извършва основна своя функция - да открива, да издирва избягали и укриващи се престъпници\", коментира той.Делчев подчерта, че по отношение на системата за издирване могат да се предприемат няколко действия, обаче държавата нямала воля да се справи с тези проблеми.", "date": "2018.06.07", "title": "Борисов носи главната вина за фалита на МВР, убеден шефът на ДБГ"}
{"url": "https://news.bg/int-politics/vsichko-za-sreshtata-s-kim-chen-un-e-gotovo-no-sanktsiite-ostavat-obyavi-tramp.html", "text": "Президентът на САЩ Доналд Тръмп обяви, че е решил, че санкциите срещу Северна Корея трябва да останат в сила, докато той се подготвя за дългоочакваната среща на 12 юни в Сингапур със севернокорейския вожд Ким Чен-ун.Говорейки заедно с японския премиер Шиндзо Абе в Белия дом, Тръмп коментира пред журналисти, че очаква срещата с Ким да бъде \"много плодотворна\" и \"вълнуваща\", като всичко за нея било подготвено, но все пак остава предпазлив, отбелязвайки, че \"винаги нещо би могло да се промени\".Все пак той подчерта, че подготвителните работи за срещата \"вървят добре\", като американски и севернокорейски официални лица са вече в Сингапур, работейки по организацията на срещата на върха. Тръмп изрази надежда, че светът ще бъде \"много щастливо място\", ако всичко мине по план.Той обаче се възползва от възможността да разкритикува своите предшественици в Белия дом, че не са се занимали с отношенията с Пхенян по-рано. \"Това е нещо, което трябваше да бъде преодоляно преди много години от други президенти, но то се преодолява сега, като аз ще се погрижа за това\", увери американският държавен глава.През миналата седмица Тръмп потвърди, че срещата с Ким, която първоначално той беше отменил, в края на краищата ще се състои на 12 юни. Говорителят на Белия дом Сара Сандърс заяви във вторник, че хотел \"Капела\" на остров Сентоса в Сингапур е избран за място на срещата на върха, докато информации в медиите отбелязаха, че срещата на двамата лидери може да бъде разширена и да се проведе в продължение на два дни.", "date": "2018.06.07", "title": "Всичко за срещата с Ким Чен-ун е готово, но санкциите остават, обяви Тръмп"}
{"url": "https://news.bg/world/kanada-e-na-finalnata-prava-za-legalizatsiyata-na-marihuanata.html", "text": "Канада е на финалната права за легализацията на марихуаната, отбелязва АП. Окончателното решение трябва да бъде взето от горната камара на парламента - Сената.Още през 2001 г. марихуаната беше разрешена за медицински цели в страната. Близо една година беше необходим на Сената, за да се заеме с въпроса.Все още не е ясно къде ще се продават меките дроги, след като бъдат легализирани. Не е изяснено и кои фирми ще имат право да произвеждат марихуана.Открит въпрос е и какви данъци ще наложи правителството.", "date": "2018.06.07", "title": "Канада е на финалната права за легализацията на марихуаната"}
{"url": "https://news.bg/health/2-mln-mladezhi-sa-opitali-kokain-prez-poslednata-godina.html", "text": "1,3 милиона европейци употребяват опиоиди. Това са двама-трима на всеки 1000 души. Данните са от доклада на европейския център по наркомании, представен пред депутатите от здравната комисия.Според изследването . 830 000 са починалите от свръх доза. Преобладаващите смъртни случаи са в Северната част на Европа. 628 000 зависими са на терапия. Поне 50% от употребяващите опиоиди трябва да са на терапия, според Световната здравна организация (СЗО). Не всички държави в ЕС могат да постигнат този процент.Спад от 51% на ХИВ от 2007 до 2016 отчитат от центъра именно заради прилагането на терапия. Ръст на ХИВ има в Гърция и Румъния заради неприлагане на терапията. Отбелязва се и ръст и на Хепатит С.По отношение на стимулантите данните показват, че Югозападна Европа широко разпространен е кокаинът, който най-много се употребява от младите.2 милиона младежи са опитали кокаин в последните 12 месеца. Чистотата на дрогата се увеличава. Увеличават се и леченията на младежи, пристрастени към амфетамини. Канабисът е най-широко използваният наркотик. Около 1% от младежите ежедневно го употребяват. Новите психоактивни вещества са 350, като 51 са засечени само през 2017.В затворите се използва най-често синтетична дрога. Тревожните данни бяха представени пред здравната комисия в НС.", "date": "2018.06.07", "title": "2 млн. младежи са опитали кокаин през последната година"}
{"url": "https://news.bg/world/beglets-ot-severna-koreya-se-zabi-s-kola-v-posolstvoto-na-sasht-v-seul.html", "text": "Човек се е забил с колата си в портите на американското посолство в южнокорейската столица Сеул. Шофьорът е бил арестуван от полицията.Снимки от инцидента показват сребърна \"Тойота\" със сериозни повреди отпред, след като се е ударила в портата.Циркулират непотвърдени информации, че шофьорът е севернокореец, който е искал политическо убежище в САЩ. Той е извикал няколко пъти \"помогнете ми\", след като излязъл от колата.Шофьорът е казал на полицията, че се е ударил в портите на посолството, защото има \"истории, свързани със Северна Корея\" и иска да \"потърси убежище в САЩ\", уточнява южнокорейската агенция \"Йонхап\". Шофьорът твърди, че е правителствен служител.Според свидетели, цитирани от руски медии, шофьорът е 48-годишен мъж на име Юн. Полицията твърди, че мъжът не е бил употребил алкохол. Най-малко един човек е бил ранен по време на инцидента.", "date": "2018.06.07", "title": "Беглец от Северна Корея се заби с кола в посолството на САЩ в Сеул"}
{"url": "https://news.bg/economics/uvelichenie-na-zaetostta-v-industriyata-i-uslugite-otchita-nsi.html", "text": "През първото тримесечие на 2018 година брутният вътрешен продукт (БВП) на един зает се увеличава с 2.3% в сравнение с първите 3 месеца на 2017 година. Това показват данните на Националния статистически институт (НСИ) за производителността на труда, заетите лица и отработеното време за месеците януари, февруари и март 2018 година.Според данните на НСИ заетите лица в икономиката на страната са 3 милиона и 439 хиляди души. Общият брой отработени часове е 1 393.4 милиона часа.За първите 3 месеца на 2018 година спрямо същия период на 2017 г. структурата на заетостта по икономически сектори показва увеличение на относителния дял на секторите индустрия и услуги.НСИ отчита, че на едно заето лице се падат 6 245.7 лева от текущия обем на БВП, като всеки зает създава средно 15.4 лева БВП за един отработен час.Брутната добавена стойност (БДС) за един отработен човекочас за периода на данните се увеличава реално с 3.4%.По предварителни данни за първото тримесечие на 2018 г. равнището на производителността на труда в индустриалния сектор е 6 182.4 лв. брутна добавена стойност (БДС) средно на един зает и 14.5 лв. за един отработен човекочас.В сектора на услугите всеки зает произвежда средно 5 509.2 лв. БДС, като за един отработен човекочас се създават средно 13 лв. от текущия обем на показателя.Най-ниска е производителността на труда в аграрния сектор - 708.0 лв. БДС на един зает и 2.3 лв. за един отработен човекочас.", "date": "2018.06.07", "title": "Увеличение на заетостта в индустрията и услугите, отчита НСИ"}
{"url": "https://news.bg/world/nato-othvarli-ambitsiyata-na-katar-za-chlenstvo.html", "text": "НАТО отхвърли предложение на Катар да се присъедини към западния алианс, информира АФП.Военната организация подчерта, че членството е запазено само за САЩ и Европа.Алиансът отговори на коментар на военния министър на Катар, че дългосрочната \"амбиция\" на страната му е да се присъедини към НАТО.\"Според Член 10 от Вашингтонския договор само европейски страни могат да се присъединят към НАТО\", обяви представител на 29-членния алианс.\"Катар е ценен и дългогодишен партньор на НАТО\", поясни източникът.Преди година Саудитска Арабия, Египет, Бахрейн и Обединените арабски емирства (ОАЕ) прекъснаха дипломатическите и икономическите си отношения с Катар, обвинявайки Доха в подкрепа на тероризма. Катар отрича обвиненията и твърди, че бойкотът е опит за посегателство върху неговия суверенитет.Оттогава Катар търси по-тясно сътрудничество с НАТО. ", "date": "2018.06.07", "title": "НАТО отхвърли амбицията на Катар за членство"}
{"url": "https://news.bg/politics/misiya-balgariya-prodalzhava-i-sled-kraya-na-evropredsedatelstvoto.html", "text": "\"Мисия България\" представя приносът на България към световната цивилизация и трябва да продължи и в други континенти.Това заяви вицепремиерът и министър на външните работи Екатерина Захариева по време на пресконференция, на която бяха отчетени резултатите от обиколката на проф. Николай Овчаров и проф. Пламен Павлов в 10 държави от два континента - Европа и Азия.По време на обиколката двамата професори представиха културно-историческото наследство на страната ни и акцентираха върху нейния принос в световното културно наследство с утвърждаването и разпространението на кирилицата.Идеята за мисията е на проф. Овчаров. Зад нея застана Министерство на външните работи. Министър Захариева заяви, че това, което се обмисля е всяка година, съобразно възможностите на комуникационната стратегия на министерството, да бъдат включвани и нови градове, в които да бъде популяризирано културно-историческото наследство на България. Предстои като част от мисията да бъде открит паметник на кирилицата в Русия.Външно е похарчило за обиколката 33 хиляди лева. Захариева е категорична, че мисията трябва да продължи и в останалите държави членки на ЕС.\"Приносът на България за световната цивилизация трябва да се представи и в другите континенти\", каза още външният ни министър.Проф. Пламен Павлов оцени мисията като добронамерена стъпка за отваряне към света. \"Навсякъде приемът беше изключително радушен. Имаше достатъчно отразяване от чужди медии, включително китайската национална телевизия и национално радио. Този път дава добри резултати и би следвало да бъде продължен по определен начин\", категоричен е и проф. Павлов.Министър Захариева коментира още, че комуникационната стратегия трябва да бъде насочена към позитивното представяне на България. \"Много добри културни събития се организираха до края на това председателство. Разбира се предстоят още. Така, че ще продължим с тази мисия\".Захариева каза още, че и двамата професори са \"много добри разказвачи на нашата история\", така че да бъде интересна и то не само за научните среди, но и общодостъпна за обикновения слушател.\"Много пъти, когато споделям с мои колеги, че сме на трето място по културно-историческо наследство, установявам, че много голяма част от тях знаят, но има и такива, които не знаят, тоест има много какво да работим, за да популяризираме този факт за България\", призна Захариева и изтъкна, че понякога едно туристическо посещение води до привличане на нови инвестиции. По думите й културни посланици и мисионери на България са всички български спортисти, писатели, художници, общностите на българските училища зад граница, които са и приоритет в работата на правителството.Първият ни дипломат благодари и на двамата мисионери - професорите Овчаров и Павлов, които през тези няколко месеца представиха пред многобройна аудитория от студенти, българи, живеещи в чужбина, преподаватели, музейни работници, дипломати и чужденци това, което е дала България на европейската и световна цивилизация с лекции и снимки.\"Бяха истински културни посланици, исторически и образователни посланици, които успяха в десет държави да представят българската история и култура\", обърна се министър Захариева към проф. Овчаров и проф. Павлов.\"Мисия България\" обхвана държавите Молдова, Русия, Армения, Гърция, Кипър, Словения, Словакия, Унгария, Белгия, Китай.", "date": "2018.06.07", "title": "\"Мисия България“ продължава и след края на европредседателството "}
{"url": "https://news.bg/crime/trima-postradaha-pri-katastrofa-pri-prohoda-na-republikata.html", "text": "Трима души пострадаха при катастрофа при Прохода на Републиката, съобщи БНР.Катастрофата е станала в района село Мишеморков хан около 14,30 часа. Челен сблъсък е станал между лек автомобил и румънски микробус.Ранени от катастрофата са шофьорът на колата и двамата пътници. Те са откарани във великотърноска болница.След сблъсъка в район има разлив на автомобилно масло.Движението се регулира от Пътна полиция.", "date": "2018.06.07", "title": "Трима пострадаха при катастрофа при Прохода на Републиката"}
{"url": "https://news.bg/crime/prokuraturata-poiska-6-g-zatvor-za-bivshiya-rektor-na-mu.html", "text": "Прокуратурата иска 6 г. затвор за бившия ректор на Медицинския университет в София Ваньо Митев.Също така обвинението иска да му се наложи забрана за заемане на подобна висша или академична длъжност.Ваньо Митев и Алексей Алексеев са подсъдими за серия злоупотреби, с които ощетили Медицинския университет с над 1 милион лева.В началото на съдебното заседание прокуратурата заяви пред съда, че поддържа обвиненията срещу Митев и Алексеев, бивш главен секретар на МУ. Според обвинението Митев е знаел в продължение на три години за извършеното престъпление от страна на Алексеев, но не е уведомил контролните органи за това.Според защитата не е налице престъпление, тъй като всички действия на двамата подсъдими са били със знанието на академичния съвет на университета и в изпълнение на техните решения. На практика според защитата всички действия на Алексеев са в рамките на изпълнението на служебните задължения. Според защитата на Митев той е търсил начин как за извърши свои благородни замисли да подпомогне развитието на българското образование, а не е целял да извърши престъпление.Адвокатите нападнаха прокуратурата и затова, че не се е съобразила с идеята на Митев, че не изнася филиал, а изнася Център за предклинично обучение, чието обучение в него е двугодишно. Прокуратурата не е оценила и по достойнство всички усилия, които е направил Митев за висшето учебно заведение.Според защитата обвинителният акт е изпъстрен с множество грешки и с множество неверни твърдения, които са неправилни и неоснователни, защото не позволяват да бъде очертана рамката на закона така, както изисква съдебната практика.Според защитата през цялото време не се знае точно срещу какво трябва да защитават обвиняемите.И двамата обвинени не се признават за виновни и в последните си думи пред съда поискаха да бъдат оправдани. Ваньо Митев коментира пред съдебния състав, че по време на цялото дело са разпитани 21 свидетели, които са подкрепили изцяло тезата на прокуратурата. \"Аз най-съвестно съм си изпълнявал задълженията и ако е истина това, за което ме обвиняват, би трябвало всеки един ректор да бъде съден и да влезе в затвора\", констатира Митев.Обвиняемият Алексей Алексеев заяви в своя защита, че има един принцип в правото, който гласи, че доказателството е въпрос по същество, а не въпрос по Конституция. Той изрази съжаление, че на много от делата се работи по Конституция.\"Аз моля почитаемият съд да се произнесе както подобава съвестта, така и по закон. Не се признавам за виновен и моля почитаемият съдебен състав да вземе най-доброто решение\", каза той и допълни, че иска да е оправдан по всички повдигнати обвинения.Припомняме,  е обвинен и за , която записвала студенти от арабски произход без да те да знаят английски език. По този начин те получават статут на постоянно пребиваващи в страна от ЕС.Ваньо .По думите на говорителя на главния прокурор Румяна Арнаудова престъпленията на Митев са заплаха за националната сигурност на страната, защото каналът можел да се използва като прикритие за незаконен трафик на мигранти и навлизане на лица, членуващи в терористични организации.На последното съдебно заседание по това дело бившият ректор посъветва прокуратурата ..", "date": "2018.06.07", "title": "Прокуратурата поиска 6 г. затвор за бившия ректор на МУ"}
{"url": "https://news.bg/int-politics/stranite-ot-zapadnite-balkani-nabelyazvat-merki-za-borba-s-migrantite.html", "text": "Няколко страни по протежение на маршрута на мигрантите през Западните Балкани предприемат съвместни опити за справяне с подновения приток на хора през региона, чиято крайна цел са богатите страни от Западна Европа, съобщава \"Асошиейтед прес\".Представители на страните се срещнаха в босненската столица Сараево, като призоваха за сътрудничество при обмена на информация и данни за мигрантите, влизащи в която и да е от страните.Срещата е включвала представители на Гърция, Унгария, Македония, Албания, Сърбия, Черна гора, Босна, Хърватия, Словения и Австрия.Вътрешният министър на Босна Драган Мектич изтъкна, че \"не трябва да допуснем кризата от 2015 г. да се повтори\", когато над 1 млн. души влязоха в Европа, стотици хиляди от тях през Балканите.Потокът се забави за известно време, след като страните затвориха границите си за свободно влизане през 2016 г., но напоследък се засили, след като мигрантите се обърнаха към Босна, избягвайки по-силно охранявани маршрути.", "date": "2018.06.07", "title": "Страните от Западните Балкани набелязват мерки за борба с мигрантите"}
{"url": "https://news.bg/politics/patriotite-iskat-ostavkata-na-shefa-na-komisiyata-za-balgarite-v-chuzhbina.html", "text": " Парламентарната група на \"Обединени патриоти\" поиска оставката на Андон Дончев като председател на Комисията по политиките за българите в чужбина.С декларация от трибуната на НС днес народният представител от ОП Красимир Богданов представи мотивите за настояването. Според депутата в качеството си на председател на комисията Дончев уронва авторитета на Народното събрание и на България, както и внушава на сънародниците ни зад граница незаинтересованост по проблемите им от страна на българската държава. Според патриотите действията на Дончев са недопустими.Красимир Богданов станал личен свидетел на един такъв случай по време на посещение в Западните покрайнини. По време на откриване на Културно-информационен център на българите в село Звонци, общ. Бабушница, Сърбия, Дончев приветствал присъстващите българи с думите \"народа на Югославия\".Дончев също така обяснил, че сънародниците ни там нямат нужда от членство в НАТО и ЕС, а в България в скоро време щял да се проведе , каквато политическа кампания напоследък обявяват от партия \"Воля\", чийто представител е Андон Дончев.Според патриотите обаче Дончев също така подхождал изключително непрофесионално към задълженията си на председател на Комисията.\"Смятам изказванията на г-н Дончев за недопустими от страна на български народен представител, грубо уронващи авторитета на Народното събрание и на Българската държава. Това не е първото подобно действие на въпросния народен представител. Припомням, че при посещение в Украйна същият направи изказване пред местната българска общност и гостите от България на език, различен от българския\", отсече патриотът в НС.По думите му Андон Дончев трябва незабавно да подаде оставката си като председател на Комисията по политиките за българите в чужбина, защото действията му били в остър разрез с българската национална кауза и подсказвали за защита на чужди, небългарски интереси.", "date": "2018.06.07", "title": "Патриотите искат оставката на шефа на комисията за българите в чужбина"}
{"url": "https://news.bg/health/ananiev-ambitsiran-za-elektronni-retsepti-tazi-godina.html", "text": "До края на годината ще има електронни рецепти. До средата на следващата година пък България ще се похвали с електронно здравеопазване. Това стана ясно от думите на здравния министър Кирил Ананиев, който отговаря на депутатски питания в ресорната комисия в НС.България все още няма електронно здравеопазване, въпреки че то е постоянен приоритет във всички правителствени програми и национални здравни стратегии през последното десетилетие. Институциите са действали неефективно и средства за изграждане на системата са останали неусвоени, това пък установи преди време Сметната палата при одит на електронното здравеопазване за периода от януари 2012 г. до 30 юни 2016 г.Изграждането на електронното здравеопазване е правено в условията на чести структурни и кадрови промени както по високите управленски нива, така и на ниво експерти, се посочва още в констатациите. Не е създадена ефективна система за координация и съгласуване на действията, проектите и обществените поръчки между институциите, което поражда условия за неефикасно разходване на публичните средства и забавяне в реализацията на стратегическите приоритети, според одитния орган. Това е довело до дълго забавяне в изграждането на електронното здравеопазване, като действията на институциите са били неефективни.От 2012 г. досега са направени няколко безуспешни опита за реализиране на проекти за интегрирана/национална здравно информационна система.Наредбата за специализациите има нужда от промяна, коментира министърът на здравеопазването Кирил Ананиев, който отговаря на въпроси на депутатите от парламентарната здравна комисия. Той поясни и че след анализ смята да предложи на Министерския съвет обучението, квалификацията, преквалификацията, придобиването на специалност и продължителното обучение за цял живот да бъдат за сметка на държавния бюджет, при условие, че тези хора поемат отговорност за определен период от време да работят на територията на България. Здравният министър подчерта, че вече се водят разговори с министъра на финансите това да стане възможно с бюджета за 2019 г.", "date": "2018.06.07", "title": "Ананиев амбициран за електронни рецепти тази година"}
{"url": "https://news.bg/world/merkel-gotova-za-kompromis-s-frantsiya-za-reformata-v-evrozonata.html", "text": "Канцлерът Ангела Меркел заяви, че Германия трябва да бъде подготвена да постигне компромис с Франция за реформиране на еврозоната, сигнализирайки готовността си да преговаря три седмици преди срещата на върха на ЕС, информира \"Ройтерс\".По време на срещата на върха в края на месеца евролидерите ще обсъдят бъдещето на ЕС., каза тя, споменавайки и други области, в които са необходими реформи, включително външната политика, системата за даване на убежище, миграцията, развитието и сигурността.На дискусия за Европа, организирана от германската медия WDR, тя добави, че тези реформи ще работят само с компромиси.През уикенда в интервю за вестник Меркел даде най-подробния си отговор на идеите на френския лидер Еманюел Макрон за реформиране на Европа. Канцлерът се опитва да избегне сблъсък с Париж в момент на растящо напрежение в трансатлантическите отношения и безпокойство заради новото популистко правителство в Италия.Меркел е разкъсвана от месеци между постигане на компромис с Макрон и удовлетворяване на исканията на консерваторите у дома, които обвиняват френския лидер в търсене на \"трансферен съюз\", при който страните, които отказват да се реформират, ще бъдат възнаградени с германски пари.Аз лично не виждам толкова големи средства, които трябва да бъдат управлявани на междуправителствено ниво, както се представя във френските предложения, отбеляза канцлерът.Но мога добре да си представя, че ние трябва да направим нещо - и нещо повече за държавите, които не са с еврото - за конвергенция на еврозоната, добави тя.", "date": "2018.06.07", "title": "Меркел готова за компромис с Франция за реформата в еврозоната"}
{"url": "https://news.bg/world/v-italiya-zaloviha-10-tona-hashish-pri-aktsiya-v-moreto.html", "text": "Италианската полиция е конфискувала повече от 10 тона хашиш на борда на океански риболовен кораб и е арестувала деветимата членове на екипажа, съобщиха от италианската полиция, цитирани от \"Ройтерс\".Финансова полиция се е качила на кораба, плаващ под холандски флаг, на около 210 км южно от Сицилия, след като са преследвали кораба в продължение на повече от 40 часа, докато е пътувал през Средиземно море.Италианските медии уточняват, че корабът е отплавал от Малта, като дрогата е била натоварена на борда след срещи с дилъри край бреговете на Мароко и Алжир. Престъпници от Либия са ръководили операцията.Уличната стойност на хашиша се оценява на около 15-20 млн. евро.", "date": "2018.06.07", "title": "В Италия заловиха 10 тона хашиш при акция в морето"}
{"url": "https://news.bg/crime/podmenyali-srs-ta-po-deloto-sreshtu-rayonniya-kmet-na-mladost.html", "text": "От третия път дадоха ход на делото за отстраняване от кметския пост на районния кмет на \"Младост\" Десислава Иванчева и на нейната заместничка Биляна Петрова. Това стана по време на днешното заседание в Специализирания апелативен съд, информира БНР.На няколко пъти Иванчева и Петрова влизаха в спор със съдебния състав и бяха предупредени, че ще бъдат санкционирани.Според прокуратурата, въпреки че е от почти два месеца в ареста, Иванчева продължава да управлява Общината.Традиционно Петрова и Иванчева дойдоха по-рано, за да коментират пред журналисти материалите по делото, които са прочели през последните няколко дни. Този път обаче ръцете им бяха с белезници, за да не могат, както казаха те, да покажат онова, което са преписали в секретното деловодство, докато са се запознавали със СРС-та.Оковаването с белезници на кметицата и нейната заместничка е станало по нареждане на съда, който искал да не им позволи да коментират доказателствата по делото. Тези доказателства \"вече сте забелязали, че се манипулират\", твърди Десислава Иванчева.Според нея първоначално прочетени дешифровки на записаните разговори между Ваклин, Дюлгеров и нея вече били видоизменени и по начин да оневинят Александър Ваклин, твърди Десислава Иванчева.Биляна Петрова каза, че реплика, която били прочели преди в СРС-та, че Александър Ваклин бил казал, че вместо да плаща подкуп, по-добре е да си купи кмет на \"Младост\", вече отсъствали от тези доказателства, които са чели през последните дни.Днес отлагане на делото в Спецсъда повече няма да има. До края на деня ще стане ясно, дали Десислава Иванчева и Биляна Петрова окончателно ще бъдат отстранени от постовете им.Отстраняването на Иванчева от кметския пост бе поискано от прокуратурата. Поводът е заповед на Иванчева от килията за уволнението на заместника ѝ Румен Русев - по-късно назначен за и.д. кмет на \"Младост\". В заповедта разследващите видяха заплаха срещу ключов свидетел, разказал за корупционните практики в общината.Наказателният специализиран съд разреши обвиняемите Десислава Иванчева и Биляна Петрова да четат секретните материали по делото. На два пъти отложи окончателното решение.Във вторник Иванчева и Петрова пристигнаха в Апелативния специализиран съд с цитати от СРС-та, преписани на ръка. В тях се споменаваше разговор между сочения за посредник бивш районен кмет Петко Дюлгеров и изнудвания за пари строителен предприемач Александър Ваклин.Представени с инициалите Д. и В., те се чудят как \"ББ и ЦЦ търпят Иванчева\", притесняват се, че \"София ще се напълни с такива като нея и даже ще се появят на държавно ниво, ако не бъдат взети мерки\", те обсъждат и , ако откаже да вземе парите.Припомняме, на 17 април 2018 г. кметът на столичния район \"Младост\" бе . Тя престоя часове наред на улицата, заобиколена от полицаи, служители на прокуратурата и на антикорупционната агенция. Арестът стана ден преди обявената пресконференция за опасността от застрояване на зелените площи в района и седмици след като Иванчева бе сезирала прокуратурата за съмнения за фалшификация на документи от страна на инвеститор. На 20 април Спецсъдът остави за постоянно в ареста Десислава Иванчева.На 23 май 2018 г.  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда . Решението беше обжалвано пред Апелативният специализиран съд.Според кметицата на \"Младост\", кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.Биляна Петрова от своя страна коментира, че й е идвало да се самоубие, а първоначално си е помислила, че е отвлечена. \"Не разбирам какво съм направила и не знам за какво ме обвиняват прокурорите\", каза през сълзи Петрова.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стна ясно, че след два часа дебат  за изпълняващ длъжността районен кмет на \"Младост\".", "date": "2018.06.07", "title": "Подменяли СРС-та по делото срещу районния кмет на \"Младост\""}
{"url": "https://news.bg/health/ministarat-raboti-s-plochev-ako-ns-go-ostavi-nachelo-na-zdravnata-kasa.html", "text": "Надзорният съвет на НЗОК утре решава за Камен Плочев. Това стана ясно от коментара на здравния министър Кирил Ананиев пред парламентарната здравна комисия.Министърът даде висока оценка за работата на Надзорния съвет. Той обясни, че касата не може да освободи Камен Плочев, а ще проведе заседание и ще излезе с предложение до Народното събрание, което е органът, който може да го отстрани. Така Ананиев обясни на законотворците, че именно в техните ръце е да решат дали Камен Плочев ще остане начело на НЗОК.Министърът поясни, че ако парламентът реши той да остане на поста си, в Министерство на здравеопазването щели да продължат да работят с Плочев.Припомняме, миналата седмица шефът на НЗОК Камен Плочев изпрати писмо до Надзорния съвет на касата, което първоначално се възприе като подадена оставка. Самият Плочев обаче обясни след това, че не си подава оставката.За втори път от както министър Кирил Ананиев пое ръководството на Министерство на здравеопазването се поражда конфликта ситуация между ръководителите на двете институции. Първият път министър  с аргумент, че си е позволил да поиска актуализация на бюджета на касата без това да е съгласувано с Министерство на здравеопазването. Въпреки че тогава имаше обвинения за прикриване на документи, Плочев бе категоричен, че е спазил всички законови процедури.", "date": "2018.06.07", "title": "Министърът работи с Плочев, ако НС го остави начело на Здравната каса"}
{"url": "https://news.bg/comments/kolko-struva-svobodata-i-koy-svarshi-rabotata-na-mvr.html", "text": "Рецидивистът Владимир Пелов, който избяга през Централния софийски затвор на 3 април, беше застрелян в центъра на Ботевград. Новината стана водеща за всички медии. По-скандално в случая обаче е един друг въпрос - как е възможно три куршума, изстреляни от местен бабаит, да намерят и застигнат Пелов преди полицията да разбере къде се крие.Два месеца МВР твърди, че търси беглеца от затвора под дърво и камък, но без успех. Стотици граждани от София и околността, включително и в родния на Пелов Ботевград и вилните зони грай града. Последният сигнал, че осъденият на 25 години затвор убиец е бил забелязан, е от три дни преди престрелката.Във въздуха със страшна сила продължава да виси въпросът как е възможно въпреки сигналите и проверките престъпникът да не бъде открит. Обяснението на МВР, което звучи по-скоро като оправдание, е, че Пелов бил неузнаваем, когато намерили тялото му - бил с брада, облечен в суичър с качулка и шапка на главата. Тук задължително трябва да припомним някои отличителни белези, които криминалистите вероятно са позабравили - че Пелов куца с единия крак и походката му е специфична и няма как да бъде сбъркана, както и че е кривоглед и има проблеми със зрението. Тези здравословни проблеми бяха многократно обсъждани по време на делото срещу него.Нещо повече - издирвачите от МВР дори са били улеснени в търсенето на беглеца. Той не само е благоволил да остане в България, макар че вероятно е имал възможност да избяга от страната, но и се е върнал по родните си места, където има най-силни връзки, в добре познат за него район, в който живеят както приятели, така и врагове. МВР би трябвало да знае това още преди Пелов да избяга от затвора. \"Той е интелигентен, не показва емоциите си, владее се перфектно и заради това е изключително опасен\", се казваше в психологическия профил на рецидивиста. Това обяснява бягството му от затвора - през парадния вход на сградата, добре обмислено и планирано.Владимир Пелов обаче плати прескъпо за двата месеца, в които бе на свобода след бягството си. Плати с живота си. Сега в гроба може да го последва и другият участник в престрелката - Марио Панчев - Дебелия, който е с тежки рани в корема. Панчев е известен сред местните като \"ухо\" на МВР, който се препитава с незаконен бизнес. Явно не бил достатъчно добро ухо или пък не е чувал, след като е знаел къде се подвизава Пелов и не е уведомил полицията.Тук версиите са няколко, но е ясно, че Пелов и Панчев са врагове от години. Панчев е един от свидетелите по делото за въоръжен грабеж на златарско ателие в Ботевград, придружен с убийство и стрелба по униформени, заради което Пелов бе вкаран зад решетките. Според една от версиите, Пелов искал да разчисти стари сметки и да отмъсти - открил и причакал Панчев, опитал да го убие, но врагът му бил подготвен. Според втората версия, Панчев е имал уговорка да се види с Пелов, но се притеснявал от отмъщение и отишъл въоръжен на срещата. Сега причините за среднощната престрелка нямат особено значение. А и единственият все още жив свидетел на случилото се е Панчев, който бере душа в \"Пирогов\". След сигнала за стрелбата, разследващите от МВР все пак успяха да открият апартамент, в който се крил Пелов след бягството от затвора. Цял жилищен блок бе евакуиран, а в жилището криминалистите намериха сак с експлозиви - граната и тротилови пресовки.Няма нужда от адмирации за затворника, който успя да вкара огнестрелно оръжие зад стените на затвора и да го използва при бягството, а след това обикаля два месеца въоръжен из родните си места, складирайки взривни вещества в апартамент. И няма нужда от адмирации за Пелов, защото в България изглежда всички тези неща могат да се случат с лекота под носа на МВР. Но нека се върнем на сюжетната линия. Оказва се, че апартаментът, в който се укривал не само Пелов, но и другият избягал затворник - Радослав Колев, е собственост на най-добрия приятел на Пелов - Нико Петков. Той също бил криминално проявен и обвинен за двойно убийство, но се самоубил в следствения арест. В апартамента живеели съпругата на Петков и двете им деца, а при тях се нанесли Пелов и Колев. Вероятно жената на Петков и Пелов имали любовна връзка, а според някои източници Пелов помагал на семейството с пари. Логичният въпрос разследващите не са ли знаели кои са близките и приятелите на двамата бегълци? Ако са знаели, защо не са ги проверявали? Или са отчели дейност, изпращайки кварталния на адреса ден след бягството? На всички тези въпроси отговори все още няма.Но на вътрешния министър Валентин Радев, както и на главния секретар на МВР Младен Маринов ще им се наложи да отговорят. От БСП веднага поискаха изслушване в парламента на министър Радев. Премиерът Бойко Борисов пък каза, че се карал на полицията. Не знам защо ми се струва, че с каране и мъмрене нивото на работа в силовата структура няма да стане по-качествена. \"Сутринта им се карах. Сами да си направят изводите - както МВР, така и директорът на областната дирекция. Казаха, че много са се старали и са работили - 4-5 пъти им се измъквал. Ще изчакам министърът да се върне от чужбина, има много какво да си говорим\", беше коментарът на Бойко Борисов.А тези думи не знам дали предизвикват смях или по-скоро съжаление. Защото системата очевидно затъва все повече, а в момента столовете и на премиера, и на вътрешния министър парят. Ние си ги знаем, но съвсем се изложиха пред чужденците. Европредседателството трябваше да е успешно, но какво стана? Ден на отворените врати в Централния софийски затвор и след това престрелка с труп. Давам жокер - единственият начин сега МВР да се реабилитира, е да открие и арестува Радослав Колев. И жив и здрав да го изпрати да си долежи.Свободата на двамата рецидивисти може да се окаже твърде скъпа и за Борисов, и за Радев. Вторият беглец от Централния софийски затвор е все още на свобода, много вероятно е въоръжен. А ако случайно и той бъде убит от стари врагове или пък от полицията, предлагам МВР да се разформирова окончателно или щатните бройки да бъдат заети от убийци, крадци, изнасилвачи и сводници. Те поне ще свършат работата на разследващите. Доказано.", "date": "2018.06.07", "title": "Колко струва свободата и кой свърши работата на МВР?"}
{"url": "https://news.bg/int-politics/nad-2000-dushi-vkarani-v-zatvora-v-turtsiya-zaradi-pucha.html", "text": "Съдилищата в Турция досега са постановили затвор за повече от 2000 заподозрени за неуспешния преврат от 2016 г., който целеше свалянето от власт на президента Реджеп Тайип Ердоган. Това обявиха от турското правителство, цитирани от \"Франс прес\".\"От 287 съдебни дела, 171 бяха приключени: 2 140 обвиняеми бяха осъдени на затвор, а 1 447 души бяха оправдани\", изтъкна правосъдният министър Абдел-Хамит Гюл.\"Предполагам, че останалите съдебни дела ще бъдат финализирани до края на 2018 г.\", допълни той.Правителството обвинява живеещия в САЩ мюсюлмански проповедник Фетхуллах Гюлен за \"мозък\" на неуспешния пуч, но Гюлен категорично отхвърля твърденията.Хиляди хора, включително военнослужещи, полицаи и съдии, бяха арестувани след опита за преврат по време на репресиите срещу движението на Гюлен, което турските власти определят за терористична организация (ФЕТО).Съдебните процеси се провеждат в няколко града в цяла Турция.Десетки хиляди хора бяха отстранени от длъжност или уволнени от обществения сектор, включително учители, полицаи и съдии по силата на укази, издадени съгласно извънредното положение, обявено след неуспешния преврат през юли 2016 г.Мащабът на репресиите е масово критикуван от Запада, но Анкара настоява, че са необходими за прочистването на Турция от \"вируса\", както го определя Ердоган, създаден от проникването на последователите на Гюлен в ключови турски институции.", "date": "2018.06.07", "title": "Над 2000 души вкарани в затвора в Турция заради пуча"}
{"url": "https://news.bg/world/putin-treta-svetovna-voyna-mozhe-da-slozhi-kray-na-tsivilizatsiyata.html", "text": "Трета световна война може да сложи край на цивилизацията.Това заяви президентът на Русия Владимир Путин по време на традиционната \"Пряка линия\", на която в продължение на няколко часа отговаря на въпроси на руски граждани, съобщават руски медии.Владимир Путин отговори на повече от 70 въпроса в продължение на 4 часа и 20 минути. Телефонните центрове получиха повече от 2,5 милиона въпроса. Повечето бяха свързани с вътрешни проблеми.Нова световна война може да \"сложи край на цивилизацията\", предупреди Путин.Страхът от взаимно унищожение, по думите му, сдържа водещите държави от резки движения и заставя да се уважават.\"Не знам с какви оръжия ще се води Третата световна война, но в четвъртата ще се бият с камъни и дървета\", цитира той Алберт Айнщайн.По думите му страхът от взаимно унищожение, както и стратегическият паритет, са принудили световните сили да се уважават след края на Втората световна война.Президентът подчерта необходимостта от сядане на масата за преговори и приемане на решения, които ще гарантират европейската сигурност, отговаряща на днешната реалност.Според него \"безкрайните\" обвинения на Запада по адрес на Русия са политическа грешка, пояснявайки, че тези политики са вредни за всички. Путин смята, че западните партньори постепенно започват да осъзнават необходимостта от установяване на отношения с Москва, въпреки че Западът гледа на Русия като на заплаха и конкурент. Държавният глава не може да даде прогноза кога ще се възстановят отношенията със Запада, но подчерта, че Русия е длъжна да защити интересите и стремежите си.Русия трябва да защити интересите си в сферата на икономиката и сигурността. Но в същото време ние винаги се стремим към намиране на компромиси. Тъжно, партньорите на Русия отказват да признаят интересите ни, продължи той.Путин отбеляза, че преди години е предупредил европейските държави за риска от САЩ да налагат правилата си над други и сега те плащат цената.Руският държавник сравни наложените от САЩ мита върху вноса на стомана и алуминий от ЕС, Канада и Мексико с икономическите санкции на Брюксел.\"\", обясни Владимир Путин. Той обърна внимание на това, че е предупредил в реч в Мюнхен през 2007 г. за растящото в САЩ чувство на изключителност и риска от налагане на собствените си правила върху други страни.Държавният глава на Русия призова света да преговаря и да разработи нови механизми за международна сигурност.Руският лидер вярва, че оказваният натиск над руски компании в чужбина подкопава доверието към икономическите политики на западните държави.Путин също подчерта, че изтеглянето на САЩ от Договора за ограничаване на системите за противоракетна отбрана е опит за унищожение на стратегическия паритет.САЩ хапят ръката, която ги храни с тези ограничения, коментира той наложените от САЩ рестрикции при търговия с американски долари. Путин иначе отбеляза, че доларът \"в момента е универсална валута\".По казуса със Скрипал президентът на Русия коментира, че Москва иска консулски достъп до Юлия Скрипал, а също така иска да участва в разследването. Държавният глава вярва, че Сергей Скрипал и дъщеря му не са били отровени с бойно отровно вещество.Както Великобритания твърди, че тези хора са били нападнати с химически агент, те щяха да са мъртви за няколко минути или секунди. Слава Богу, това не се случи. Бихме искали да имаме възможността да получим достъп до нашите граждани, до Юлия, и да вземем участие в разследването. Ако не получим достъп, сложно е да се коментира този въпрос, обясни той.Русия ще направи всичко възможно за разрешаване на проблемите в Донбас в рамките на споразуменията от Минск, обеща той и допълни, че действащото украинско ръководство е неспособно да реши проблемите в региона.Путин нарече украинците и руснаците \"практически един народ\", който има общо минало и бъдеще и заяви, че \"винаги се е отнасял към Украйна като братска страна\".Коментирайки космическата програма на Русия, Путин съобщи, че до 2022 г. страната трябва да проведе първи изпитания на свръхтежка ракета с безпилотен режим, а до 2024 г. вече да влезе в употреба.Владимир Путин съобщи, че една от основните амбиции на Москва е да върне превъзходството си в космическата индустрия. Той добави, че Русия развива планове за подобряване на космическата техника и сателити с цел да върне водещата си позиция в сектора.Руският президент обеща на блогъри, че няма да затварят социални медии.Путин определи статия на германска медия със заглавие \"Тръмп тласка Европа в ръцете на Путин\" като най-голямата шега, която е чувал скоро.Според него твърденията за намеса на Русия в изборите в САЩ през 2016 г. са нелепи. Той ги окачествява единствено като шега.Путин отговори на въпроси за Сирия и новите руски оръжия.От думите му стана ясно, че Русия е прекратила мащабните военни операции в Сирия, тъй като вече не е необходимо. Но Путин допълни, че войниците ще останат, докато е в интерес на Русия, защото изпълняват важни мисии.Сирия не е полигон за изпитание на руски оръжия, но Москва използва нови оръжия там с цел практикуване на оперативна съвместимост, изтъкна той.По-добре беше да унищожим терористите там, отколкото да ги срещнем тук, заяви още той и поясни, че Сирия е помогнала на въоръжените сили да натрупат безценен опит в условия на съвременен конфликт.Путин каза, че от 2004 г. Русия засилено разработва нови оръжия в отговор на едностранното излизане на САЩ от договора за ПРО. Той отбеляза, че до 2019 г. страната ще приеме на въоръжение ракета \"Кинжал\" и система \"Авангард\", а до 2020 г. - ракета \"Сармат\".Президентът на Руската федерация съобщи, че скоро ще разкрие информация за нови оръжия.Това беше първата \"Пряка линия\" на Путин в новия му шестгодишен мандат и 16-ата от 2001 г. Той е участвал в предаването 12 пъти като президент и 4 пъти като премиер. Тази година форматът беше изменен, тъй като за първи път от десетилетие нямаше гости в залата, а също така министрите и губернаторите бяха по кабинетите си, защото Путин се свързва с тях, за да обяснят по-подробно проблемите пред гражданите.Най-дългото предаване през годините е 4 часа и 47 минути.", "date": "2018.06.07", "title": "Путин: Трета световна война може да сложи край на цивилизацията"}
{"url": "https://news.bg/crime/demokratite-v-palna-gotovnost-za-oshte-protesti-sreshtu-aets-belene.html", "text": "От \"Демократична България\" остават в готовност да протестират отново срещу АЕЦ \"Белене\". В официална своя позиция те заявяват протестната си готовност след решението на  и за практическия старт на проекта АЕЦ \"Белене\".Демократите ще протестират пред Министерски съвет по време на разглеждането на следващите стъпки за активиране на \"АЕЦ\" Белене.Падането на мораториума бе гласувано от депутатите в Народното събрание. То мина със 172 гласа \"за\", 14 \"против\" и двама въздържали се депутати. Против гласуваха депутатите от ДПС. В дебатите по предложението за възстановяване работата по проекта за ядрена централа взеха участие от всички парламентарни групи. за размразяване на работата по АЕЦ \"Белене\", като проектът трябва да е на пазарен принцип и без държавни гаранции. От опозицията в лицето на БСП също подкрепят рестартирането на проекта, но левите настояват преди всичко за държавен ангажимент.Припомняме, четирите организации от АОБР с отворено писмо до Народното събрание заявиха, че не са доволни от това, че министър Петкова огласява  \"Белене\" при \"пазарни условия\" - да няма държавни гаранции по осъществяването на проекта и да няма дългосрочни договори за изкупуване на произведената електроенергия. Те излязоха с допълнителни условия и предложение за схема. Работодателските организации предупреждават и че в публичното пространство се разпространява  - за цената на електроенергията, произведена от АЕЦ \"Белене\", за обема на бъдещото електропотребление, както и за липсата на алтернативи.Мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ . През 2018 г.  в посока той да отпадне, а  си в международния форум \"Атомекспо\".В началото на март месец тази година Народното събрание поръча на Министерството на енергетиката да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме, темата за проекта АЕЦ \"Белене\" стана отново актуална, след като  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но  на .На 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за , но при условие, че бъдат постигнати параметрите на финансовите анализи. От БАН категорично защитиха доклада си и 90-те варианта, които той дава.Въпреки че в, акцент в дейността и думите на министър Теменужка Петкова в последните месеци е , което е изготвено от Русия по договор и на което .Според Теменужка Петкова не се изключва възможността и Русия да бъде привлечена за инвеститор в централата, чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът Борисов излезе с още една , който да се осъществи с европейско финансиране.", "date": "2018.06.07", "title": "Демократите в пълна готовност за още протести срещу АЕЦ \"Белене\""}
{"url": "https://news.bg/crime/antikoruptsiyata-hvana-zemedelski-shef-ot-varna-v-konflikt-na-interesi.html", "text": "Новият антикорупционен орган спипа в конфликт на интереси бивш директор на Областната дирекция \"Земеделие\" във Варна.Комисията за противодействие на корупцията и за отнемане на незаконно придобитото имущество (КПКОНПИ) е започнала проверка по сигнал спрямо бившия директор на Областната дирекция \"Земеделие\" във Варна с инициали Г. Х. Б., назначен на поста през месец юли 2013 година.В хода на проверката антикорупцията установила, че пет месеца след като Г. Б. бил назначен като директори на дирекцията, същият е упражнил правомощията си в частен интерес.В условията на конфликт на интереси бившият директор подписал договор за аренда с фирмата, в която е бил управител преди да бъде назначен. Към момента на сключването на договора във фирмата съдружник е била жената, с която се намирал във фактическо съжителство и с която имат две деца.Сключеният договор е за безвъзмездно ползване на земя от Държавния поземлен фонд с цел създаване и отглеждане на трайни насаждения - орехи. Става въпрос за общо 754.193 декара, като договорът е сключен за период от 50 години.Г. Б. допуснал и още едно нарушение - не е изпълнил задължението си да депозира декларация за конфликт на интересб при обявяването на класирането на участниците в търга, когато става ясно, че същата фирма, на която той е бил управител, заема първо място.Ако бившият директор е подал декларация за конфликт на интереси, то е трябвало той да направи самоотвод от упражняване на правомощията си по служба.", "date": "2018.06.07", "title": "Антикорупцията хвана земеделски шеф от Варна в конфликт на интереси"}
{"url": "https://news.bg/int-politics/tereza-mey-v-konflikt-sas-svoi-ministri-za-granitsata-s-irlandiya.html", "text": "Британският премиер Тереза Мей е в открит конфликт с министри от правителството в контекста на противопоставянето на предложението ѝ за избягване на твърда граница между Северна Ирландия и Република Ирландия, след като Великобритания излезе от Европейския съюз, съобщава \"Асошиейтед прес\".Това се случва на фона на информациите, че британският министър за Брекзит Дейвид Дейвис обмисля да подаде оставка, защото се опасява, че планът на Мей може да принуди Великобритания да следва търговските правила на Европейския съюз за неопределено време.Дебатът се съсредоточава върху защитните механизми, които ще бъдат прилагани, ако Великобритания и Европейския не успеят да постигнат съгласие по по-широко търговско споразумение. Целта е да се гарантира, че границата между Северна Ирландия и Република Ирландия остава отворена след Брекзит, за да се защитят икономическите връзки и мирния процес.Предложението на Мей ще приведе британските търговски правила в съответствие с тези на ЕС, докато не бъде изработено трайно споразумение. Засега не е ясно кога правителството ще публикува обещания документ, определящ неговата преговорна позиция.Депутатът от Консервативната партия Дейвид Джоунс коментира пред БиБиСи, че голяма част от оглавяваната от Тереза Мей партия се съгласява с Дейвид Дейвис и че тя не може да си позволи да го загуби.\"Това ефективно ще ни обвърже с митническата договореност на ЕС за неопределен период от време\", изтъкна той.Консервативното правителство на Тереза Мей е разделено между министри, които предпочитат \"твърд Брекзит\" - оставяйки Великобритания по-свободна да сключва нови търговски споразумения по света - и онези, които искат да запазят Великобритания в тясно съответствие с ЕС, който е най-големият търговски партньор на Великобритания.", "date": "2018.06.07", "title": "Тереза Мей в конфликт със свои министри за границата с Ирландия"}
{"url": "https://news.bg/crime/4-ot-vseki-5-ribi-ot-cherno-more-sa-nezakonno-uloveni.html", "text": "На всеки пет тона уловена риба в Черно море - четири са незаконни. Това каза еврокомисар Кармену Вела по време на пресконференция след подписването на Софийската декларация за устойчиво развитие на Черноморския регион. В конференцията на високо равнище участват 14 държави.Министърът на земеделието и храните Румен Порожанов коментира, че от шест държави с излаз на Черно море, две са отказали да подпишат документа - Русия и Украйна.Комисар Вела заяви, че конференцията е важна от гледна точка на съвместния диалог за бъдещето на Черно море, защото освен, че споделяме ресурсите, които се съдържат в това море, трябва да споделяме и отговорностите, свързани с него.\"Трябва да имаме колективни действия. Това не е лесна задача\", заяви Вела.По думите му Софийската декларация има много ясни цели и когато те бъдат изпълнени - околната среда, биологичното състояние на запасите, ще бъдат управлявани устойчиво.Той бе категоричен, че ползите от подписването на подобен документ ще са най-вече за рибарите, чиито поминък зависи от ресурсите. Като важен приоритет еврокомисарят отчете мерките за преодоляване на проблема с незаконния, недеклариран улов.\"Четири от всеки пет риби, уловени в Черно море са незаконен улов\", коментира Вела и добави, че това прави на всеки пет тона улов - четири незаконни.Той отбеляза значението на научните данни, които да се споделят, анализират и използват за устойчиво управление на нашите запаси. По думите му подписаната декларация е един план за действие. \"Времето за говорене приключи сега трябва да започнем да предприемаме действия\", настоя Вела.Управлението на запасите, екосистемите, засилването на научните изследвания са важна част и от проекта Black Sea for Fish заяви от своя страна министър Порожанов. Той изтъкна, че е важно управлението на ресурсите по научно обоснован и екологичен начин. Защото ресурсите са възобновяеми, но трябва да бъдат опазвани.Над 62 000 души са ангажирани пряко или косвено с този процес в аквакултурните ферми за риболов и преработка на риба. 8 700 - са въпросните ферми.\"Запазването на този бизнес е изключително важно\", коментира още земеделският министър.Атанас Добрев, заместник-министър на земеделието и храните допълни, че дребномащабния риболов в България е над 90%.", "date": "2018.06.07", "title": "4 от всеки 5 риби от Черно море са незаконно уловени"}
{"url": "https://news.bg/disasters/10-dushi-zaginaha-pri-aviokatastrofa-v-keniya.html", "text": "Самолет на кенийските авиолинии Fly SAX, с когото имаше загубена връзка, се е разбил. Осем пътника и двама членове на екипажа са загинали, съобщи РИА Новости, цитирайки информация от авиокомпанията.По-рано стана известно, че спасители са намерили отломки от самолета.\"За нещастие, получихме информация от спасители, достигнали мястото на катастрофата, за това, че никой не е оцелял\", се казва в прессъобщението.По-рано бе съобщено, че в сряда диспечерите на международното летище \"Джомо Кениата\" в Найроби са загубили връзка със самолета, на чийто борд се намираха осемте пътника и двама членове на екипажа.Самолетът бе излетял от град Китал към Найроби. За издирване на машината е изпратен спасителен екип. Сигналите от мобилните телефони на пилота на самолета са засечени в района на националния парк Абердер.", "date": "2018.06.07", "title": "10 души загинаха при авиокатастрофа в Кения"}
{"url": "https://news.bg/world/dzhihadistat-s-kamion-ot-stokholm-poluchi-dozhivoten-zatvor.html", "text": "Узбекът джихадист, който , е осъден на доживотен затвор, съобщава \"БиБиСи\".40-годишният Рахмат Акилов изразява съпричастност към ДАЕШ (Ислямска държава) преди нападението в Стокхолм, но прокурорите е трябвало да докажат, че е възнамерявал да навреди на държавата, тъй като ДАЕШ не съобщават, че стоят е зад атаката.На 7 април миналата година Акилов отвлече камион и връхлетя с висока скорост по една от най-оживените търговски улици на Стокхолм. Пет души загинаха и още 10 бяха ранени при нападението. Акилов, на който е отхвърлена молба за убежище, бяга от местопрестъплението, но бързо е арестуван и признава всичко по време на разпитите в полицията.Той е заминал от Узбекистан за Швеция през 2014 г., но през декември 2016 г. му е съобщено, че има четири седмици да напусне страната.Той изчезва и няколко месеца преди нападението е пуснат в официален списък за издирване. ", "date": "2018.06.07", "title": "Джихадистът с камион от Стокхолм получи доживотен затвор"}
{"url": "https://news.bg/your-voice/yadrenata-bezopasnost-neobhodimo-kolektivno-zadalzhenie-spored-iran.html", "text": "Имайки предвид решението на правителството на САЩ да напусне Съвместния всеобхватен план за действие (СВПД) и срещу това, решението на Европейския съюз за запазване на споразумението, това е чудесна възможност да изложа някои точки по този въпрос.Чистите енергийни източници като ядрената енергия и възобновяемата енергия са приоритет за всички нации, които чувстват климатичните промени и недостига на енергията от изкопаеми горива. Въз основа на това и според изчислителния модел представен от Международната агенция за атомна енергия (МААЕ), делът на ядрената енергия в енергийната кошница на Иран трябва да бъде 8 до 12. В тази връзка, в програмата за перспективата за двадесет годишно развитие на Иран е споменато, че 12% от 100 000-мегаватовите енергийни нужди на Иран в края на програмата трябва да се осигуряват от ядрени централи.С пускането в експлоатация на електроцентралата в Бушехр бе сложен край на потреблението от 11 милиона барела нефт и производството на 7 милиона тона замърсяващи газови емисии на година. Тази електроцентрала, като първата АЕЦ в региона на Близкия изток, през м. септември 2011г. беше успешно свързана към електрическата мрежа на страната и след 2 години управлението на тази електроцентрала официално беше предадено на Иран. В продължение на този процес през миналата година започна операцията по строежа на два нови реактора в Бушехр.След изпълнението на Съвместния всеобхватен план за действие Иран навлезе в нов период в ядрените си дейности с една ясна перспектива, като освен възползване от абсолютното си право за обогатяване на уран и управление на горивния цикъл, страната има намерение да разшири мирните си ядрени дейности и в други области като земеделието и медицината.Уповавайки се на експертния потенциал и развитата си инфраструктура, която изградихме въпреки несправедливо наложените ограничения, ние, като най-развитата страна в региона в ядрената област, продължаваме мирната си ядрена програма в енергийната и други области и в този процес приветстваме международните сътрудничества, включително в сферата на развитието на стандартите за безопасност и ядрена сигурност.Относно темата за ядрената безопасност считаме, че действията за укрепване на ядрената сигурност не трябва да попречат на международните сътрудничества в областта на мирните ядрени дейности, широкото използване на енергия, включително програмата за технически сътрудничества. Ролята на МААЕ в областта на ядрената сигурност, имайки предвид суверенитета на страните членки, е жизнено важно. Освен това, споделянето на придобитите знания и опит с цел създаване на инфраструктура за ядрена сигурност е от съществено значение.Ислямска република Иран разглежда въпроса за ядрената сигурност от по-широката рамка на разоръжаване и Движение за неразпространение на ядрени оръжия. Докато над 80% от наличните ядрени материали са материали, които се използват за военни цели. Липсата на прозрачност в тази област е достойна за съжаление. Свят свободен от ядрени оръжия в сянката на пълното изпълнение на член 6 от Договора за неразпространение на ядрени оръжия (ДНЯО) и реализацията на ядреното разоръжаване, е една неизбежна необходимост и определено една от най-добрите гаранции за ядрената сигурност.Също така опасността от използването на радиоактивни материали в престъпни деяния или терористични дейности се счита за сериозна заплаха за международната сигурност. Кибератаките срещу ядрените инсталации и дейности, подобно на случая с използването на вируса Stuxnet срещу Иран, е още един тревожен факт във връзка с ядрената сигурност.Ние вярваме, че повишаването на ядрената безопасност е един от важните световни въпроси и е едно необходимо колективно задължение. Непрекъснатото укрепване на стандартите за безопасност изисква непрекъснатото публикуване на пакети за безопасност от МААЕ, както и улесняване и подобряване на сферите за сътрудничество в тази с област. Иран винаги е поставяла ядрената безопасност на първо място сред приоритетите си и е постигнала значителен напредък в тази сфера. Атомната електроцентрала Бушехр се изкачи нагоре в оценката за безопасност на Световната асоциация на ядрените оператори (ВАНО). В момента ние изпълняваме проекта за укрепване на способностите на системата за ядрена безопасност, включваща създаване на център за ядрена безопасност в сътрудничество с международната общност, като програмите за развитие на един надежден полюс за регионално сътрудничество в тази област са в процес на изпълнение. Ние приветстваме сътрудничеството на Европейския съюз в тази област и вярваме, че това сътрудничество ще допринесе за укрепването на ядрената безопасност в региона.Освен това сътрудничеството в областта на радиоизотопите, необходими за лечебните центрове, е още една от сферите, която може да се вземе предвид и разбира се е очевидно, че има нужния потенциал за взаимодействие в много от другите области.В заключение трябва да спомена, че до преди незаконното излизане на САЩ от Съвместния всеобхватен план за действие (СВПД), Ислямска република Иран, въпреки целия натиск и санкции, изцяло изпълни задълженията си по СВПД, ДНЯО и сътрудничество с МААЕ, като същото беше потвърдено от агенцията 11 пъти.Сега това действие на САЩ се намира пред общественото мнение на хората по света. Светът е свидетел на противопоставянето между изпълнение на обещанията и нарушаване на обещанията, укрепване на мултилатерализма или засилване на унилатерализма, отслабване на международното право или укрепване на международното право, бягство от законите или изпълнение на законите и поради тази причина всички страни по света, с изключение на няколко, както и Европейския съюз, през последните две седмици изрично и многократно потвърдиха своята подкрепа за Съвместния всеобхватен план за действие (СВПД).Въпреки излизането на САЩ, Ислямска република Иран демонстрира добра воля и отговорност и ще вложи всичките си усилия за запазването на Съвместния всеобхватен план за действие (СВПД). Разбира се при условие, че правата на Иран, включително тези, които произлизат от Договора за неразпространение на ядрени оръжия (ДНЯО), се запазят.", "date": "2018.06.07", "title": "Ядрената безопасност - необходимо колективно задължение според Иран"}
{"url": "https://news.bg/world/ukrayna-prie-vazhen-zakon-za-sazdavane-na-spetssad-za-borba-s-koruptsiyata.html", "text": "Парламентът на Украйна прокара законодателство за създаване на специализиран антикорупционен съд, информира \"Ройтерс\".Агенцията отбелязва, че това е ключова стъпка на правителството, която ще гарантира по-голяма финансова помощ от Запада за справяне с държавния дълг.Законопроектът има за цел да защити съдебни решения от политически натиск или корупция в Украйна, където сериозно вкоренилата се в политическия живот корупция пречи за привличане на чуждестранни инвеститори.Междувременно парламентът отстрани финансовия министър Александър Данилюк по искане на премиера Владимир Гройсман. 254 депутати в 450-местния парламент удовлетвориха молбата на министър-председателя.", "date": "2018.06.07", "title": "Украйна прие важен закон за създаване на спецсъд за борба с корупцията"}
{"url": "https://news.bg/economics/3-6-rast-na-bvp-v-nachaloto-na-2018-g.html", "text": "През първото тримесечие на 2018 г. брутният вътрешен продукт (БВП) възлиза на 21 479 милиона лева по текущи цени. На човек от населението се падат 3 048 лв. от стойностния обем на показателя. Преизчислен в евро, БВП възлиза на 10 982 милиона евро, като на човек от населението се падат 1 558 евро.Според сезонно изгладените данни се отчита ръст от 3.6% на БВП през първото тримесечие на 2018 г. в сравнение със същия период на 2017 година. Спрямо края на 2017 година - последното тримесечие - БВП отчита ръст с 0.9%.Това сочат предварителните данни на Националния статистически институт (НСИ) за брутния вътрешен продукт през месеците януари, февруари и март 2018 година.Според данните на НСИ създадената от отраслите на националната икономика брутна добавена стойност (БДС) през първото тримесечие на 2018 г. възлиза на 18 782 млн. лв. по текущи цени.Ръстът на БДС спрямо първото тримесечие на 2017 година е с 3.4%.Това основно се дължи на регистрирания растеж при операциите с недвижими имоти (6.7% ръст), строителството (6.6% ръст), финансовите и застрахователни дейности (5.5% ръст) и други.Статистиката показва още, че през първите 3 месеца на 2018 година относителният дял на аграрния сектор в добавената стойност на икономиката намалява до 2.2%, което е с 0.3% по-нисък резултат спрямо същото тримесечие на предходната година.В същото време индустриалният сектор запазва равнището на относителния си дял в добавената стойност на икономиката от 29.3%.В началото на тази година в сферата на услугите се наблюдава ръст до 68.5% при 68.2% през януари, февруари и март 2017 година. По предварителни данни в началото на настоящата 2018 година спрямо последните 3 месеца на 2017 година крайното потребление нараства с 0.5%, а бруто образуването в основен капитал бележи ръст с 4.6% .Износът на стоки и услуги увеличава равнището си с 1.1%, докато вносът на стоки и услуги намалява с 2.2% за същия период.", "date": "2018.06.07", "title": "3.6% ръст на БВП в началото на 2018 г."}
{"url": "https://news.bg/int-politics/rusiya-otpuska-dopalnitelni-100-mlrd-rubli-za-razrabotka-na-novi-orazhiya.html", "text": "За разработката на нови оръжия се предполага допълнително да бъдат заделени почти 100 млрд. рубли (1,614 млрд. долара). Това е заявил ръководителят на комисията към Държавната дума по законодателно обезпечаване на предприятията от руския военнопромишлен комплекс Владимир Гутенев.Съответните изменения, предвидени в бюджета за 2018 г., Държавната дума е приела на първо четене.По думите на Гутенев, за разработване на оръжия ще бъдат заделени 97,4 млрд. рубли, докато за поддръжката селскостопанското машиностроене, автомобилната промишленост и други отрасли - 47 млрд. рубли.Брутният вътрешен продукт (БВП) на Русия през тази година ще възлиза на 98,234 трлн. рубли.", "date": "2018.06.07", "title": "Русия отпуска допълнителни 100 млрд. рубли за разработка на нови оръжия"}
{"url": "https://news.bg/politics/bsp-za-kupuvane-na-nova-tehnika-za-armiyata.html", "text": "Няма воля за модернизация на армията. Това констатира депутатът от БСП Кольо Милев по време на дебатите за закупуването на нова техника за армията. Не вярвам, че това, което днес ще гласуваме, ще се случи, песимист е той. Според него трябва да има последващи проекти за оборудване на техниката. Искам нашите самолети наистина да бъдат целеви, пожела Милев.БСП ще подкрепи закупуването на нова техника. Припомняме, на комисия червените гласуваха \"въздържал се\".Депутатът Петър Витанов поиска модернизация на армията. Левицата е за укрепване статута на военните. Всяка една инвестиция в отбраната е условие за развитие на икономиката. Той видя предопределеност в избора. Някои от самолетите не отговаряли на заложените изисквания. Емил Христов от ГЕРБ защити работата на МО. Критиките на левицата не били основателни.Българската армия е основа на държавността, заяви и шефът на комисията по отбрана ген. Константин Попов. Трябва да вземем важно решение - дали българската армия да бъде модернизирана, подчерта той. Отбраната осигурява инвестиции, осигурява работни места, заяви още Попов, който е категоричен, че армията ни трябва да бъде модерна. Според него не е достатъчно само да се вдигат заплатите на военните. Хората в армията не са само заради парите.И накрая генералът даде инструкция: \"Всички, които натиснете зеленото бутонче, сте достойни. Останалите ги забравете, иначе историята ще ви забрави\".Гласуването по решението остава за утре.", "date": "2018.06.07", "title": "БСП „за“ купуване на нова техника за армията"}
{"url": "https://news.bg/world/jordaniya-shte-ottegli-sporniya-danachen-zakonoproekt.html", "text": "Предложеният за премиер на Йордания Омар Разаз съобщи, че ще оттегли спорния данъчен законопроект веднага щом положи клетва пред крал Абдула, съобщава \"Ройтерс\".Разаз каза пред репортери след среща с парламента, че има консенсус за изтегляне на данъчния законопроект, който предизвика необичайни протести срещу поискани от Международния валутен фонд икономически политики, които според критици засягат жизнения стандарт на населението.През миналия месец правителството предложи нов данък върху доходите. Предвижда се увеличение на данъците върху доходите на служителите с най-малко 5% и облагане на компаниите с данък между 20 и 40%.Последната серия от мерки е във връзка с отпуснатия от Международния валутен фонд през 2016 г. тригодишен кредит на Аман в размер на 723 милиона долара.От януари в Йордания, която страда от висока безработица и липса на природни ресурси, беше отчетено многократно увеличение на цените на горивата, включително на основни храни като хляба. Цената на горивата се увеличи пет пъти от началото на годината, а сметките за електричество скочиха с 55% от февруари.Икономическите проблеми предизвикаха най-големите протести за последните пет години.", "date": "2018.06.07", "title": "Йордания ще оттегли спорния данъчен законопроект"}
{"url": "https://news.bg/int-politics/tramp-i-svetovnite-lideri-priyateli-no-bez-oblagi.html", "text": "Световните лидери, които прегърнаха Тръмп, сега се чувстват попарени. Приятелите на Тръмп отвъд океана се учат по трудния начин, че военните паради, ръкостисканията, прегръдките, голф игрищата и всякакви други усилия не гарантират по-никакъв начин, че Тръмп няма да ги изгори по ключови политически въпроси. В своя статия \"Политико\" се заиграва с фразата friends with benefits и определя отношенията Тръмп - световни лидери, като \"приятели, но без облаги\".Тръмп определи японския премиер Шиндзо Абе, който посети Белия дом, като \"моя добър приятел\". Френският президент Еманюел Макрон е \"велик приятел\", канадският премиер Джъстин Трюдо е \"велик приятел, съсед и съюзник\". Всички са се опитвали да комуникират с Тръмп с приятелско изражение и признават, че най-бързият път към сърцето на президента е чрез неговото его.Но всички, в различна степен, са раздразнени от Тръмп.Тръмп се подготвя за срещата на 12 юни със Северна Корея, въпреки сериозната загриженост на Абе. Той също така заплашва да въведе тарифи върху японски автомобили и метали. Очевидно не това очакваше Абе, когато стана първият чуждестранен лидер, който се срещна с Тръмп след изборите през ноември, или когато летя с Тръмп на \"Еър форс уан\" през февруари 2017 г. за малко голфинг.Макрон посрещна Тръмп с военен парад в Париж миналото лято. Той и Тръмп също размениха прегръдки и ръкостискания по време на посещението в САЩ, Тръмп каза за госта си: \"Той е съвършен.\" Но няколко седмици по-късно Тръмп се оттегли от иранската ядрена сделка въпреки френските искания и не показа никакъв признак, че ще отговори на поканата на Макрон да се присъедини към парижките споразумения, които Тръмп също отхвърли миналата година.Тръмп заплаши с търговски санкции ЕС и вече зашлеви Канада, което накара Трюдо да определи тарифите на Тръмп за вноса на стомана като \"обидни и неприемливи\". Това е промяна от първите месеци на президентството, когато Трюдо не критикуваше Тръмп и дори заведе Иванка Тръмп и Джаред Къшнер на представление на Бродуей през март 2017 г.Всички те плащат политическа цена на родна почва, заради усилията да се съобразяват с президента на САЩ. Един френски депутат избухна след посещението на Макрон, че Франция е \"проституирала\" и \"унижавала\" себе си.И всички те колективно няма какво да отвърнат на това.\"Сигурен съм, че тези лидери смятат, че правят най-доброто за своята страна, и се опитват да играят и влияят най-добре на Тръмп. Може би лидерите преминават през една и съща фаза на обучение, в която преминахме в Съединените щати\", коментира Аманда Слот, зам.-помощник държавен секретар при президента Барак Обама.Световните лидери учат същия урок.\"Хората мислят, че целувайки момчето, получават това, което искат. Но това не е толкова просто\", коментира бившият шеф по комуникациите на Белия дом Антъни Скарамучи за \"Файненшъл таймс\".\"Тръмп е много егоистичен и мисля, че той гледа на ласкателството еднопосочно, него го ласкаят и след това няма истинска реципрочност. Ако си чуждестранен лидер, трябва да осъзнаеш, че опитите да се мазниш на Тръмп нямат никакво значение, еднопосочно е\", обяснява бивш служител на Белия дом.Разбира се, някои световни лидери имат ползи от ласкателството. Саудитска Арабия извади червения килим за Тръмп по време на посещението му през пролетта на 2017 г. и видя безпрецедентна подкрепа от страна на САЩ. Същото се отнася и до израелския премиер Бенямин Нетаняху.Разликата е в това, че тези страни предприемат друг подход, докато много американски съюзници разчитат на здравия разум и споделените ценности. \"Ако не сте деспот, не разчитайте на сделка\", допълва бившият служител.Китайският президент Си Дзинпин изглежда неутрализира реториката на кампанията на Тръмп срещу своята страна през април 2017 г. в \"Мар а Лаго\" и последвалото посещение на Тръмп в Пекин.Но оттогава Тръмп постоянно говори за търговска война с Китай и одобри официална стратегия на САЩ за национална сигурност, чийто твърд език за Китай разгневи Пекин.Ето и британският премиер Тереза ​​Мей, която искаше да е първият чуждестранен лидер, който ще посети Тръмп след встъпването му в длъжност. Мей и Тръмп се разхождаха хванати за ръце в Белия дом. Оттогава Тръмп пренебрегва призивите на Мей да остане в иранската ядрена сделка и многократно я разгневи с публични коментари за мюсюлманите и тероризма във Великобритания.Но най-ясният пример за ласкателство, стигнало до никъде, е Макрон. Младият френски президент бързо се опита изгради приятелство с Тръмп с надеждата да задържи САЩ в Парижката сделка за климата, иранската ядрена програма, да поддържа силни американски връзки с ЕС и да получи подкрепа за НАТО. И на пръв поглед изглеждаше, че постига известен напредък.\"Макрон определено получаваше повече телефонни обаждания, отколкото други европейски лидери, изглеждаше за първи път, сякаш нещо все пак се връща. Но тогава стана ясно, че Макрон няма да може да убеди Тръмп\", коментира Джулиан Смит, бивш зам.-съветник по националната сигурност на вицепрезидента Джо Байдън. \"Другите европейци гледат този модел и твърдят, че е неефективен. И все пак те също изглеждат неспособни да измислят алтернатива\", допълва Смит.", "date": "2018.06.07", "title": "Тръмп и световните лидери - приятели, но без облаги"}
{"url": "https://news.bg/politics/zaharieva-obyasnyava-na-norvegiya-che-detsata-sa-na-parvo-myasto-v-nashata-kultura.html", "text": "Вицепремиерът и министър на външните работи Екатерина Захариева прие днес в МВнР Лиз Николин Клевен Гревстад, посланик на Кралство Норвегия, акредитирана за България. Гревстад прие поканата за среща, на която да бъдат обсъдени възможностите за сътрудничество между правителствата и институциите на двете държави в разрешаването на случаите на проблеми на български граждани със службите за социална защита и закрила на детето в Норвегия.\"Децата са на първо място в нашата култура и народопсихология и тяхното място е в семейството. Разбираме, че всяка държава се опитва да защитава правата на децата според собствените си правила. Казусите с отнети от родителите си деца - български граждани обаче силно ни притесняват. Неразбираемо е за нас и разделянето на стотици километри на брат и сестра и забраната да виждат майка си и да разговарят с нея, което неминуемо ще ги откъсне както един от друг, така и от техните корени и майчин език. Затова искаме да работим в тясно сътрудничество с вашите институции, за да помогнем на засегнатите семейства\", допълни още тя.В подкрепа на думите си Захариева връчи на посланик Гревстад писмо до министъра на външните работи на Кралство Норвегия Ине Мари Ериксен Сьорейде, с което предлага провеждането на съвместни консулски консултации между министерствата на външните работи на двете държави.Посланикът на Норвегия благодари за поканата и за положителния подход на българската страна в тази трудна ситуация, като подчерта, че противно на тезите, тиражирани в медиите, тя открива много сходства в системите за закрила на децата в нашите две държави - и в Норвегия, както и в България концепцията е, че семействата трябва да бъдат подпомагани от институциите да решават проблемите си и едва, когато това се окаже невъзможно, да се стига до отнемане на децата от техните родители като съвсем крайна мярка.Посланик Гревстад разясни накратко механизмите, по които функционира норвежката система за закрила на децата и предложи наред с консултациите, да бъдат организирани в България работни семинари, на които норвежки експерти да работят заедно със семействата, с НПО и с българските компетентни институции в разясняването на процедурите.Захариева и Гревстад се договориха посолството на Кралство Норвегия в Букурещ да съдейства за организирането на консулските консултации и работни семинари във възможно най-кратки срокове.", "date": "2018.06.07", "title": "Захариева обяснява на Норвегия, че децата са на първо място в културата ни"}
{"url": "https://news.bg/int-politics/sestrata-na-kralitsata-na-holandiya-namerena-obesena-v-buenos-ayres.html", "text": "Сестрата на кралицата на Холандия е била открита обесена в апартамента си в аржентинската столица Буенос Айрес, съобщават британските медии.33-годишната Инес Зорегуйета е работила за правителството в Аржентина като служител в Министерството на социалното развитие.Смята се, че тя е страдала от депресия и психически проблеми.Нейни роднини бързо са пристигнали в апартамента, като се смята, че кралица Максима ще пътува до родината си в следващите часове.Инес също така е била кръстница на най-малката дъщеря на кралица Максима - 11-годишната принцеса Ариана.Максима има двама братя, Хуан и Мартин, и три полусестри - Мария, Долорес и Анджелис.Кралица Максима е отменила всичките си предстоящи ангажименти.Последната година беше трудна за холандската кралица, след като миналото лято тя трябваше да лети до Аржентина, за да присъства на погребението на баща си, който почина от рак на 89-годишна възраст.", "date": "2018.06.07", "title": "Сестрата на кралицата на Холандия намерена обесена в Буенос Айрес"}
{"url": "https://news.bg/crime/arest-za-sobstvenika-na-starozagorski-sayt-porugal-balgarskoto-zname.html", "text": "От Специализирания наказателен съд наложиха мярка за неотклонение \"Задържане под стража\" на собственика на сайта \"Гласът на Стара Загора\" за поругаване на Българския трикольор, съобщиха от Спецсъда.Припомняме, на 29 май 2018 г. мъжът опетни българското знаме недалеч от столичната Съдебна палата. Тези свои действия, заснети на видео, мъжът публикува в интернет на 2 юни 2018 г. - Деня, когато .В деня на публикуването Специализираната прокуратура се самосезира и образува досъдебно производство. Полицаи задържаха извършителя в Стара Загора за 24 часа. Бяха му повдигнати обвинения за престъпление срещу Републиката и за хулиганство с изключителен цинизъм и дързост.Съдът уважи искането на Специализираната прокуратура за задържане заради наличие на опасност да извърши и друго престъпление.", "date": "2018.06.07", "title": "Арест за собственика на старозагорски сайт, поругал българското знаме"}
{"url": "https://news.bg/world/tramp-smaya-kanadtsite-s-istoricheska-greshka-obvini-kanada-v-podpalvaneto-na-beliya-dom-prez-1814-g.html", "text": "Президентът на САЩ Доналд Тръмп допусна историческа грешка, обвинявайки Канада в подпалването на Белия дом по време на войната 1812-1815 г., съобщават СиЕнЕн и БиБиСи.Канадците са шокирани след разпространената информация, че Тръмп попитал канадския премиер Джъстин Трюдо по време на телефонен разговор дали Канада е подпалила Белия дом.Британските сили подпалват президентската резиденция по време на войната със САЩ от 1812 до 1815 г. Тогава Канада не съществува, а е част от британските колонии.\"Не подпалихте ли вие Белия дом\", попитал Тръмп канадския премиер в телефонен разговор за новите мита, които САЩ наложиха на ЕС, Канада и Мексико.Не е ясно дали коментарът е шега, но СиЕнЕн информира, че е последвала размяна на остри реплики, при която Трюдо е попитал как САЩ могат да оправдаят митата като въпрос от \"националната сигурност\".\"Просто е нелепо да се разглежда всяка търговия с Канада като заплаха за националната сигурност на САЩ\", казал канадският премиер.\"Канада е установена като държава през 1867 г. Войната е през 1812...\", написа потребител в \"Туитър\".\"о\", написа друг потребител в социалната мрежа.Отне 206 г., но най-накрая имаме президент, който показа желание да подведе Канада под отговорност за подпалването на Белия дом от британците, пошегува се друг потребител.Кореспондент на \"Ню Йорк таймс\" се пошегува, че някои млади републикански изследователи обезумяло търсят информация в Google, за да видят дали наистина са участвали някакви британско-канадски звена.Белият дом е подпален от британците през 1814 г. в разгара на войната.", "date": "2018.06.07", "title": "Тръмп смая канадците с историческа грешка – обвини Канада в подпалването на Белия дом през 1814 г. "}
{"url": "https://news.bg/int-politics/miren-plan-na-oon-za-jemen-predvizhda-prekratyavane-na-bombardirovkite.html", "text": "Мирен план на ООН за Йемен призовава хутите да се откажат от балистичните си ракети, а в отговор коалиция ръководена от Саудитска Арабия ще прекрати бомбардировките си, предвижда се и споразумение за преходно управление, съобщава \"Ройтерс\".Планът, който все още не е публикуван и все още може да бъде променен, е най-новото усилие за прекратяване на тригодишната гражданска война в Йемен, която доведе до едно от най-тежката хуманитарна криза в света.Предишните усилия за прекратяване на конфликта, в който според ООН са убити повече от 10 000 души, се провалиха. Не е ясно дали новият план ще се справи по-добре. Проектът на документа, който е представен пред \"Ройтерс\" и се потвърждава от два източника, които са запознати с него, предлага като стъпка към нови споразумения за сигурност \"тежките и средните оръжия, включително балистичните ракети, да се предават от недържавни въоръжени групи по плавен и планиран начин\".\"Няма въоръжени групи, които да бъдат изключени от разоръжаването\", пише в документа и допълва, че това включва и хутите, които са изстреляха ракети по съседна Саудитска Арабия. В документа се цитират и планове за създаване на преходно правителство, в което \"политическите компоненти трябва да бъдат адекватно представени\", което очевидно е реверанс към хутите, които едва ли ще отстъпят столицата Санаа без участие в бъдещо правителство.\"Целта е да се свържат сигурността и политическите аспекти, започвайки с прекратяването на бойните действия ... след това да се премине към изтегляне на военни сили и формиране на правителство на националното единство. Тази последна цел вероятно ще е най-трудната\", допълва един от източниците.Мирният план е изготвен от специалния пратеник на ООН Мартин Грифитс, който трябва да представи \"рамка за преговори\" в Йемен до средата на юни. Анвар Гаргаш, министър на външните работи на ОАЕ, дава сигнал, че Абу Даби желае да подкрепи усилията на Грифитс.\"От политическа гледна точка е необходимо да се подкрепят усилията на ООН. В крайна сметка това ще означава преход, към нов политически ред в Йемен. Очевидно с усилията на ООН, военният и политическият процес ще доведе до излизането на Хутис от градските центрове\", коментира Гаргаш.", "date": "2018.06.07", "title": "Мирен план на ООН за Йемен предвижда прекратяване на бомбардировките"}
{"url": "https://news.bg/bulgaria/prostrelyanoto-momiche-v-slanchev-bryag-izleze-ot-koma.html", "text": "Симона Тодорова, простреляната в главата млада жена, излезе от кома, съобщи \"\".Припомняме, 22-годишната Симона от Дряново бе простреляна в \"Слънчев бряг\" на 2 юни от 37-годишния Михаил Станков, който от ревност уби хазартния бос Коста Николов-Миджурина.Симона вече диша самостоятелно, тя е била извадена от медикаментозната кома. Лекарите от УМБАЛ Бургас информират, че 22-годишната има и двигателна активност. Все още не е ясно обаче дали Симона ще се възстанови напълно. Куршумът е засегнал важни центрове в мозъка на Тодорова.Не е ясно дали тя ще може да води пълноценен живот. Състоянието на 22-годишната Симона е стабилизирано, но остава много тежко.Припомняме, прокуратурата повдигна обвинение спрямо 37-годишния Михаил, който беше задържан за . По думите на окръжния прокурор на Бургас Георги Чинев .Според прокурора  пред държавното обвинение за извършеното от него убийство. Михаил няма спомен как е извършил престъплението.", "date": "2018.06.07", "title": "Простреляното момиче в Слънчев бряг излезе от кома"}
{"url": "https://news.bg/crime/obviniha-trima-granichari-ot-letishte-sofiya-za-trafik-na-hora.html", "text": "Специализираната прокуратура предаде на съд трима граничари от аерогара \"София\", съобщиха от държавното обвинение.Двама от обвинените граничари са началници на смяна.Според обвинението граничарите, заедно с двама легално пребиваващи в България граждани на Бангладеш, са участвали в организирана престъпна група за незаконно пропускане в страната на мигранти през ГКПП \"Аерогара София\", с цел преминаването на мигрантите към Западна Европа.Припомняме,  в края на месец февруари 2017 година.В хода на разследването е установено, че обвинените граничари осигурявали преминаването през летището на граждани от Бангладеш, Индия, Непал и Пакистан.Това ставало срещу суми от 6 000 до 10 000 евро на човек.Мигрантите пристигали от Кипър, като крайната им дестинация били страни от Западна Европа. Групата действала от месец септември 2016 година.Според прокуратурата двамата чужденци от Бангладеш, които пребивават легално в България и участвали в престъпната група, имали сериозни контакти сред кипърската емигрантската общност. Чрез тези контакти двамата набирали кандидати от островната държава и осигурявали информация за тях, в това число снимки и копия на лични документи, датите на полетите им и други.Двамата бангладешци инструктирали мигрантите на кое гише на \"Гранична полиция\" трябва да се явят, за да не бъдат подложени на подробна проверка и върнати обратно.От 2015 година лицата от посочените страни следва при проверката на летището да представят на граничните власти поканите си за България, обратен билет, парични средства, както и да посочат повода за посещението си в България.Решението за влизане на такъв пътник взимал лично началникът на смяната.Според държавното обвинение двамата граждани на Бангладеш първо обсъдили схемата за лесна печалба с инспектор от граничния пункт на летището. Той пък уговорил в нея да се включат и двама началници на смени.Така групата започнала да действа през септември 2016 г.След като мигрантите преминавали през пункта на летището за гранична проверка, пристигащите от Кипър били посрещани от двамата бангладешци и настанявани в хотел, в квартири или в апартамента на единия от тях. После, срещу допълнително заплащане, им било оказвано съдействие, така че чужденците незаконно да преминат в Сърбия, а после да поемат и към Германия, Холандия и други западноевропейски държави.Предстои Специализираният наказателен съд да насрочи дата за разпоредително заседание по делото.", "date": "2018.06.07", "title": "Обвиниха трима граничари от летище \"София\" за трафик на хора"}
{"url": "https://news.bg/society/30-godini-ot-poleta-na-vtoriya-nash-kosmonavt-aleksandar-aleksandrov.html", "text": "30 години от полета на втория български космонавт Александър Александров отбелязваме на 7 юни. Александров излита в космоса на борда на кораба \"Союз ТМ-5\" заедно с двама съветски космонавти - командирът на полета Анатолий Соловьов и бордовият инженер Виктор Савиних, припомни БНР.Инструкторът на тримата академик Йосиф Давидов разказа за тренировките и личността на българските космонавти.\"Александър Александров беше комуникативно и контактно момче, обичаше да се шегува и бързо се учеше. Заедно с него подготвях Красимир Стоянов. Ако Александър Александров беше на времето дубльор на Георги Иванов, то Стоянов беше дубльор на Александров. Ясно беше, че ще полети този, който имаше по-голям опит\", разказа Давидов.Макар и Александров още да не беше летял, той се подготвяше за втори път, обясни инструкторът му. \"И Александров, и Стоянов знаеха добре руски език и беше лесно да ги учиш. Бих искал да кажа, че благодарение на полета на Иванов, а след това и на Александров, България стана една от космическите държави\", каза руският инструктор, подготвял нашите космонавти.Като любопитен спомен Йосиф Давидов разказа, че без да нарушава правилата, по време на тренировка на два пъти съборил Юрий Гагарин. Незабавно бил повикан от заместник-началника на щаба полковник Маслеников, който го предупредил, че ако още веднъж събори първия космонавт, ще го вкара в ареста.След като се връща на терена, Давидов демонстративно оставал Гагарин да му бележи точки. Той обаче го погледнал учудено и го попитал - дали не му се подмазва. Като разбрал, че това е поведение под заплаха от арест, Юрий Гагарин отишъл при полковника, като му казал нещо, след което той напуснал залата и мачът завършил с убедителна победа на инструкторите над космонавтите, без това да се отрази на приятелството им.", "date": "2018.06.07", "title": "30 години от полета на втория наш космонавт Александър Александров"}
{"url": "https://news.bg/health/moskov-darzhavata-nyama-mehanizam-za-razpredelyane-na-parite-za-zdrave.html", "text": "България е единствената държава в ЕС, в която няма държавен инструмент, с който да се реши проблемът как ограниченият ресурс за здравеопазване да отива спрямо нуждите на пациентите, а не спрямо нуждите на различни икономически интереси. Това заяви пред bTV бившият здравен министър Петър Москов.Москов коментира и че няма как в областен град, какъвто е Враца, да няма голяма многопрофилна болница. По думите му ако някои може да си помисли такова нещо, то той или има температура, или следва икономически интереси, които не са свързани с обществения интерес на населението във Враца.Москов е категоричен, че парите за заплати, които се дават на персонала на болниците във Враца и Ловеч, всъщност не са решение на проблема, а ход на парче и няма да спаси системата.\"Това е решение, което ще даде глътка въздух за 2-3-5 месеца. Не може с полицейски акции и еднократно наливане на пари да се заменят системните решения\", подчерта още Москов.Бившият здравен министър беше категоричен и че , която се прие в МС, по нищо не се различава от старата такава.", "date": "2018.06.07", "title": "Москов: Държавата няма механизъм за разпределяне на парите за здраве"}
{"url": "https://news.bg/world/kim-chen-un-pokanil-tramp-da-poseti-phenyan.html", "text": "Лидерът на КНДР Ким Чен-ун е поканил американския президент Доналд Тръмп да посети Пхенян.Информацията съобщава ForexLive, позовавайки на южнокорейския бизнес вестник Maeil.Двамата ще проведат първата си среща в Сингапур на 12 юни. Но Тръмп обяви, че ще са необходими \"няколко\" срещи, за да постигнат напредък в диалога между двете държави.Вчера \"Блумбърг\" писа, че Тръмп обмисля дали да покани Ким Чен-ун на среща в Мар-а-Лаго във Флорида.Междувременно СиЕнЕн съобщава, позовавайки се на двама източници, че двамата лидери могат да проведат две срещи в Сингапур. От екипа на американския президент подготвят почвата, ако двамата лидери решат да продължат разговорите.", "date": "2018.06.07", "title": "Ким Чен-ун поканил Тръмп да посети Пхенян?"}
{"url": "https://news.bg/world/turtsite-v-chuzhbina-glasuvat-na-prezidentski-i-parlamentarni-izbori.html", "text": "Пребиваващите в чужбина турски граждани гласуват на организираните за 24 юни парламентарни и президентски избори, информира АП.Турците гласуват на летища и гранични пунктове в Турция, както и в турските дипломатически мисии в 60 държави. Гласуването в чужбина ще продължи до 19 юни.Около 3 милиона турци в чужбина имат право да гласуват на предсрочните избори, които по план трябваше да се проведат през 2019 г. Близо половината от тях - 1,4 милиона турци, живеят в Германия, където има изборни секции в 13 града.След изборите Турция ще стане президентска република, което е вследствие на проведения през миналата година референдум.", "date": "2018.06.07", "title": "Турците в чужбина гласуват на президентски и парламентарни избори"}
{"url": "https://news.bg/crime/gdbop-i-frenskite-im-kolegi-razbiha-grupa-za-trafik-na-hora.html", "text": "Служители на ГДБОП от отдел \"Трансгранична престъпност\", сектор \"Трафик на хора\" и френските им колеги прекратиха дейността на организирана престъпна група, занимавала се с набиране, транспорт и експлоатация на хора за сексуални услуги.Съвместните полицейски действия започват през 2016 г., когато във Франция стартира разследване за сексуални престъпления, участие в организирана престъпна група и трафик на хора. В България проверки са предприети за трафик на хора с цел сексуална експлоатация и организиране на престъпна група.В процеса на двустранното партньорство по случая е осъществен значителен обмен на информация и са установени 19 участници в организираното престъпно сдружение и около 30 жени, сексуално експлоатирани в различни райони на френската столица.След координиране, преди дни групата е неутрализирана, като при съгласувани и едновременни действия в двете страни са задържани общо 17 души, 11 от които - във Франция, съпричастни към престъпната дейност.В България, с участието на служители на ГДБОП във Варна, Силистра, Добрич, Търговище и Шумен, са задържани 6-ма, след които и лидерът на групата. За тях има издадена Европейска заповед за арест от френските съдебни власти и вече са започнати процедури за изпълнението им.Работата по изясняване на престъпната дейност на организираната група продължава, като в рамките на операцията е установен и се издирва още един участник, за когото от Франция е издадена Европейска заповед за арест.", "date": "2018.06.07", "title": "ГДБОП и френските им колеги разбиха група за трафик на хора"}
{"url": "https://news.bg/bulgaria/prirodozashtitnitsi-vnasyat-140-hil-podpisa-v-ek-za-da-zapazyat-kresna.html", "text": "Природозащитници внасят 140 хил. подписа за спасяването на Кресненското дефиле до Европейската комисия.  Документът ще бъде изпратен директно до Комисаря по околна среда, морско дело и рибарството Кармену Вела и до Комисаря по регионалната политика Корина Крецу и Европейската комисия.От природозащитната коалиция призовават европейските комисари да спазят европейското законодателство за опазване на околната среда. Те искат да бъде прекратен строежа на автомагистрала \"Струма\", за да бъде предотвратено унищожаването на Кресненския пролом в България.Според \"Да спасим Кресненското дефиле\" вариантът, който е избран за строежа на магистрала \"Струма\", ще бъде опасен за хората и ще унищожи хабитатите на стотици от най-редките видове растения и животни в Европа.", "date": "2018.06.07", "title": "Природозащитници внасят 140 хил. подписа в ЕК, за да запазят Кресна"}
{"url": "https://news.bg/energy/tim-jeo-aets-belene-ne-mozhe-da-bade-postroena-bez-darzhavni-garantsii.html", "text": "АЕЦ \"Белене\" може да бъде построена без държавни гаранции, но това ще е изключително трудно, тъй като инвестиционният риск е много голям. Това заяви Тим Йео, председател на базирания в Лондон Международен аналитичен институт по въпросите на ядрената енергетика пред БНР.\"Токът от централа, построена изцяло с държавни средства, ще е с 25 на сто по-евтин от електроенергията от ядрена мощност, изградена от частен инвеститор\", посочи още Тим Йео.По думите му, най-евтиният вариант за България да построи нова ядрена мощност, е държавата да финансира строителството ѝ. Държавите могат да вземат заеми при много по-ниски лихви в сравнение с частните инвеститори.\"Според мен позицията на страната ви да не дава държавни гаранции за проекта, може да бъде променена при преговорите с потенциалните инвеститори, защото, когато имаме технология, която се купува от страна извън ЕС, вие можете да получите пакет, който да е достатъчно добър\", обясни председателят на Международния аналитичен институт по въпросите на ядрената енергетика.Тим Йео участва в международната ядрена конференция, организирана от БУЛАТОМ.По-рано през деня на същата конференция председателят на \"Росатом\" Вадим .В същото време в парламента депутатите обсъждат  в България.Пред Нова телевизия Румен Овчаров заяви, че е важно да бъде демонстриран консенсус за АЕЦ \"Белене\". Бившият енергиен министър очаква вариантът, предложен от ГЕРБ за рестарт на проекта, да бъде приет в парламента, където тече обсъждане по вдигане на мораториума върху строеж на втора атомна електроцентрала в страната.\"Най-вероятно ще бъде приет проектът, предложен от ГЕРБ. Не че е най-добрият и най-точният, който трябва да бъде приет, но в дадената ситуация по-важното е да бъде демонстриран публичен политически и обществен консенсус по въпроса\".Според Овчаров проектът \"Белене\" и взаимоотношенията ни с Русия са типичният пример за това как не трябва да се прави политика.\" Именно заради тези обръщания в мненията\", допълни той.По думите на Овчаров, страховете, че проектът за АЕЦ \"Белене\" се намира в сеизмичен район, Овчаров показа изследване на БАН от 2000 година, според което няма \"активни разломи с хоризонтална амплитуда в района на АЕЦ\".", "date": "2018.06.07", "title": "Тим Йео: АЕЦ \"Белене\" не може да бъде построена без държавни гаранции"}
{"url": "https://news.bg/politics/moratoriumat-varhu-stroitelstvoto-na-belene-padna.html", "text": "Падна мораториумът върху строежа на АЕЦ \"Белене\". След няколкочасови дебати Народното събрание гласува предложението на управляващите.То мина със 172 гласа \"за\", 14 \"против\" и двама въздържали се депутати. Против гласуваха депутатите от ДПС.В дебатите по предложението за възстановяване работата по проекта за ядрена централа взеха участие от всички парламентарни групи.Ръцете на правителството вече са развързани за преговори със стратегически инвеститори, похвали се пред медиите министър Теменужка Петкова. НЕК трябва да направи оценка на активите, които притежава по този проект по думите й. Тя се надява да се препотвърди досега заявеният инвеститорски интерес. Напълно е възможно до 7-8 години централата да е построена. за размразяване на работата по АЕЦ \"Белене\", като проектът трябва да е на пазарен принцип и без държавни гаранции.От опозицията в лицето на БСП също подкрепят рестартирането на проекта, но левите настояват преди всичко за държавен ангажимент.БСП винаги е била за изграждане на проекта, защото той е част от националната ни сигурност. В същото време България има традиция на износител на електрическа енергия. Левицата смята, че България може да стане енергиен фактор в региона. Освен това ядрената енергия е чиста енергия.Депутатът Таско Ерменков изтъкна, че централата е печеливш проект.От левицата разкритикуваха, че предложението на ГЕРБ за проекта връзва ръцете на правителството в преговорния процес.Припомняме, вчера в енергийната комисия се проведоха аналогичните дебати, като там също се даде зелена светлина на проекта.И вчера, и днес пред Народното събрание . Те бяха организирани от десни, които останаха извън парламента на последните избори. Вчера четирите организации от АОБР с отворено писмо до Народното събрание заявиха, че не са доволни от това, че министър Петкова огласява само две \"Белене\" при \"пазарни условия\" - да няма държавни гаранции по осъществяването на проекта и да няма дългосрочни договори за изкупуване на произведената електроенергия. Те излязоха с допълнителни условия и предложение за схема.Работодателските организации предупреждават и че в публичното пространство се разпространява информация, която не отговаря на истината - за цената на електроенергията, произведена от АЕЦ \"Белене\", за обема на бъдещото електропотребление, както и за липсата на алтернативи.Мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ. Темата за проекта АЕЦ \"Белене\" обаче стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.", "date": "2018.06.07", "title": "Мораториумът върху строителството на \"Белене\" падна"}
{"url": "https://news.bg/regions/tursko-semeystvo-s-dete-e-postradalo-pri-katastrofata-na-trakiya.html", "text": "При  между тежкотоварен камион и лек автомобил, са пострадали 4 души. Това заяви за news.bg д-р Дора Шопова, зам.-директор \"Медицински дейности\" в многопрофилната болница в Пазарджик.Припомняме, инцидентът възникна рано сутринта при 75-и километър на автомагистралата. Първоначално имаше информация за двама пострадали, но впоследствие стана ясно, че пострадалите са повече - 4 души.В лекия автомобил се придвижвало тричленно семейство от Турция - мъж, жена и 16-годишно момиче. И тримата са пострадали, като с най-тежки наранявания е мъжът, който е на 68-годишна възраст.Мъжът е с тежка гръдна травма и счупени ребра и от двете страни. Към момента пациентът се обработва и му се правят изследвания - рентген, скенер и други. Мъжът има и травма на дясната ръка.Пострадалата жена е на 62-годишна възраст. Тя е приета в болницата с травма на главата, гръдна травма и порезни рани по лицето и шията. Жената все още е в операционната.16-годишното момиче е прието в хирургията на болницата с гръдно-коремна травма и счупен лумбален прешлен. Момичето е без опасност за живота.Водачът на камиона е български гражданин на 43-годишна възраст. Той пристигнал в болницата първи. Той е без сериозни наранявания - има травма на дясното рамо. Най-вероятно мъжът няма да бъде хоспитализиран.Шофьорът е тестван за употреба на алкохол и наркотици.Пострадалите при катастрофата ще бъдат под постоянно наблюдение.Катастрофата сериозно затрудни движението по АМ \"Тракия\" в посока София. Предполага се, че леката кола с турска регистрация се е ударила в задницата на камиона, който е с българска регистрация.", "date": "2018.06.07", "title": "Турско семейство с дете е пострадало при катастрофата на \"Тракия\""}
{"url": "https://news.bg/int-politics/fifa-zabrani-na-ruska-pevitsa-da-uchastva-na-svetovnoto-parvenstvo.html", "text": "Известна руска певица обяви, че световната футболна централа ФИФА ѝ е забранила да участва на Световното първенство по футбол заради подкрепата ѝ за подпомаганите от Русия сепаратисти в Източна Украйна, съобщава \"Асошиейтед прес\".Юлия Чичерина публикува писмо от ФИФА, възразяващо срещу \"военните теми\" във видеоклипа към песента ѝ \"На фронтовата линия\", в който Чичерина пее с въоръжени мъже в сепаратистки униформи.Чичерина уточни, че трябва да пее във \"фенската зона\" на ФИФА в град Ростов на дон, който домакинства няколко мача от първенството и който се намира близо до украинската граница, но \"на мен ми беше официално забранено\".Запитана за изявлението на Чичерина, ФИФА посочи, че \"футболът трябва да бъде неутрален по отношение на политиката и свързаните с него събития не трябва да се използват от асоциации, играчи, фенове и други хора като платформа за споделяне на политически изявления\".", "date": "2018.06.07", "title": "ФИФА забрани на руска певица да участва на Световното първенство"}
{"url": "https://news.bg/education/priklyuchva-zapisvaneto-na-parvolatsite-v-stolitsata.html", "text": "Приключва записването на кандидатите за първи клас в столицата, предаде БНР. Краят на кампанията е обявен в 17:00 часа, а един час по-късно ще има информацията колко са свободните места за второто класиране.12 300 са децата, които от септември трябва да започнат първи клас. Близо 200 училища в столицата ще приемат първолаците.Основното условие за прием е близост до училището. Въвеждането за принципа на уседналост е ново.Най-много точки по този критерий получават децата, които 3 или повече години живеят в района.Общо са приети 12 126 деца, като 6730 деца са в първа група, обясни старши експерт по начално образование към МОН Цветелина Вълчева.\"Това са деца, които по критериите за уседналост живеят в най-голяма близост до училището, т.е. имат над три години адресна регистрация на това място\", допълни Вълчева и доуточни, че от всичките училища в София, проблеми са се появили само в три. Там са останали деца от първа група, но не са класирани.\"Не виждаме да има драма в това, тъй като този прием още не е приключил, той едва сега започва. Тези училища, в които имаше проблеми, са 5 ОУ, 73 СОУ и 26 СОУ\", акцентира Вълчева.", "date": "2018.06.07", "title": "Приключва записването на първолаците в столицата"}
{"url": "https://news.bg/world/stotitsi-zhertvi-na-izrignaliya-vulkan-v-gvatemala.html", "text": "Най-малко 99 са жертвите на изригналия в последните дни вулкан Фуего в Гватемала, предадоха световните информационни агенции.Броят им бързо нараства.Близо 200 души пък се водят изчезнали.Припомняме, че той изригва на няколко пъти.Президентът Джими Моралес обяви извънредно положение.Според властите, най-малко 1.7 милиона души са засегнати от бедствието. Над 3000 местни жители са евакуирани, много от тях са във временни убежища.Очаква се активността на вулкана да продължи.Това е най-сериозното изригване на Фуего през последните години.", "date": "2018.06.07", "title": "Стотици жертви на изригналия вулкан в Гватемала "}
{"url": "https://news.bg/crime/sadat-ostavi-v-aresta-ediniya-ot-karutsarite-nabili-shofyor-na-stolichen-bulevard.html", "text": "Единият от ромите-биячи, чиято счупена каруца стана повод за инцидент на голямо столично кръстовище, остава в ареста.В Софийския районен съд бе разгледано делото срещу подсъдимите Стефан Асенов и Трайко Трайков. Те са обвинени за  на шофьор на столичния бул. \"Владимир Вазов\", след като част от каруцата им удари кола.Трайко Трайков има четири предишни провинения в досието си. Това е мотивът той да остане зад решетките. Баща му Стефан Асенов не е осъждан и бе пуснат на свобода.Припомняме,  след като претоварената им каруца се счупи, а конят, заедно с част от каруцата профуча и изпотроши спрели автомобили на столичния бул. \"Владимир Вазов\". Излезлият шофьор на пострадал автомобил, който се опитал да спре един от водачите на каруцата, бе грубо нападнат от него. Малко по-късно пострадалият е налаган и от придошлите още двама роми, които без да чуват или казват нещо, пристъпили към бой.В началото на съдебното заседание подсъдимият Стефан Асенов заяви пред съда, че неграмотен и е учил до 4-ти клас. Той посочи, че иска да бъде освободен, защото има семейство, което не работи и разчита на него.От своя страна другият подсъдим по делото Трайко Трайков коментира пред съда, че не е съгласен с наложената мярка за неотклонение \"задържане под стража\", защото не се чувства виновен и има туморно заболяване, за което му предстои оперативна намеса.Прокуратурата заяви пред съда, че са налице достатъчно предпоставки по чл. 63, ал. 2 от НПК за продължаване на мярката за неотклонение \"задържане под стража\" и на двамата обвиняеми. Освен това обвинението е повдигнато при наличието на достатъчно доказателства, че Стефан Асенов и Трайко Трайков са извършители на инкриминираното деяние. Държавното обвинение посочи, че в подкрепа на твърденията си са събрани достатъчно доказателства по досъдебното производство, налице са свидетелски показания и са разпознати лица.Според доводите на прокуратурата има реално опасност двамата подсъдими да се укрият или да извършат ново престъпно деяние. Освен това е налице грубо нарушение на обществения ред, самото място на извършване на престъпното деяние е на оживено кръстовище и това говори, че действията им могат да станат достояние от голям кръг от хора.С оглед на изложената информация, прокуратурата настоя пред съда да се остави без уважение искането на защитата за промяна на мярката за неотклонение \"задържане под стража\" на двамата обвиняеми.Защитата от своя страна заяви пред съда, че трябва да се остави без уважение искането на прокуратурата за продължаване на мярката за неотклонение \"задържане под стража\" на двамата обвиняеми. Аргументите на защитата са, че единият от подсъдимите не е криминално проявен, има постоянен адрес на територията на град София и освен това няма достатъчно разпитани свидетели.Защитата настоя пред съда, че след събирането на допълнителни доказателства, следва да бъде променена мярката им за неотклонение \"задържане под стража\" в по-лека и те да бъдат освободени.Единствената предпоставка според защитата е, че е налице повдигнато престъпление на Трайчо Трайков, което се наказва с лишаване от свобода.", "date": "2018.06.07", "title": "Съдът остави в ареста единия от каруцарите, набили шофьор на столичен булевард"}
{"url": "https://news.bg/world/poveche-zheni-v-novoto-ispansko-pravitelstvo.html", "text": "Испанският премиер-социалист Педро Санчес представи в сряда ново про-европейско правителство с най-много жени в съвременната история. В състава му влизат 11 жени и 6 мъже, предаде АФП.Новата изпълнителна структура, съставена от 46-годишния премиер, който изгони консервативния ветеран Мариано Рахой, включва и астронавта Педро Дуке като министър на науката.Управителят на бюджета на ЕС и бивш външен министър на председателя на Европейския парламент Жозеп Борел Надя Калвино ще стане министър на икономиката.Санчес каза, че неговата изпълнителна власт е \"\" - общество, което той описва като съставен от жени и мъже, стари и млади, вкоренени в Европейския съюз.Но това е и правителство на малцинството, тъй като социалистите имат само 84 законодатели в 350-местния парламент.По този начин на правителството ще бъде трудно да управлява Испания, като разчита на гласовете на крайно лявата партия Podemos, както и на баските и каталонските националисти, които подкрепиха предложението му за недоверие.Новата изпълнителна власт включва двама ветерани социалисти - Кармен Калво, вицепрезидент и Борел.Калво, който беше министър на културата от 2004 до 2007 г., също ще отговаря за равенството, приоритет за правителството на Санчес в страна, където жените организираха безпрецедентна стачка, за да защитят правата си на 8 март.Долорес Делгадо ще бъде министър на правосъдието, бивш съдия на Върховния съд Маргарита Роблес, а други жени ще бъдат натоварени с образование, заетост или здраве.Фернандо Гранд-Марласка, бивш съдия в най-висшия национален съд в Испания, където се води делото срещу баската сепаратистка група ЕТА, ще ръководи вътрешното министерство.", "date": "2018.06.07", "title": "Повече жени в новото испанско правителство"}
{"url": "https://news.bg/regions/ogranicheniya-v-dvizhenieto-po-patishtata.html", "text": "Продължават да действат ограничения в движението по пътищата. Това съобщават от пресцентъра на АПИ.Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат само за следните участъците от републиканската пътна мрежа:АМ \"Тракия\"ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. СЪСТОЯНИЕ НА АВТОМАГИСТРАЛИТЕ:АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението по АМ \"Тракия\" в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г.Област Пловдив: Временно движението по АМ \"Тракия\" от км 134 до км 156+960 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на краткотрайни ремонтни дейности. Движението на МПС до 12 тона в участъка се осъществява двупосочно в платното посока Бургас. Срок до 30.06.2018 г.Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности на настилката по платното в посока Бургас.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г.Временно движението на леки МПС до 12 тона по АМ Тракия от км 133 до км 156 се осъществява двупосочно в едно платно в посока София - Бургас поради затваряне на платното Бургас - София за ремонтни дейности. Срок до 30.06.2018 г.Област Бургас: Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.АМ \"Хемус\":Област София:Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението по АМ \"Хемус\" от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението по АМ \"Хемус\" от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.Област Варна:Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г.Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г.АМ \"Струма\":Област Кюстендил: Движението в участъка Долна Диканя - Тунел \"Блатино\" се осъществява с повишено внимание поради косене на тревни площи. Сигнализирано е с пътни знаци. Срок до 08.06.2018 г.АМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г.АМ\"Черно море\":Движението по АМ \"Черно море\" Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г.АМ \"Люлин\":Област София: Движението по АМ \"Люлин\" София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 08.06.2018 г.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 08.06.2018 г.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 30.06.2018 г.Област Перник:- Временно движението по АМ Люлин в участъка от п. в. Даскалово до граница с област София е ограничено поради обрушване на скатове при 9 километър. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. Срок до 08.06.2018 г.- Движението по АМ \"Люлин\" при км 16+460 в платно в посока София - Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград. Участъка е сигнализиран с пътни знаци. Водачите да се движат с повишено внимание. Срок до 31.07.2018 г.ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. ", "date": "2018.06.07", "title": "Ограничения в движението по пътищата"}
{"url": "https://news.bg/int-politics/rakovoditelite-na-armiite-na-sasht-i-rusiya-se-sreshtat-v-helzinki.html", "text": "Генерал Джоузеф  и  Валерий Герасимов - началник на генералния щаб на въоръжените сили и първи зам.-министър на отбраната на Русия се срещат в Хелзинки, съобщават финландските въоръжени сили, цитирани от \"Ройтерс\".Генералите имат организиран среща с финландския президент и началник на отбраната.", "date": "2018.06.07", "title": "Ръководителите на армиите на САЩ и Русия се срещат в Хелзинки"}
{"url": "https://news.bg/int-politics/gartsiya-i-turtsiya-vkarvat-es-v-spora-za-suvereniteta-v-egeysko-more.html", "text": "Правовият режим в Егейско море и способността на Гърция да упражнява суверенните си права не могат да бъдат поставени под съмнение, съобщава Александрос Гениматас говорител на външно министерство на Гърция, цитиран от \"Грийк рипортър\".Той отговаря на изявление, на турското външно министерство, което обвинява Гърция, че е злоупотребила с екологичните програми на ЕС във връзка с проблеми в Егейско море.Гениматас коментира, че \"правният режим в Егейско море и освен това правото на Гърция да упражнява суверенитета си, произтича от международното право, което разбира се включва и очертаването на райони със защитени екосистеми и не може да бъде поставено под въпрос. Турция неотдавна повтори намерението си да продължи курса за влизане в Европейския съюз. Очевидно е, че първото, което трябва да направи, ако иска да постигне това, е спазването на международното право и европейското законодателство\", допълва той.Хами Акой, говорителят на турското МВнР коментира, че \"е добре известно, че Гърция отдавна използва екологичните програми на ЕС, преди всичко \"Натура 2000 \"по отношение на егейските въпроси. Този път обаче гръцкият президент Павлопулос направи изявление за свързаност между мрежата \"Натура 2000\", границите и територията. Тези изявления нямат правно действие. Освен това подобни изявления са с характер на признание, че Гърция просто нарушава екологичните програми на ЕС като \"Натура 2000\" според политическата си целесъобразност.\"\"Турция, както и досега, както и занапред, няма да приеме никакви факти, които Гърция представя за географските образувания в Егейско море, чийто правен статут се оспорва. Ние отново предупреждаваме ЕС да не се превръща в инструмент на политическите машинации на Гърция\", допълва Акой.", "date": "2018.06.07", "title": "Гърция и Турция вкарват ЕС в спора за суверенитета в Егейско море"}
{"url": "https://news.bg/crime/pelov-i-kolev-se-ukrivali-v-apartamenta-s-eksplozivi-v-botevgrad.html", "text": "Двамата затворници Владимир Пелов и Радослав Колев, които избягаха от Централния софийски затвор на 3 април тази година, са се укривали в апартамента в Ботевград, където вчера полицията откри взривоопасни вещества, съобщи Нова, позовавайки се на собствени източници.След бягството от затвора двамата изчезват. Те отишли в жилището в Ботевград на 25-26 април, около три седмици след бягството. И двамата останали там допреди около 10 дни. След това напуснали жилището. В апартамента се върнал единствено Пелов, като това станало в деня на стрелбата в Ботевград - 5 юни, сряда, когато Пелов беше застрелян.Според източника апартаментът е собственост не на приятелката на Марио Панчев - Големия, както се твърдеше вчера и което беше отречено от главния секретар на МВР Младен Маринов, а на най-добрия приятел на Пелов - Нико Петков. Петков също бил криминално проявен и обвинен за двойно убийство. Той обаче се самоубил в следствения арест. В апартамента живеели съпругата на Петков и двете им деца.Жената на Петков и Пелов на времето имали любовна връзка, информира още Нова.Предполага се, че Пелов и Колев са заплашвали жената на Петков, която ги приела в дома си. Жената и децата не издали затворниците, защото се чувствали заплашени.Никой от блока обаче не е виждал двамата бегълци. Не е имало и сигнали към МВР от жителите.Предполага се и че синът на Пелов е знаел къде се укрива баща му.Междувременно стана ясно и че апартамента разследващите са открили сак с граната и тротилови пресовки.Няма информация къде може да е другият беглец Радослав Колев и дали той е жив. Въпреки че МВР са получавали сигнали, че двамата се подвизават в Ботевград повече от месец и въпреки спецакциите по издирването им там, властите не успели да открият престъпниците.Припомняме, застреляният . Тогава с него избяга и съучастникът му Радослав Колев, като двамата излязоха от затвора през централния вход, след като стреляха с пистолет по охраната.МВР веднага предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.Според един от последните сигнали до полицията Владимир Пелов е бил забелязан в Ботевград. Заради сигнала на 2 юни в града беше проведена полицейска акция по издирването на затворника. Последният сигнал за Пелов е бил подаден преди 3 дни.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.Късно вечер на 5 юни, сряда, избягалият затворник . Той беше намерен мъртъв, застрелян с три куршума. Тогава до него беше намерен и Марио Панчев, известен под прякора Големия, който също беше прострелян, с два куршума. На мястото на престрелката властите откриха 3 пистолета и 7 гилзи. Според полицията Панчев е застрелял Пелов, а Пелов се опитал да убие Панчев.Мотивите за сега се изясняват. Водещите версии - разчистване на стари сметки и бизнес отношения или отмъщение. Човек, познавал и двамата, заяви, че , заради което последният бил преместен от домашен арест в Централния софийски затвор. За това Пелов се опитал да си отмъсти и да убие Панчев.Излезе и твърдението, че между Пелов и Панчев имало вражда заради жена.След  имаше засилено полицейско присъствие. Следобед стана ясно, че разследващите са евакуирали жилищен блок в града, подозирайки, че в един от апартаментите се е укривал Пелов и че в жилището може да има взривоопасни вещества.След обиск стана ясно, че в апартамента наистина е имало експлозиви, което наложи те да бъдат обезвредени от антитерористите.Простреляният Марио Панчев е настанен в \"Пирогов\". Лекарите са направили животоспасяваща операция на пострадалия. Въпреки .", "date": "2018.06.07", "title": "Пелов и Колев се укривали в апартамента с експлозиви в Ботевград"}
{"url": "https://news.bg/politics/poslanikat-na-sasht-poiskal-sreshta-s-ninova.html", "text": "Посланикът на САЩ в България е поискал да се срещне с лидера на БСП Корнелия Нинова.Нинова е приела поканата за среща. Двамата се срещнали в централата на БСП на \"Позитано\" 20.В хода на разговорите двамата обсъдили актуалните събития, както и развитието на двустранните отношения между България и САЩ, съобщиха от пресцентъра на БСП.В прессъобщението не се посочва повече информация за разговорите между двамата. Не става ясна и причината за срещата, поискана от Рубин.", "date": "2018.06.07", "title": "Посланикът на САЩ поискал среща с Нинова"}
{"url": "https://news.bg/int-politics/sasht-vizhda-izteglyane-na-raketi-ot-sporen-ostrov-v-yuzhnokitaysko-more.html", "text": "Китай \"премахва ракетните системи\" от спорен остров в \"Южнокитайско море\", но предупреждава САЩ. Сателитните изображения показват, че ракетите са преместени или скрити, смятат наблюдатели, съобщава South China Morning Post.Изображения и анализ от израелска разузнавателна компания предполагат, че китайските ракетни системи за земя-въздух на един от в Парацелските острови, са изтеглени или преместени, съобщава СиЕнЕн.Китай разкритикува Съединените щати за изпращането на два ядрени бомбардировача B-52 над оспорваните острови Спратли.Говорителят на китайското външно министерство Хуа Чунинг обвини американските военни за \"подбуждане към милитаризация и размирици\" и предупреди, че \"Китай няма да бъде заплашен от военни кораби\". Тя допълни, че Китай ще направи всичко, което е необходимо, за да защити суверенитета си.Рутинната мисия е само дни, след като секретарят на отбраната на САЩ Джим . Пентагонът обмисля да изпрати военни кораби в Тайванския пролив и да засили морските патрули в Южнокитайско море, които ще продължат по-дълго и ще включват по-голям брой кораби, позволявайки на американските военни да следят внимателно китайските съоръжения в района.САЩ също така полагат усилия да убедят международните си съюзници, включително Великобритания и Франция, да засилят своето военно присъствие и военноморски патрули, за да се противопоставят на Китай, тъй като Пекин засилва възможностите си на островите Спратли и Парацел.Двама американски висши военни, цитирани от СиЕнЕн коментира, че е малко вероятно Китай да е премахнал изцяло ракетните система, по-вероятно е да са ги скрили.Цитира се и докладът на израелската разузнавателна компания, според която, премахването е временно. \"От друга страна, това може да е обичайна практика. Ако е така, през следващите няколко дни може да наблюдаваме пренасочване в същата област\", обясняват от компанията.Ни Лексионг, военноморски експерт от Шанхайския университет по политология и право счита, че каквото и да се случва, вероятно е временно. \"С все по-напрегнатите отношения между двете страни е разбираемо, че правим малък жест на компромис. Не е разумно Китай и САЩ да се конфронтират директно. Ще решим по-късно къде, какво и как ще преместваме, след като напрежението спадне.\"\"По-добре е да направим три крачки напред и два крачки назад, защото и двете страни все още се въздържат и никой не иска да започне война\", допълва Ни Лексионг.", "date": "2018.06.07", "title": "САЩ вижда изтегляне на ракети от спорен остров в Южнокитайско море"}
{"url": "https://news.bg/regions/kamion-i-kola-se-udariha-na-am-trakiya.html", "text": " Катастрофа затруднява движението по АМ \"Тракия\" в посока София.Инцидентът е възникнал при 75-и километър от трасето на магистралата в посока столицата. При произшествието са се ударили камион и лек автомобил, съобщи bTV.При инцидента са пострадали водачите на двете превозни средства. Те са транспортирани до здравно заведение.Катастрофата е станало по-рано сутринта, което е затруднило преминаването по магистралата. Движението към София се осъществява само в крайната лява изпреварваща лента.На мястото са пристигнали екипи на \"Пътна полиция\", които регулират преминаването на автомобилите.", "date": "2018.06.07", "title": "Камион и кола се удариха на АМ \"Тракия\""}
{"url": "https://news.bg/int-politics/velikobritaniya-poluchi-parvite-chetiri-f-35b.html", "text": "Великобритания получи първите четири F-35B, които ще бъдат разположени в базата RAF Marham в Норфолк. Самолетите, струващи 92 млн. паунда всеки, \"са прекосили Атлантическия океан от база на морски корпус на САЩ в Южна Каролина\", където са използвани като тренировъчни самолети за пилоти на Кралските ВВС, съобщава БиБиСи.Сър Стивън Хилиър началник щаба на ВВС коментира, че пристигането им е \"исторически ден. Това е бъдещето на нашата въздушна мощ за следващите десетилетия, така че това е изключително важен ден\".Изтребителите в Норфолк са част от наскоро реформираната 617 ескадрила, която е наречена The Dam Busters в чест известна мисия от Втората световна война. Още пет F-35B се очаква да пристигнат до края на юли или началото на август.", "date": "2018.06.07", "title": "Великобритания получи първите четири F-35B"}
{"url": "https://news.bg/energy/ns-reshava-restarta-na-aets-belene.html", "text": "За 37 години АЕЦ \"Белене\" имаше три първи копки и два рестарта. Това заяви социалистът Таско Ерменков в началото на споровете за поредния  - АЕЦ \"Белене\".БСП винаги е била за изграждане на проекта, защото той е част от националната ни сигурност. В същото време България има традиция на износител на електрическа енергия, заяви червеният депутат.Ерменков предупреди, че страната ни няма достатъчен ветрови потенциал за замяна на атомната енергия с вятърна. И слънчевите централи нямало да запълнят енергийния дефицит.Левицата смята, че България може да стане енергиен фактор в региона. Освен това ядрената енергия е чиста енергия.Проектът \"Белене\" е в напреднала фаза, изтъкна Ерменков и добави, че централата е печеливш проект.Александър Иванов от ГЕРБ пък отново посочи, че проектът трябва да е на пазарен принцип без държавни гаранции.\"Трябва да вземем най-далновидното решение\", настоя Иванов. По думите му най-негативният сценарий е да не се прави нищо по въпроса. Управляващите не искат да зачеркнат 3 милиарда лева, вложени до момента в АЕЦ \"Белене\". С проекторешението на ГЕРБ се изразява недоверие към министъра на енергетиката. Това становище изрази социалистът Жельо Бойчев. По думите му се връзват ръцете на МС в преговорния процес.\"Преговорите няма да ги водя аз или Таско Ерменков, а правителството\", посочи социалистът. \"На него ли нямате доверие\", попита Бойчев.Той настоя да се отмени решението от 2012 за мораториума. \"Да не се отмени решението на НС през от март 2012 година за АЕЦ \"Белене\" е лицемерие\", каза още той.\"Белене\" ще се случи, когато му е времето\", прогнозира герберът Валентин Николов. Според него рискът бил премерен.Герберите предлагат да се разреши на ресорния министър да води преговори.Като е ясно всичко тогава щял да падне мораториумът.Не захаросвайте темата, призова Васил Антонов от левицата. Днес или ще възкресите АЕЦ \"Белене\" като феникс, или ще го погребете, предупреди той. Червените искат консенсус по националните приоритети.Рамадан Аталай пък захапа ГЕРБ и БСП, че в нито едно предложение няма старт на проекта. Какво случи в Москва, попита той. Няма политическа воля и отвън няма политическа воля, категоричен бе Аталай, който е възмутен и че няма стратегия.Енергетиката не трябва да започва с наздраве, по думите му. Без решението на Путин нищо не можете да правите по този проект, проектът е руски, изтъкна той.Цветан Цветанов обвини червените, че пропуснали възможностите да реализират проекта. Затова и се стигнало до арбитражното дело. Нека всичко бъде на пазарен принцип, защото комунизмът си отиде, посочи той.Осъдени сме, защото ГЕРБ спря проекта, ядоса са Драгомир Стойнев. Явно във Великобритания комунизмът се е върнал, щом там строят ядрени мощности, по думите му.Енергийният министър Теменужка Петкова вярва, че има консеус, че трябва да се търси решение за АЕЦ \"Белене\". Това е най-важното, изтъкна тя. Петкова настоява за устойчиво решение. Министърът е доволна от заявения реален инвеститорски интерес.В крайна сметка мина предложението на управляващите - \"за\" бяха 172, 14 \"против\", 2 \"въздържал се\".Припомняме, вчера, 6 юни, четирите организации от АОБР с отворено писмо до Народното събрание заявиха, че не са доволни от това, че министър Петкова огласява само две  \"Белене\" при \"пазарни условия\" - да няма държавни гаранции по осъществяването на проекта и да няма дългосрочни договори за изкупуване на произведената електроенергия. Те излязоха с допълнителни условия и предложение за схема.Работодателските организации предупреждават и че в публичното пространство се разпространява информация, която не отговаря на истината - за цената на електроенергията, произведена от АЕЦ \"Белене\", за обема на бъдещото електропотребление, както и за липсата на алтернативи.Мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ.На 12 май 2018 г.  в посока мораториумът да отпадне, а  си в международния форум \"Атомекспо\".В началото на март месец тази година Народното събрание поръча на Министерството на енергетиката да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме и че темата за проекта АЕЦ \"Белене\" стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.На 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи.От БАН категорично защитиха доклада си и 90-те варианта, които той дава.Въпреки че в публичното пространство продължава да се говори преди всичко , акцент в дейността и думите на министър Теменужка Петкова в последните месеци е , което е изготвено от Русия по договор и на което .Според Теменужка Петкова не се изключва възможността и Русия да бъде привлечена за инвеститор в централата, чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът Борисов излезе с още една , който да се осъществи с европейско финансиране.", "date": "2018.06.07", "title": "НС решава рестарта на АЕЦ \"Белене\""}
{"url": "https://news.bg/int-politics/sasht-izteglyat-diplomati-ot-kitay-razboleli-se-ot-zvukovi-ataki.html", "text": "Държавният департамент на САЩ евакуира дипломати от Китай поради опасения, че може да са били засегнати от мистериозно заболяване и звукови атаки, които са поразили и други техни колеги в азиатската страна и Куба. \"Няколко лица\" са изпратени в САЩ за по-нататъшна оценка след първоначалните прегледи, съобщава департаментът, цитиран от \"Телеграф\".Медицински екип е изпратен в южния град Гуанджоу, след като американски служител, който усеща странни звуци, е диагностициран с мозъчна травма миналия месец, съживявайки страховете, че американският съперник е разработил някакво акустично или микровълново устройство.Американските представители заявиха, че симптомите на служителите са съвместими с  миналата година. След първия инцидент в Гуанджоу са предложени медицински тестове на служители от правителството на САЩ и членове на семействата им.\"Медицинските прегледи са в ход за всеки служител, който е забелязал симптомите или иска да бъде прегледан. Медицинските специалисти в САЩ ще продължат да извършват пълни оценки, за да определят причината за съобщените симптоми и дали резултатите са като тези, забелязани в предишните засегнати или е възможно да не са свързани\", коментира говорителят на Държавния департамент Хедър Науер.Миналата година 24 американски дипломати и членовете на техните семейства в Куба бяха жертва на загадъчни \"атаки\", които им причиниха наранявания, наподобяващи мозъчни травми. Десет канадски дипломати и техните роднини също пострадаха от странна болест.Вашингтон коментира тогава, че кубинските власти трябва да поемат отговорност за безопасността на американските дипломати на тяхната територия, но правителството в Хавана отрича да знае каквото и да било за атаки. САЩ създадоха работна група, която да наблюдава загадъчните заболявания сред дипломатите в Китай и Куба, коментира държавният секретар Майк Помпей.Държавният департамент предупреждава, че американските дипломати трябва да уведомяват медицинския персонал в мисиите си \"ако забелязват начало на симптоми, които може да започнат в резултат на неидентифицирани слухови усещания. Симптоми включват замайване, главоболие, шум в ушите, умора, когнитивни проблеми, зрителни проблеми, оплаквания от ушите и загуба на слуха и трудности при сън\", съобщава департаментът.Изтеглянето на дипломати заради звукови атаки е в чувствително за отношенията САЩ-Китай време,  и да си обменят разгорещена реторика относно претенциите на Пекин в Южнокитайско море.Китайското правителство, което извършва свое собствено разследване коментира, че предварителните констатации не дават никакви улики, за да се определи причината за заболяването. Китайският външен министър Ван И, коментира, че Китай не е \"установил, организация или индивид да е извършвал подобно звуково влияние\". Той предупреждава да не се политизира случая.", "date": "2018.06.07", "title": "САЩ изтеглят дипломати от Китай, разболели се от звукови атаки"}
{"url": "https://news.bg/regions/maya-manolova-vidya-tezhka-drama-v-bobov-dol.html", "text": "\"Това ще бъде тежка драма за Бобов дол, готова съм да прекарам колкото време е необходимо, за да помогнем на тези хора да вземат живота си в ръце.\" Това заяви пред БНТ омбудсманът Мая Манолова във връзка със .По думите на омбудсмана след съкращаването на миньорите ще възникнат огромни проблеми с тяхното пенсиониране през следващата една година. За това Манолова иска да набележи мерки заедно с миньорите, чрез които те да бъдат подкрепени при предстоящото съкращение в рудник \"Бобов дол\".Според Манолова трябва да се търсят възможности за пренасочването на работниците от \"Бобов дол\" в други рудници. Можело и да се търсят възможности за ангажиране на Агенцията по заетостта за преквалифициране на миньорите.Манолова коментира и  в страната. Според обществения защитник прекупвачите на продукцията извиват ръцете на производителите с ниската цена за изкупуване. По думите на Манолова в този процес продължава да има две страни - \"властен срещу подчинен\".\"Цената 60 ст. за килограм е наложена цена с извити ръце, това не е пазарна цена. Изходът е сдружаване на черешопроизводителите\", категорична е Манолова.Според нея обединението на земеделците и подкрепата на държавата са единствените начин да се защитят интересите на черешопроизводителите. Нужна е подкрепа за всички, които искат да инвестират в преработване, призова още Манолова.Омбудсманът днес организира приемна в Кюстендил, където ще изслуша сигналите на местните и ще се информира за проблемите на черешопроизводителите. Манолова работи за координирани действия с министерството на земеделието. Тя посочи и че има уверението на Министерството на земеделието, че тази година, когато се отчита свръхпроизводство, производителите отново ще получат подкрепата на ведомството. Миналата година, когато се наблюдаваше лоша реколта, производителите бяха подкрепени със субсидии по de minimis.Относно проблемите на родителите на деца с увреждания Манолова коментира: \"Тези хора са герои, те се грижат за децата си с минимална подкрепа от институциите в България и въпреки това - не се отказват. 2 години моят екип работи заедно с тях за приемане на Закон за личната помощ, който да регламентира по справедлив начин асистентската грижа. Ние сме изработили законопроект, работим по него повече от 1 година. Основните положения са свързани с необходимостта на един човек с увреждания от лична помощ да се преценява след индивидуална оценка. В момента парите се раздават на калпак.\"В тази връзка Манолова призова да се прекрати проектния принцип в асистентската грижа, защото няма устойчивост. По думите ѝ човекът с увреждане сам трябва да може сам да избере своя асистент, както и да посочи от какво точно съдействие има нужда.", "date": "2018.06.07", "title": "Мая Манолова видя тежка драма в \"Бобов дол\""}
{"url": "https://news.bg/crime/mazh-zhena-i-dete-postradaha-pri-mele-v-romskiya-kvartal-v-kyustendil.html", "text": "Трима ранени и двама арестувани след масов бой в ромския квартал \"Изток\" на Кюстендил, съобщи МВР.Конфликтът е овладян. Инцидентът е възникнал в сряда вечерта - 06 юни, около 23.00 ч., произведени са изстрели. Задържани са - А. В. на 21 години и И. Н. на 24 години.Пострадали са мъж, жена и 14-годишно дете. Детето е леко пострадало, с рана на главата. То също е било в близост до инцидента, придвижвайки се с колело. Мъжът е с наранявания от нож. Жената е с огнестрелна рана в рамото.Тя е 65-годишна и е ранена случайно, прибирайки се към дома си. По първоначални данни, няма опасност за живота им.Повод за напрежението е станала демонстрация с нов автомобил и размяна на реплики в центъра на кв. \"Изток\". Полицаите продължават разследването. По информация на Дарик радио мелето е между членове на фамилиите Гольовци и Ропотамци.", "date": "2018.06.07", "title": "Мъж, жена и дете пострадаха при меле в ромския квартал в Кюстендил"}
{"url": "https://news.bg/int-politics/yuzhna-koreya-kitay-rusiya-sasht-yaponiya-i-kanada-na-uchenie-kray-bregovete-na-pusan.html", "text": "Бреговата охрана на Южна Корея, Китай, Русия, САЩ, Япония и Канада провеждат съвместно учение Muti-lateral Muti-mission Exercise (ММЕХ) край бреговете на Пусан, Южна Корея.Практикуват противодействие на тероризъм и масови спасителни операции.North Pacific Coast Guard Forum - NPCGF е организация на шестте държави, които си сътрудничат за предотвратяване на международната престъпност и замърсяването на океаните.", "date": "2018.06.07", "title": "Южна Корея, Китай, Русия, САЩ, Япония и Канада на учение край бреговете на Пусан"}
{"url": "https://news.bg/press/aets-belene-skapo-i-v-zemetrasna-zona-ot-mesets-mvr-e-znaelo-che-pelov-e-v-botevgrad.html", "text": "\"Белене\".\"Монитор\":АЕЦ \"Белене\"-скъпо и в земетръсна зона\"Площадката на АЕЦ \"Белене\" попада в зона с висок сеизмичен риск. Това са констатирали през годините последователно БАН, Русия, Европейската комисия. Не трябва да се строи атомна централа там\". Това заяви ексклузивно проф. Георги Касчиев - бивш председател на българския регулаторен орган по ядрена безопасност, съветник на международната организация по атомна енергия и ръководител на пуска на пети блок в АЕЦ \"Козлодуй\".Като първа точка в четвъртък депутатите ще обсъждат именно дали и на какъв принцип да се строи на \"Белене\". През 2003 г. Европейската асоциация по сеизмология завършва проект на Европейската комисия и публикува сеизмична карта на Европа. На нея площадката \"Белене\" е отбелязана със среден до висок сеизмичен риск. \"През 1990 г. излезе т. нар. Бяла книга на БАН за АЕЦ \"Белене\". В нея има изричен текст, че площадката представлява зона със значителен сеизмичен риск и затова не трябва да се използва. Разстрел. \"Сега\":От месец МВР е знаело, че Пелов е в БотевградОт месец МВР е имало оперативна информация, че избягалият затворник Владимир Пелов е в района на Ботевград. Това съобщи шефът на областната полиция - София Георги Григоров. На ден МВР е получавало по 10-15 сигнала за беглеца и ги е проверявало, но без резултат. Пелов е бил с променен външен вид - пуснал си е брада и е ходил с шапка и качулка, обясниха разследващите. Това обаче се разбрало едва снощи. МВР не знае къде се е укривал Пелов. Според Григоров той е стигал до града, движейки се по коритото на реката, което било обрасло с гъста растителност.Основна версия за стрелбата от снощи е неуредени финансови отношения между Пелов и Марио Панчев - Дебелия. Преки очевидци на престрелката няма, камери също. Единственият очевидец е Панчев, но той е в тежко състояние в Пирогов и не може да бъде разпитван. На мястото са намерени три пистолета. Единият е бил до трупа, вторият в чантичка на кръста му, а третият - в тревата наблизо. Все още не е ясно с кое оръжие е стреляно. Пелов е прострелян три пъти - с един куршум в главата и два в единия крак. Резултати. \"Монитор\":На външното оценяване: повече шестици по математика, по-малко по български6285 от 55 289 явили се седмокласници са изкарали отлични оценки на външното оценяване по математика. Те са с 2428 повече спрямо миналата година, когато шестиците са били 3857. По български език и литература пък тази година между 57 и 65 точки имат по-малко деца. Те са само 1559, докато за 2017 г. техният брой е бил 3304. Това стана ясно, след като от МОН обявиха резултатите.Броят на учениците, които са получили слаби оценки, е нараснал и по двата предмета. По български език границата от 16 точки, които са необходими за среден, не е премината от 8166 деца. През 2017 г. те са били с 405 по-малко (7761). По математика слаби оценки са получили 13 533 ученици, докато за изминалата година те са били 12 869.Броят на седмокласниците, които са събрали максималния брой точки (65), е намалял и по двата предмета.  Спор. \"Сега\":Ангелкова: Панаирите на Симеонов пречат на туризмаМинистърът на туризма Николина Ангелкова отвърна на атаките на вицепремиера Валери Симеонов. По време на участието си в ресорната парламентарна комисия тя обясни, че министърът на туризма няма никакви права да продава плажове, а само управлява плажовете.Аз не споря с Валери Симеонов, поясни тя и предположи, че неговите съветници са го подвели, предаде news.bg. По закон Ангелкова била длъжна, когато един плаж се подготвя за концесия или се отдава под наем, да се прави проверка дали специализираната карта съответства на кадастралната. Изобщо не става дума за каквато и да е продажба, на каквото и да било, коментира тя задочния спор с Валери Симеонов. Мерки.\"Дума\":НЗОК планира нови мерки за контрол на скъпите лекарства21% е ръстът на нетните разходи за медикаментиАида Паникян6. Юни 2018 , брой: 107 75 0 НЗОК вече ще плаща за реално направените вливания на онколекарства, а не за използвани флакони. Това съобщи директорът на дирекция \"Лекарствени продукти, медицински изделия и контрол по предписване и отпускане\" в НЗОК д-р Галя Кондева. Идеята е, ако има например четирима пациенти, нуждаещи се от едно и също лекарство, вливанията им да се правят едновременно, за да може отворените флакони да се използват изцяло. Според д-р Кондева частните онкоболници планират много по-добре разхода на лекарство. Около 75% от разходите за онколекарства отиват за прицелно лечение и само 25% - за стандартна терапия, обясни тя. Затова касата ще изисква контрол доколко прилаганото лечение отговаря на потребностите на даден пациент и какъв резултат дава. За първи път се въвеждат електронни протоколи при започване на лечение на хора с онкологични и онкохематологични заболявания.В момента 40 стационара имат договор с НЗОК за онко- и хематологично лечение. С най-голям среден разход на преминал пациент е Александровска болница с 12 814 лв. за 2017 г. и 13 705 лв. през 2016 г. На второ място е болница \"Сердика\" с 9987 лв. за миналата и 7793 за предходната година, следвана от специализираната болница за хематологични заболявания със 7 841 лв. за 2016-а и 9759 лв. за 2017 г. От 1 април 2018 г. НЗОК плаща ново медицинско изделие - еластомерна помпа, което проследява и прави 24-часов запис на вливането при химиотерапия при рак на дебелото черво. Записът показва дали вливането е извършено. Преименуване. \"Сега\":Шумен също се готви да преименува имена на местностиНа 28 юни се очаква общинският съвет в Шумен да обсъди искането на съветника от \"Атака\" Добрин Чайлев да се създаде временна комисия, която да проучи турско-арабските имена на местностите в общината и да предложи нови наименования, съобщиха издания в града. Така управляващите в Шумен се готвят да последват примера на Стара Загора, където наскоро общинският съвет в Стара Загора е решил да преименува над 800 местности, които сега носят турско-арабски имена.Чайлев съобщи пред \"Дневник\", че вече е внесъл докладна записка за създаване на временна комисия за преименуването и има входящ номер от 4 юни. Следващото заседание на общинския съвет е на 28 юни и по думите на Чайлев искането му по закон трябва да бъде включено в дневния ред.Общинският съветник от \"Атака\" каза, че инициативата е лично негова и само той се е подписал под искането. След това обаче е провел разговори със свои колеги и е получил уверение за подкрепа от общинските съветници от \"Патриоти за Шумен\" и Националния фронт за спасение на България.", "date": "2018.06.07", "title": "АЕЦ \"Белене\"-скъпо и в земетръсна зона; От месец МВР е знаело, че Пелов е в Ботевград"}
{"url": "https://news.bg/world/46-migranti-zaginaha-v-adenskiya-zaliv.html", "text": "Най-малко 46 мигранти са загинали, а 16 други са изчезнали, след като лодка е пресечена от йеменското крайбрежие в Аденския залив, се казва в изявление на Службата на ООН за миграцията (МОМ), цитирано от РИА \"Новости\".Сред загиналите са и 9 жени.Инцидентът се случва, след като най-малко 100 етиопски мигранти, 83 мъже и 17 жени, напуснаха пристанище Босасо в Сомалия на претоварена лодка във вторник. Те са пътували през нощта през Аденския залив и са се приближили до брега в ранните часове на сряда.Пътуващите не са имали спасителни жилетки. Йемен е основен миграционен център в Близкия изток, където хиляди умират, опитвайки се да прекосят страната през Аденския залив. Според данните на МОМ около 7 000 мигранти пътуват през залива всеки месец, а около 100 000 пътуват през 2017 г.", "date": "2018.06.07", "title": "46 мигранти загинаха в Аденския залив "}
{"url": "https://news.bg/politics/rosatom-e-gotov-da-pregovarya-za-aets-belene-ubezhdava-direktorat-titov.html", "text": "От руската компания \"Росатом\" имат готовност да започнат преговори за АЕЦ \"Белене\", но изчакват решението на парламента. Това заяви директорът на \"Росатом\" за Централна Европа Вадим Титов, който участва в международна ядрена конференция, организирана от БУЛАТОМ край Варна, цитиран от БНР.Междувременно в парламента се обсъжда дали да бъде дадена възможност за строеж на проекта АЕЦ \"Белене\".\"Ние сме готови за такива преговори, имаме добри отношения с нашите български партньори. Мисля, че няма да е много трудно да се проведат подобни консултации най-скоро. В последно време се състояха няколко официални срещи както с президента Владимир Путин, така и с ръководството на \"Росатом\". На тези срещи \"Росатом\" потвърждаваше на българската страна готовността си да окаже подкрепа за осъществяването на проекта - в качеството си на изпълнител на АЕЦ \"Белене\", заяви Титов.Според него е съвсем логично да искат те да са изпълнители на проекта, защото той е разработен от компанията. \"Оборудването е произведено от нас и под наш контрол. Логично е този проект да бъде довършен от нас, ако се реши той да бъде построен\", поясни Вадим Титов.От руската компания \"Росатом\" имат готовност да започнат преговори за АЕЦ \"Белене\", но изчакват решението на парламента. Това заяви директорът на \"Росатом\" за Централна Европа Вадим Титов, който участва в международна ядрена конференция, организирана от БУЛАТОМ край Варна, цитиран от БНР.\"Ние сме готови за такива преговори, имаме добри отношения с нашите български партньори. Мисля, че няма да е много трудно да се проведат подобни консултации най-скоро. В последно време се състояха няколко официални срещи както с президента Владимир Путин, така и с ръководството на \"Росатом\". На тези срещи \"Росатом\" потвърждаваше на българската страна готовността си да окаже подкрепа за осъществяването на проекта - в качеството си на изпълнител на АЕЦ \"Белене\", заяви Титов.Според него е съвсем логично да искат те да са изпълнители на проекта, защото той е разработен от компанията. \"Оборудването е произведено от нас и под наш контрол. Логично е този проект да бъде довършен от нас, ако се реши той да бъде построен\", поясни Вадим Титов.Припомняме, на 6 юни 2018 г.,  с отворено писмо до Народното събрание заявиха, че не са доволни от това, че министър Петкова огласява само две  \"Белене\" при \"пазарни условия\" - да няма държавни гаранции по осъществяването на проекта и да няма дългосрочни договори за изкупуване на произведената електроенергия. Те излязоха с допълнителни условия и предложение за схема.Работодателските организации предупреждават и че в публичното пространство се разпространява информация, която не отговаря на истината - за цената на електроенергията, произведена от АЕЦ \"Белене\", за обема на бъдещото електропотребление, както и за липсата на алтернативи.Мораториумът върху строителство на АЕЦ \"Белене\" бе наложен от Народното събрание през 2012 г. с мнозинството на ГЕРБ.На 12 май 2018 г.  в посока мораториумът да отпадне, а  си в международния форум \"Атомекспо\".В началото на март 2018 година Народното събрание поръча на Министерството на енергетиката да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме и че темата за проекта АЕЦ \"Белене\" стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.На 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи.От БАН категорично защитиха доклада си и 90-те варианта, които той дава.Въпреки че в публичното пространство продължава да се говори преди всичко , акцент в дейността и думите на министър Теменужка Петкова в последните месеци е , което е изготвено от Русия по договор и на което .Според Теменужка Петкова не се изключва възможността и Русия да бъде привлечена за инвеститор в централата, чието строителство беше замразено през 2013 г. Конкретни преговори по този въпрос не са водени. През октомври 2017 година премиерът Бойко Борисов се срещна с представители на руската държавна компания \"Росатом\".След това обаче премиерът Борисов излезе с още една , който да се осъществи с европейско финансиране.", "date": "2018.06.07", "title": "\"Росатом\" е готов да преговаря за АЕЦ \"Белене\", убеждава директорът Титов"}
{"url": "https://news.bg/regions/pregazen-3-metrov-piton-stana-atraktsiya-po-glavniya-pat-e-80.html", "text": "Прегазена змия стана атракция по международния път Е-80, съобщи БНТ.Според познавачи херпетолози змията е тигров питон-албинос. Животното е било прегазено на пътя снощи, 6 юни.Животното е намерено на пътя, до село Клокотница, област Хасково.Убитото животно е с дължина над 3 метра и 30 сантиметра. Това пише в пост в социалните мрежи Сотир Евтимов, който е публикувал и снимки на мъртвото животно. Автор на снимките е Кирил П. Иванов от село Каснаково.Според Евтимов змията е дебела около 10 сантиметра.Предполага се, че питонът е бил домашен любимец. Животното или избягало от стопанина си, или е било изхвърлено умишлено.Змията предизвикала атракция на пътя - хората започнали да спират с колите си, за да се снимат с мъртвото животно.Това обаче предизвика и силно възмущение.", "date": "2018.06.07", "title": "Прегазен 3-метров питон стана атракция по главния път Е-80"}
{"url": "https://news.bg/crime/otkriha-balgarka-izdirvana-v-polsha.html", "text": "Полицаите от Горна Оряховица задържаха издирвана в Полша българка, предаде \"24 часа\". Жената е родом от Нова Загора и е обявена за издирване, информира ОДМВР - Велико Търново.На 7 юни по обед в село Поликраище е извършена проверка на Н.А. В хода на проверката станало ясно, че жената е издирвана в Полша с мяка \"установяване на адрес\".", "date": "2018.06.07", "title": "Откриха българка, издирвана в Полша "}
{"url": "https://news.bg/int-politics/tayvan-provezhda-mashtabni-voenni-ucheniya-na-fona-na-naprezhenieto-s-kitay.html", "text": "Тайван симулира отблъскване на нахлуваща армия и използва за пръв път цивилни дронове като част от военни учения на фона на ескалиращото напрежение с Китай, съобщава \"Ройтерс\".Китай твърди, че Тайван е тяхна свещена територия с политиката си \"един Китай\", а Пекин никога не се е отказал от употребата на сила, за да върне смятаната за провинция под свой контрол. ВВС и ВМС на Китай осъществиха поредица от военни маневри в близост до острова през последните месеци, които Тайпе обяви за сплашване.\"Бойната ефективност на въоръжените ни сили е гаранция за нашата национална сигурност. Това е процъфтяващата основа на обществото и това е подкрепящата сила за нашите ценности, демокрацията и свобода. Докато въоръжените ни сили са тук, Тайван със сигурност ще бъде тук\", коментира тйаванският президент Цай Инг-уен.Над 4 000 военнослужещи и над 1500 видове техника са разгърнати в годишното учение. То е наблюдавано от гостуващия крал на Суатини (б.р. африканското кралство, известно и като Свазиленд) Мсвати III - последният абсолютен монарх в Африка и единственият останал африкански съюзник на Тайван.Китай призова Суатини да прекъсне отношения с Тайван преди началото на септември, когато Пекин ще е домакин на среща на върха на африканските лидери. \"В хода на тренировките, нашите въоръжени сили демонстрираха бойния си капацитет и нашата съюзна държава може да наблюдава. Това е един от начините, по които се надяваме да задълбочим диалога между двете страни\", допълва Цай Инг-уен.Тайван наскоро загуби двама дипломатически съюзници, западноафриканската държава Буркина Фасо и Доминиканската република, която установи отношения с Пекин. Тайпе има официални връзки с едва 18 страни по света.Тайван е готов да участва в военноморски учения, организирани от САЩ.  Напрежението между Тайван и Китай се увеличава през последните месеци, китайската администрация се опасява, че Цай Инг-уен ще настоява за официалната независимост на острова.Тайванският президент коментира, че иска да запази статуквото, но ще защити сигурността на Тайван и няма да позволи да бъде тормозена от Пекин. Тайван е оборудван най-вече с произведени от САЩ оръжия и иска от Вашингтон по-съвременно оборудване, включително и нови изтребители.Военните експерти твърдят, че балансът на силите между Тайван и Китай е изместен в полза на Китай, който вероятно е в състояние да превземе острова, освен ако САЩ бързо не се притече на помощ.", "date": "2018.06.07", "title": "Тайван провежда мащабни военни учения на фона на напрежението с Китай"}
{"url": "https://news.bg/world/prezidentat-na-afganistan-obyavi-prekratyavane-na-oganya-s-talibanite.html", "text": "Президентът на Афганистан Ашраф Гани обяви спиране на огъня с талибаните от днес до 20 юни, което съвпада с края на Рамазана, но борбата срещу други екстремистки групировки като ДАЕШ (\"Ислямска държава\") ще продължи, информира \"Ройтерс\".Гани съобщи новината по телевизията.Това прекратяване на огъня е възможност за талибаните да разберат, че тяхната насилствена кампания не води до победа, написа президентът в \"Туитър\".Със спирането на огъня ние показваме силата на афганистанското правителство и волята на народа за мирно решение на афганистанския конфликт, добави той.Талибаните се опитват да върнат шaриата след свалянето им през 2001 г. от водената от САЩ коалиция.", "date": "2018.06.07", "title": "Президентът на Афганистан обяви прекратяване на огъня с талибаните"}
{"url": "https://news.bg/crime/dve-patrulki-v-gonka-na-piyan-shofyor-v-sofiya.html", "text": "Полицаите в София заловиха пиян шофьор, който се опита да избяга от проверка, съобщи МВР.Арестът е станал снощи, 6 юни. Тогава около 23 часа екип на СДВР подал знак за спирането на лек автомобил. Водачът обаче не се подчинил на знака на полицаите и продължил движението си по южната дъга на Околовръстния път в София.Полицаите веднага подгонили колата и организирали преследване.При гонката са нанесени материални щети по двете патрулки, вследствие на удари.При ударите са пострадали леко и двама полицаи.В крайна сметка при преследването нарушителят е спрян.Униформените започнали проверка на шофьора и установили, че същият - 36-годишен столичанин, няма книжка. При проверка с дрегер станало ясно и че водачът шофира след употреба на алкохол - той карал с 1.4 промила алкохол в кръвта.Оказало се още, че водачът многократно е регистриран в полицията. Той е задържан за срок до 24 часа.Двамата пострадали полицаи били с леки наранявания и са прегледани в здравно заведение, след което са освободени.", "date": "2018.06.07", "title": "Две патрулки в гонка на пиян шофьор в София"}
{"url": "https://news.bg/world/kanabisat-i-kokainat-sa-nay-upotrebyavanite-narkotitsi-v-es.html", "text": "Чистотата на кокаина на улицата в Европа е на най-високото ниво от десетилетие. Отчетено е увеличение на броя на хората, потърсили лечение заради наркозависимост.Това става ясно от доклад на ЕС, цитиран от \"Гардиън\".В годишния преглед на употребата на наркотици на Стария континент Европейският център за мониторинг на наркотиците и наркоманиите е установил, че чистотата на кокаина е продължила да се увеличава през 2016 г. - за първи път е отчетено през 2010 г., макар че цената на наркотика остава стабилна.Отделно е регистрирано увеличение на броя на хората, които за първи са приети за специализирано лечение заради зависимост от кокаин. През 2016 г. 30 300 души за първи път са потърсили лечение на проблемите си с наркотика, което е с 1/5 повече от 2014 г.17 милиона европейци (между 15 и 64 г.) или 5,1% от тази група са вземали кокаин през живота си. Около 2,3 милиона души на възраст между 15 и 34 г. (1,9% от тази възрастова група) казват, че са употребявали кокаин през миналата година.Най-високият процент на взелите кокаин е във Великобритания, като 4% от хората на възраст между 15 и 34 г. заявяват, че са употребявали наркотика през изминалата година. Холандия е на трето място с 3,7 на сто, следвана от Испания (3%) и Ирландия (2,9%).Тестове на водата в Бристъл през 2017 г. са установили 755 милиграма остатъци от кокаин на 1000 жители на ден - шестото най-голямо количество в 59 европейски градове, където са проведени такива тестове през тази година. Най-високото ниво е в Барселона - 965 милиграма, а най-ниското е във финландския град Турку - 4,7 милиграма.Откритията показват, че Европа изпитва последиците от увеличеното производство на кокаин в Южна Америка.Повече от 92 милиона души или ¼ на възраст между 15 и 64 г. в ЕС са вземали наркотици в живота си. От тях 56 милиона са мъже, а 36,3 милиона са жени. Най-използваната дрога е канабисът (53,5 милиона мъже и 34,3 милиона жени), а вторият наркотик е кокаинът (11,8 милиона мъже и 5,2 милиона жени).", "date": "2018.06.07", "title": "Канабисът и кокаинът са най-употребяваните наркотици в ЕС"}
{"url": "https://news.bg/energy/shefat-na-kevr-ne-iska-novo-obsazhdane-na-tsenite-na-resursite.html", "text": "Граждански сдружения настояват Комисията за енергийно и водно регулиране (КЕВР) по изключение, да насрочи извънредно обществено заседание на 14 юни. Тогава може публично да стане ясно как са определени новите цени от юли, стана ясно по време на днешно обсъждане в КЕВР.Сдруженията искат ново обществено обсъждане на цените, след като на 12 юни ще стане ясна . Очакванията са цената да скочи с 16%.Ако регулаторът не се съобрази с исканията, сдруженията ще дадат КЕВР на съд с искане да се обявят цените за невалидни, стана ясно на заседанието.Пред журналисти, председателят на КЕВР Иван Иванов обясни, че не може да насрочват извънредно заседание, както е поискано от сдруженията. Според него, ако се стигне до съд, жалбата ще падне, както вече се е случвало през миналата година.\" - когато разгледаме заявлението за цена на природния газ и проверим дали съответства с договора за доставка на природния газ и спазването на съответната наредба\", заяви Иванов.По думите му членовете на Комисията ще се стараят да направят справедливо решение, но  на външен доставчик, които достигат до вътрешния пазар. Комисията не е в състояние да променя тези цени. Цената на суровия петрол и на природния газ сега държи твърде високи нива, заяви Иванов.Една жалба няма да обърка работите на дружествата, обясни Иванов в отговор на журналистически въпрос. Той даде пример с миналогодишния протест от прокуратурата, подкрепен от омбудсмана и от граждански организации за природния газ. На втора инстанция Върховният административен съд отхвърли протеста и установи, че КЕВР действа в съответствие с нормативната база, каза Иванов.", "date": "2018.06.07", "title": "Шефът на КЕВР не иска ново обсъждане на цените на ресурсите"}
{"url": "https://news.bg/crime/zadarzhaha-baba-uchastvala-v-telefonna-izmama.html", "text": "Полицията във Видин задържа 73-годишна жена за телефонна измама.В полицейското управление във Видин на 7 юни около 14:00 часа бил получен сигнал от пенсионерка за опит за телефонна измама. Жената обяснила, че по телефона и се обадила дама, която обещала да и помогне срещу телефонни измамници. Мнимата жена поискала от пенсионерката да събере парите си и да ги остави под пейка на улица в града.Пенсионерката обаче първо се обадила в полицията и уведомила властите. Тя изпълнила заръката и оставила плик с 1000 лв. Малко по-късно на мястото видинските полицаи арестували 73-годишна жена минути след като взела парите от уговореното място.Разследващите работят по установяването на ролята на възрастната жена в измамата.По случая е образувано досъдебно производство.", "date": "2018.06.07", "title": "Задържаха баба, участвала в телефонна измама"}
{"url": "https://news.bg/int-politics/rusiya-mozhe-da-okupira-ukrayna-za-nyakolko-dni-predupredi-eksshef-na-nato.html", "text": "В случай на военна конфронтация между Русия и Украйна, последната би била победена в рамките на няколко дни. Това обяви в интервю за германския в. \"Велт\" бившият генерален секретар на НАТО Андерс Фог Расмусен, който в момента е външнополитически съветник на президента на Украйна Петро Порошенко.\"Ако Русия би го поискала, руските войски биха могли да окупират Украйна за няколко дни, въпреки обстоятелството, че Украйна през последните две-три години увеличи своя военен потенциал в отговор на нападението срещу нейни територии\", коментирал Расмусен.Според него страните от НАТО определено са подготвени за \"масирана атака на руските танкове\", но най-добрият начин за поддържане на мира е да се ограничи потенциалният противник.В същото време Расмусен подчертал, че Русия може да се присъедини към алианса по всяко време, при условие, че отговаря на необходимите критерии.\"До този момент обаче НАТО не е получило съответното изявление от Москва, и, честно казано, не смятам, че нещо ще се промени в близко бъдеще\", добави бившият генсек на НАТО.По-рано настоящият генерален секретар на НАТО Йенс Столтенберг заяви, че алиансът няма намерение да изолира Русия. \"НАТО се придържа към двоен подход към Руската федерация, съчетавайки възпирането и политическия диалог\", отбеляза той.Киев многократно обвинява Москва, че се намесва в работите на Украйна, което Русия отрича.", "date": "2018.06.07", "title": "Русия може да окупира Украйна за няколко дни, предупреди ексшеф на НАТО"}
{"url": "https://news.bg/bulgaria/dazd-da-zashtiti-detsata-zavedeni-na-prayda-iskat-ot-natsionalna-saprotiva.html", "text": "Държавната агенция за закрила на децата (ДАЗД) да се намеси и да потърси отговорност от родителите на децата, които ще присъстват на парата в събота. Това призовават от \"Национална съпротива\" - по традиция организатори на контрашествието на прайда.В обръщението от Национална съпротива посочват, че на въпросното мероприятие ще присъстват малолетни деца и настояват да се потърси сметка от родителите им за това тяхно действие.Също така се припомня, че за поредна година правителството и столична община в лицето на Йорданка Фандъкова разрешават провеждането на гей-парад в столицата. \"За поредна година ненормалните ще претендират за права и ще настояват за узаконяване на гей-браковете и за правото да осиновяват деца, на които спокойно да могат да тровят душите с техните болни идеи. За поредна година българският данъкоплатец ще плати  на това пошло събитие. И най-лошото в случая е, че за пореден път на това сборище ще присъстват малки деца, които ще бъдат подложени на хомосексуална пропаганда.\"От \"Национална съпротива\" призовават всички \"нормални български граждани\" да се присъединят на тяхното анти-гей шествие, което ще започне на 09.06. от 18:00 ч. от пилоните на НДК.Припомняме, че тази година парадът е насрочен за 9 юни, като организаторите обявиха, че тази година София прайд поставя фокус върху темата за любовта и ще премине под надслов \"Различни хора, равни права!\".Ежегодно около проявата се надигат различни организации с искания за забрана на шествието. Срещу София прайд се изказва и категорично Светия синод. По традиция вече няколко години се организират контра демонстрации по същото време и на относително близко място, като полицията се ангажира с охраната и на двете мероприятия.От  гей парада в София. В него воеводите виждат заплаха за обществения ред.", "date": "2018.06.07", "title": "ДАЗД да защити децата, заведени на прайда, искат от \"Национална съпротива\""}
{"url": "https://news.bg/world/rezhimat-na-asad-poveche-ne-e-imuniziran-ot-otmashtenie-zaplashi-netanyahu.html", "text": "Режимът на президента на Сирия Башар Асад \"повече не е имунизиран\" от отмъщение. Това предупреди израелският премиер Бенямин Нетаняху по време на посещение в Лондон, цитиран от АФП.\"Той повече не е имунизиран, режимът повече не е имунизиран. Ако стреля по нас, ние ще унищожим силите му\", закани се Нетаняху на събитие, организирано от института Policy Exchange.Сирия трябва да разбере, че Израел няма да толерира иранско военно укрепване в арабската държава срещу еврейската страна, добави той.Последиците са не само за иранските сили, но и за режима на Асад, каза Нетаняху и добави: \"Мисля, че е нещо, което той трябва сериозно да обмисли\".През миналия месец Израел проведе мащабна операция срещу ирански цели в Сирия, увеличавайки страховете от голяма конфронтация.", "date": "2018.06.07", "title": "Режимът на Асад повече не е имунизиран от отмъщение, заплаши Нетаняху"}
{"url": "https://news.bg/politics/bavarskiyat-ikonomist-1-ni-savetva-za-prozrachna-administratsiya.html", "text": "Президентът Румен Радев се срещна с баварския министър на икономиката, енергетиката и технологиите Франц - Йозеф Пширер. Те обсъдиха перспективите за увеличаване на инвестиционното сътрудничество.Радев призова Пширер Бавария да се възползва от предимствата на България - обучени кадри, доказана експертиза и традиции в сферата на информационните технологии и стабилна валута.Баварският министър пък посочи, че България е важен търговски партньор на заради стратегическото си разположение, ниската данъчна тежест и мрежата от индустриални зони. Според Пширер в страната ни е необходимо да се повиши прозрачността в работата на българската администрация и да се гарантира сигурността. Това по думите му ще привлече инвестиции.Президентът даде висока оценка на помощта на Бавария за изграждането на системата на дуалното професионално обучение в България. От баварска страна Пширер заяви готовност да продължи да сътрудничи на страната ни.Високо бяха оценени усилията на България и в посока охраната на границите на Европейския съюз. Баварският министър изрази готовност за подкрепа от страна на Бавария в случай на рязко нарастване на миграционния натиск към България.", "date": "2018.06.07", "title": "Баварският икономист №1 ни съветва за прозрачна администрация"}
{"url": "https://news.bg/economics/knsb-predlaga-vaucheri-za-remonti-po-domovete.html", "text": "Конфедерацията на независимите синдикати в България (КНСБ) подготвя предложение до управляващите за въвеждането на система от ваучери за предоставяне на различни услуги по домовете на хората. Става въпрос за дребни ремонтни дейности в жилищата, ремонти от водопроводчици, елтехници и други. Идеята на КНСБ е тези услуги да се извършват от безработни граждани и хора от останалите уязвими групи на пазара на труда, каквито са младежите и хората на 55-годишна възраст.Във връзка с предложението президентът на КНСБ Пламен Димитров заяви пред БНР, че тази идея съществува и се прилага много успешно в други държави.\"Това е една идея, която работи много успешно в последните шест, седем години в Белгия, в Холандия и във Франция, а и когато има потенциал да създаде десетки хиляди работни места, при това в светлата част, и да я изсветли още толкова поне\", коментира председателят на синдикалистите.", "date": "2018.06.07", "title": "КНСБ предлага ваучери за ремонти по домовете"}
{"url": "https://news.bg/crime/politsiyata-arestuva-sedem-dushi-pri-operatsiya-sreshtu-narkotitsite.html", "text": "Операция по противодействие на престъпленията, свързани с производството и разпространението на наркотици, е проведена на 5 юни от полицаи в Самоков, в Етрополе и в Ботевград, съобщиха от МВР.В Ботевград полицейските операции за наркотици са били на 5-ти и на 7-ми юни.Припомняме, на 5 юни към 23 часа вечерта бе застрелян избягалият .По време на първата операция срещу наркотиците в Ботевград - на 5 юни е претърсен частен адрес. Там са иззети 12 топчета със суха зелена тревиста маса канабис и други 30 с неправилна форма, бели на цвят, реагиращи на метамфетамин. Те били укрити на различни места в жилището.Иззети са и два газови пистолета с неустановена марка и модел, и електронна везна. Арестувани са двама мъже за 24 часа. По случая е образувано досъдебно производство. Разследването по което продължава под наблюдението на районната прокуратура.Още два буркана с марихуана, гриндер и електронна везна са иззети тази сутрин при претърсване на друго жилище в Ботевград. За срок до 24 часа е задържан обитателят и на този адрес.В гориста местност в землището на село Белчин полицаите открили 250 найлонови чувала с пръст. Във всеки чувал имало засадени стръкове зелени растения от рода на конопа, както и изградена система за поливане. На място са задържани двама криминално проявени и осъждани мъже.При последвалото претърсване в къща в същото село, собственост на единия от тях, са открити и иззети 25 грама суха зелена тревиста маса канабис, тъмнозелена смолиста бучка хашиш с тегло 40 грама, малко количество бяло прахообразно вещество амфетамин, ловна двуцевна пушка и 20 боеприпаса.На тавана на стопанска постройка в двора полицаите разкрили специално оборудвано помещение за домашно производство на марихуана. Иззети са 93 канабисови растения, засадени в саксии, кварцови лампи, вентилатори, въздуховод, електрически трафове, климатик, течна тор и бидони с вода.По-късно същия ден, при друга полицейска акция, е задържан криминално проявен 25-годишен самоковец. При претърсване в дома му са открити и иззети 500 грама зелена тревиста маса марихуана, 17 таблетки екстази и електронна везна.В рамките на образуваните по двата случая досъдебни производства на тримата задържани са повдигнати обвинения и им е наложена мярка за неотклонение \"парична гаранция\".Същият ден, при друга полицейска операция, полицаи от Етрополе са арестували криминално проявен и осъждан 26-годишен мъж от село Лъга. От него са иззети електронна везна и около 10 грама канабис. По случая е образувано бързо производство.", "date": "2018.06.07", "title": "Полицията арестува седем души при операция срещу наркотиците"}
{"url": "https://news.bg/world/makron-zaplashi-sasht-s-g-6.html", "text": "Лидерите от Г-7 не трябва да се страхуват да постигат споразумения без САЩ. Това заяви президентът на Франция Еманюел Макрон, цитиран от АФП.Френският лидер коментира решението на САЩ да наложат мита върху вноса на стомана и алуминий от ЕС, Канада и Мексико.Според Макрон митата ще засегнат американските работници.На пресконференция след разговори с премиера на Канада Джъстин Трюдо държавният глава на европейската държава обяви, че френските и канадските делегации ще се опитат да убедят президента на САЩ Доналд Тръмп на срещата на Г-7 в петък и събота да поеме по по-конвенционален път в търговията.\"\", подчерта той и добави, че държавите трябва да останат вежливи, тъй като САЩ са съюзник и \"ние се нуждаем от тях\".По думите му \"вероятно Тръмп не го е грижа за изолацията, но ние като Г-6 представляваме реална сила\".\"\", посочи още Еманюел Макрон.От своя страна Трюдо коментира, че Канада ще продължи да защитава икономиката си. Канадският премиер увери, че страната му не е заплаха за сигурността на САЩ.Междувременно представител на френската администрация заяви пред \"Блумбърг\", че Франция е предупредила, че няма да се подпише под заключителната декларация в Квебек, ако САЩ не променят позицията си по спорни теми.", "date": "2018.06.07", "title": "Макрон заплаши САЩ с Г-6"}
{"url": "https://news.bg/bulgaria/nankov-proveryava-po-spisak-nad-100-obekta-v-slanchev-bryag.html", "text": "Регионалният министър Николай Нанков разпореди нова проверка на преместваемите обекти по плажната ивица в курорта \"Слънчев бряг\". Проверката е, който е подал списък с над 100 заведения. Единствено общинската власт може да мести преместваемите обекти по морето, заяви министър Нанков.\"Ние нямаме компетенциите към момента, функционални да се разпореждаме да премахваме преместваеми обекти, ако те са поставени в разрез с одобрените схеми\", отсече министърът. \"Сигнализирано ми е в списък, в който попадат над 100 обекта. Там има и данни за строежи\", допълни той.Експертите на Дирекцията за национален строителен контрол ще проверяват дали обектите отговарят на изискванията за преместваем обект или са строежи по смисъла на Закона за устройство на територията, както се посочва в подадения вицепремиера списък с обекти.В \"Слънчев бряг\" тези обекти могат да се местят единствено от местната власт със заповед на кмета или главния архитект, напомни министърът.Резултати от проверката ще има на 15 юни, увери мин. Нанков. Инспекцията ще бъде проведена на територията на \"Слънчев бряг\" на северния, централния и южния плаж.Нанков е категоричен, че в действията си не излизат от правомощията си по Закона за устройство на територията и няма да ги превишат.Той информира, че група народни представители от Обединени патриоти са внесли промени в Закона. С тези изменения ДНСК би имала правомощия да контролира и премахва незаконно поставени преместваеми обекти.Припомняме, Николай Нанков коментира и  за това, че се подготвя продажба на 20 дка от плажната ивица в \"Слънчев бряг\". Тогава Нанков бе категоричен, че  а само да ги управлява, беше позицията на Николина Ангелкова, министъра на туризма.", "date": "2018.06.07", "title": "Нанков проверява по списък над 100 обекта в \"Слънчев бряг\""}
{"url": "https://news.bg/regions/poroen-dazhd-navodni-ulitsite-na-smolyan.html", "text": "Половин часов пороен дъжд наводни улиците на Смолян. Шахтите не смогваха да поемат придошлите води, съобщи bTV.На много места по улиците се образуваха и наноси от пясък и камъни. От службата за Пожарна безопасност и защита на населението успокоиха, че при тях няма сигнали за проблеми от дъжда.В общината в Смолян са постъпили сигнали за наводнена асансьорна шахта и наводнено помещение на къща.Припомняме, вчера имаше над 15 см настилка от градушка в Родопите.", "date": "2018.06.07", "title": "Пороен дъжд наводни улиците на Смолян"}
{"url": "https://news.bg/int-politics/shvetsiya-odobri-stroitelstvoto-na-severen-potok-2.html", "text": "Правителството на Швеция е одобрило искането на руската компания Nord Stream 2 AG за строителството на газопровода \"Северен поток - 2\". Това съобщи министърът на промишлеността и иновациите Микаел Дамберг, цитиран от руските медии.Става въпрос за разрешение за участък от газопровода, който ще свързва Русия с Германия по дъното на Балтийско море.Швеция стана третата страна, която издава разрешение за строителство. По-рано това сториха Германия и Финландия.Проектът \"Северен поток-2\" включва строителството на две тръби с обща мощност 55 млрд. куб. м годишно от руското крайбрежие на Балтийско море до Германия. Новият газопровод ще бъде построен успоредно на действащия \"Северен поток\".Няколко страни са против проекта. На първо място Украйна, която се опасява от загубата на приходи от транзита на руски газ, и САЩ, които имат амбициозни планове да изнасят втечнен газ (LNG) за Европа.Освен това Латвия, Литва и Полша съвместно се обявиха срещу строителството на \"Северен поток-2\". Държавните ръководители на тези страни са убедени, че това е политически проект, целящ заобикалянето на Украйна и Полша като транзитиращи страни.Руският президент Владимир Путин настоява, че \"Северен поток-2\" е изключително и само икономически проект.", "date": "2018.06.07", "title": "Швеция одобри строителството на \"Северен поток-2\""}
{"url": "https://news.bg/world/turtsiya-prekrati-sporazumenieto-za-readmisiya-s-gartsiya.html", "text": "Турция прекрати изпълнението на споразумението за реадмисия с Гърция. Това е разкрил външният министър на турската държава Мевлют Чавушоглу пред Анадолската агенция, информира \"Ройтерс\".Решението е взето няколко дни, след като Гърция освободи от ареста четирима турски войници, избягали в балканската държава след опита за преврат в Турция през 2016 г.В понеделник Гърция освободи четирима войници след изтичане на мярката им за задържане. Все още не е решено по молбите им за убежище.\"Имаме двустранно споразумение за реадмисия. Ние прекратихме това споразумение за реадмисия\", отбелязал Чавушоглу, допълвайки, че ще продължи изпълнението на споразумението за мигрантите между ЕС и Турция.Според договореностите от 2001 г. 1 209 чужденци са депортирани в Турция от Гърция през последните две години, показват данни на гръцкото министерство за защита на гражданите.Чавушоглу пояснил, че вярва, че гръцкото правителство иска да разреши казуса с войниците, но гръцките съдии са под натиск от Запада.\"Правителството на Гърция иска да разреши този проблем. Ние също виждаме, че има сериозен натиск върху Гърция от Запада. Особено над гръцките съдии\", подчертал министърът.Осем турски войници избягаха в Гърция след опита за пуч в Турция през юли 2016 г. Гръцкият съд отхвърли молбата на Анкара за екстрадирането им.", "date": "2018.06.07", "title": "Турция прекрати споразумението за реадмисия с Гърция"}
{"url": "https://news.bg/world/nato-sazdava-dva-novi-komandni-tsentrove.html", "text": "НАТО ще създаде два нови командни центрове. Решението е било взето на провеждащата се днес среща на военните министри от Алианса.Говорителката на НАТО Оана Лунгеску разкри в профила си в \"Туитър\", че двете структури ще бъдат разположени в Германия и САЩ.Новият команден център за Атлантика ще се намира в Норфолк, а командването по логистиката ще е в Улм, Германия, написа Оана Лунгеску.Медиите вече разкриха, че САЩ ще окажат натиск над НАТО за създаване и разполагане на повече сили за сдържане на Русия. Става дума за повече военни, кораби и самолети.Министрите на отбраната от НАТО одобриха план за укрепване на силите за бързо реагиране. Той предвижда към 2020 година Алиансът да разполага с 30 изтребителни ескадрили, 30 бойни кораба и 30 механизирани батальона. Те трябва да в бойна готовност в срок от 30 дни, разкри генералният секретар Йенс Столтенберг. Командната структура ще бъде увеличена с 1 200 офицери.Основният форум започна с обсъждане на подготовката на предстоящата Среща на върха на НАТО, която ще се проведе на 11-12 юли 2018 г. Фокусът на дискусиите беше справедливото споделяне на тежестите и отговорностите в Алианса, включително изпълнението на ангажимента за инвестиции в отбраната, съобщиха от министерството на отбраната.Министрите обсъдиха развитието на възпиращия и отбранителен потенциал на НАТО и съгласуваността на усилията на съюзниците в тази област. Бяха дискутирани и рамката за Юга, предприетите от НАТО действия за модернизация и адаптация, които включват адаптация на Командната структура на Алианса, както и промените на институционално ниво.", "date": "2018.06.07", "title": "НАТО създава два нови командни центрове"}
{"url": "https://news.bg/crime/otstraniha-desislava-ivancheva-ot-kmetskiya-post.html", "text": "Специализираният апелативен съд окончателно отстрани от кметския пост кмета на столичния район \"Младост\" Десислава Иванчева, съобщи БНР.Според прокуратурата, въпреки че е от почти два месеца в ареста, Иванчева продължава да управлява общината.Решението стана факт след продължило над 7 часа заседание, което беше отлагано няколко пъти.  Производството за заместничката ѝ Биляна Петрова беше прекратено, след като стана ясно, че тя е уволнена от и.д. кмет Румен Русев.Припомняме, по време на днешното заседание Десислава Иванчева и Биляна Петрова бяха въведени в съдебната зала с белезници. Днес, от третия път Специализираният апелативен съд даде ход по същество на делото за окончателно отстраняване от кметския пост на кмета на столичния район \"Младост\" Десислава Иванчева и заместника ѝ Биляна Петрова.Иванчева и Петрова, поискаха да не се дава ход на делото и още време да препишат всички СРС-та по делото, защото установили, че е започнала подмяна на страници.Диалози между другия обвиняем Петко Дюлгеров и бизнесмена, от когото, според прокуратурата, тримата са поискали и получили 70 хиляди евро Александър Ваклин, които вече били чели, няколко дни по късно били редактирани в полза на Ваклин, твърдят Иванчева и Петрова.Двете останаха в съдебната зала с белезници до влизането на съдебния състав. Те не успяха да осъществят комуникация с медиите чрез коментари и предварително подготвени написани листове.Заместник-кметицата Биляна Петрова освен това поиска отвод на всички съдии от Специализирания апелативен съд, защото били предубедени, както и цялата прокуратура.Тричленният съдебен състав отказа да си даде отвод с мотив, че не смята, че е заинтересован от изхода на процедурата по отстраняване от длъжност на двете.Според съдебния състав опасенията на Биляна Петрова били \"абстрактни\", тъй като няма никакви доказателства, че те ще действат небезпристрастно. Час след началото на заседанието все още не е започнало обсъждането на конкретния предмет на делото, а именно да бъдат ли окончателно отстранени от постовете им.Заповед на Иванчева от килията за уволнението на заместника ѝ Румен Русев - по-късно назначен за и.д. кмет на \"Младост\", мотивира прокуратурата да поиска отстраняването ѝ. В заповедта разследващите видяха заплаха срещу ключов свидетел, разказал за корупционните практики в общината.Преди две седмици Спецсъдът позволи на обвиняемите Десислава Иванчева и Биляна Петрова да четат секретните материали по делото, и отложи на два пъти окончателното решение.Във вторник двете пристигнаха в Апелативния специализиран съд с листа, на които бяха преписани на ръка откъси от СРС-та. В тях представени с инициалите Д. и В., те се чудят как \"ББ и ЦЦ търпят Иванчева\", притесняват се, че \"София ще се напълни с такива като нея и даже ще се появят на държавно ниво, ако не бъдат взети мерки\", те обсъждат и дали да не я заведат на Витоша, ако откаже да вземе парите.Припомняме, на 17 април 2018 г. кметът на столичния район \"Младост\" бе показно арестувана в центъра на София. Тя престоя часове наред на улицата, заобиколена от полицаи, служители на прокуратурата и на антикорупционната агенция. Арестът стана ден преди обявената пресконференция за опасността от застрояване на зелените площи в района и седмици след като Иванчева бе сезирала прокуратурата за съмнения за фалшификация на документи от страна на инвеститор. На 20 април Спецсъдът остави за постоянно в ареста Десислава Иванчева.На 23 май 2018 г. спецпрокуратурата поиска от Спецсъда да отстрани Иванчева като кмет на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че назначава пиара на района Петър Кърджилов за зам.-кмет на \"Младост\".От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда магистратите решиха да отстранят Иванчева от длъжност. Решението беше обжалвано пред Апелативният специализиран съд.Според кметицата на \"Младост\", кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а бяхме помолили за пресконференция\", отбеляза Иванчева и добави, че това е политическа атака, която не трябва да бъде подкрепяна от съда.Биляна Петрова от своя страна коментира, че й е идвало да се самоубие, а първоначално си е помислила, че е отвлечена. \"Не разбирам какво съм направила и не знам за какво ме обвиняват прокурорите\", каза през сълзи Петрова.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, решиха да отпуснат на Иванчева и Петрова 3-дневен срок, така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар Петър Кърджилов, който, по думите ѝ, ще продължи каузата \"Зелен Младост\".Междувременно обаче стна ясно, че след два часа дебат Столичният общински съвет е избрал именно Румен Русев за изпълняващ длъжността районен кмет на \"Младост\".", "date": "2018.06.07", "title": "Отстраниха Десислава Иванчева от кметския пост"}
{"url": "https://news.bg/world/tramp-gotov-da-pokani-kim-chen-un-v-sasht.html", "text": "Американският президент Доналд Тръмп заяви, че може да покани севернокорейският лидер Ким Чен-ун в САЩ, ако срещата в Сингапур протече успешно. Това съобщи Си Ен Ен.\"Ако нашите разговори протекат добре, тогава\", загатна Тръмп в отговор на въпрос дали възнамерява да покани лидера на КНДР в Съединените щати.Той също така добави, че ако Ким Чен-ун пристигне в САЩ, срещата с него ще се състои в Белия дом.Доналд Тръмп разкри плановете си за Ким Чен-ун на пресконференция след срещата си с японския премиер Шиндзо Абе.", "date": "2018.06.07", "title": "Тръмп готов да покани Ким Чен - ун в САЩ"}
{"url": "https://news.bg/world/islyamska-darzhava-s-iznenadvashta-ataka-v-siriya.html", "text": "Ислямска държава уби най-малко 17 проправителствени бойци, включително шест войници в изненадващи атаки в южна Сирия, съобщиха местни медии.Сред убитите проправителствени войници са иранци и бойци, принадлежащи на ирански шиитски милиции.Девет екстремисти също са изгубили живота си в нападенията в пустинята на южната провинция Суада, съобщи базираната във Великобритания Сирийската обсерватория за правата на човека.Това бяха първите атаки на Ислямска държава в района. За последен път нападения на ислямисти бяха от преди година.През 2014 г. Ислямска държава обяви \"халифат\" в Сирия и съседен Ирак, но оттогава загуби голямата част от тази територия, след като беше подложена на атаки от подкрепяните от Русия проправителствени сили, така и на военната кампания от кюрдите, подкрепяни от САЩ.", "date": "2018.06.07", "title": "Ислямска държава с изненадваща атака в Сирия"}
