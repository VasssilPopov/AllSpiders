{"url": "https://news.bg/health/ministar-ananiev-vaksinirayte-detsata-si.html", "text": "Ваксините не са враг на децата, те ги предпазват от заболявания, които могат да имат дългосрочни последици и доведат до проблеми, след като те пораснат.За това предупреди министърът на здравеопазването Кирил Ананиев в предаването \"Панорама\" на БНТ.На фона на установените случаи на заразяване с морбили той призова родителите да ваксинират децата си.\"Убеден съм, че сме създали необходимата организация, за да овладеем заразата с морбили. Изпратили сме подробни указания на районните здравни инспекции. Осигурени са и необходимите ваксини, ако се налага извънредна ваксинация.\" - увери здравният министър.На въпрос за здравната реформа той заяви, че за да има промяна в тази сфера, е необходимо да се обединят възможностите и способностите на цялото общество.\"Обещах да работя в консенсус с всички участници в този процес - всички съсловни организации, пациентски организации, синдикати, работодатели. Мисля, че през тази година и три месеца не наруших това свое обещание.\" - посочи Ананиев.По думите му, \"публичният ресурс в системата не е толкова голям и не съответства на ресурса, който се отделя в развитите европейски държави на глава от населението\".Министърът посочи, че целта на реформата е да се промени здравната система чрез оптимизиране, преструктуриране и чрез по-ефективно изразходване на средствата чрез нов тип контрол.\"Веруюто ми и веруюто на моя екип е да променим здравната система чрез оптимизиране, преструктуриране на тази система, чрез увеличаване ефективността на разходване на средствата, чрез съвършено нов тип контрол. Искаме да намерим онзи път, по който ще направим осветяване на ресурса, който се използва в здравната система, за да бъде разпределен по ясни, прозрачни правила.\" - коментира той.Министърът на здравеопазването съобщи, че изграждането на националната единна информационна система е в ход. Вече текат обществените поръчки. Ананиев изрази надежда голяма част от модулите да бъдат готови до края на годината, включително за издаване на електронна рецепта и електронно направление.Вече се работи и по информационна електронна система за нуждите на ТЕЛК, в която ще проследява движението на пациента и заедно с всички негови заболявания, изследвания. Тя ще намали възможността за измами.", "date": "2019.02.15", "title": "Министър Ананиев: Ваксинирайте децата си!"}
{"url": "https://news.bg/politics/borisov-postavi-pred-barnie-vaprosa-za-sotsialnite-i-zdravnite-pensii-sled-brekzit.html", "text": "Министър-председателят Бойко Борисов постави пред главния преговарящ на ЕС по въпросите за Брекзит Мишел Барние въпроса за социалните и здравните пенсии на българите след излизането на Великобритания от ЕС. Двамата проведоха двустранна среща в рамките на Мюнхенската конференция по сигурността.Борисов обяснил на Барние и че България е в напреднала подготовка за всички възможни сценарии за Брекзит. \"Вече имаме два приети плана за действие, свързани с оттеглянето на Великобритания от ЕС - със и без сделка\", заяви Борисов.По думите на премиера след развода за страната ни на първо място стоят правата на гражданите, включително - социалните и здравните пенсии. Според Борисов споразумението за оттегляне на Великобритания от ЕС било възможно най-добрата основа за уреждането на последващите казуси. \"То (споразумението - бел. ред.) определя деликатен баланс, който гарантира правата на гражданите и бизнеса, бюджета на ЕС, целостта на Единния пазар и мирния процес в Ирландия\", допълни българският министър-председател.Борисов се надява парламентът на Острова да подкрепи споразумението. Според него в този ключов момент единството на 27-те страни членки на ЕС е от изключителна важност, пишат в прессъобщение от Министерски съвет.", "date": "2019.02.15", "title": "Борисов постави пред Барние въпроса за социалните и здравните пенсии след Брекзит"}
{"url": "https://news.bg/crime/zaloviha-13-nelegalni-migranti-i-kanaldzhiya-ot-burgas.html", "text": "Заловиха 13 нелегални мигранти край елховското село Лалково.Мъжете са били задържани на 13 февруари при специализирана полицейска операция. Всички са с афганистански произход, като трима от тях са непълнолетни.Все още се изяснява съучастието на жител от Елхово, за който има данни, че е трябвало да ги превози към вътрешността на страната.Задържан е и мъж от Бургас, за когото се предполага, че е координирал действията по извозването на мигрантите.Работата по случая продължава.", "date": "2019.02.15", "title": "Заловиха 13 нелегални мигранти и каналджия от Бургас"}
{"url": "https://news.bg/int-politics/yaponiya-nastrahna-ot-yadreni-bombardirovachi-na-rusiya-nad-yaponsko-more.html", "text": "Руски бомбардировачи, способни да носят ядрени оръжия, са извършили тренировъчен полет над Японско море, което е накарало Токио да вдигне по спешност самолети от военновъздушните сили, за да ги прихване, съобщава \"Интерфакс\", цитирайки руското военно министерство.Японските изтребители са придружили руските бомбардировачи по време на част от техния повече от 15-часов полет, който също така е преминал над Охотско море и източните части на Тихия океан, уточниха руските военни.Русия редовно извършва подобни провокации по целия свят. ", "date": "2019.02.15", "title": "Япония \"настръхна\" от ядрени бомбардировачи на Русия над Японско море"}
{"url": "https://news.bg/int-politics/rusiya-prodalzhava-da-ne-otrazyava-prizivite-na-nato-da-spazva-dogovora-za-raketite.html", "text": "Генералният секретар на НАТО Йенс Столтенберг се срещна в кулоарите на Мюнхенската конференция за сигурността с руския външен министър Сергей Лавров.Столтенберг е заявил, че двамата са обсъдили Договора за ликвидирането на ракетите със среден и малък обсег, Украйна и Афганистан, като не е имало нова готовност от страна на Москва да се върне към спазването на договора от 1987 г.\"Нямаше нови сигнали от руската страна\", посочи шефът на НАТО, допълвайки: \"Продължавам да ги призовавам да се завърнат към спазването на договора.\"Той добавил, че \"подчертах, че е налице прозорец от възможности, защото процесът по оттеглянето ще отнеме шест месеца и през това време Русия, разбира се, има възможност да се завърне към спазването му\".По думите на Столтенберг, разузнавателна информация от няколко съюзници в НАТО, не само от САЩ, показвала, че Русия е в нарушение на договора за ракетите.\"Няма нови американски ракети в Европа\", увери той, допълвайки: \"Има нови руски ракети, способни да носят ядрени бойни глави.\"\"Няма съмнение, че Русия нарушава договора\", отсече шефът на НАТО.Той каза също, че няма нужда съюзниците от НАТО да отвръщат с огледални действия на Русия и да разполагат отново ракети със среден обсег в Европа.", "date": "2019.02.15", "title": "Русия продължава да не отразява призивите на НАТО да спазва договора за ракетите"}
{"url": "https://news.bg/regions/spirat-priema-na-detsa-v-detskite-gradini-v-bansko-zaradi-zarazata-ot-morbili.html", "text": "Приемът на деца в детските градини на територията на община Банско временно се преустановява със заповед на кмета заради заболяването от морбили.В заповедта се нарежда на директорите на училищата и детските заведения да следят за спазването на хигиенно-санитарните изисквания за предпазване от поява и разпространение на заразни заболявания сред децата. Трябва да се извършва и стриктен сутрешен филтър, за да не бъдат допускани деца със здравословни оплаквания.В съобщението се посочва, че заповедта влиза в сила от днес за неопределен срок до отминаване на опасността от поява и разпространение на заразни заболявания на територията на общината.Припомняме, до момента има . 18 от заразените са деца.", "date": "2019.02.15", "title": "Спират приема на деца в детските градини в Банско заради заразата от морбили"}
{"url": "https://news.bg/society/api-podmenya-tabelite-po-granitsata-s-makedoniya.html", "text": "Пътните табели по границата между Българи и Македония ще бъдат подменени, съобщиха от Агенция \"Пътна инфраструктура\" (АПИ).На новите табели ще пише, че страната ни вече граничи с Република Северна Македония.Предстои да бъдат сменени табелите по републиканските пътища до два пункта на територията на област Кюстендил и два на територията на област Благоевград, предаде БНР.Припомняме, тази седмица в съседна Македония вече подмениха табелите .По-рано днес пък Скопие официално уведоми страните членки на ООН, , за новото конституционно име на страната - Република Северна Македония.", "date": "2019.02.15", "title": "АПИ подменя табелите по границата с Македония"}
{"url": "https://news.bg/world/tramp-sas-zatlastyavane.html", "text": "Президентът на САЩ Доналд Тръмп официално е със затлъстяване, става ясно от данните от годишния медицински преглед на държавния глава, информира \"Индипендънт\".Тръмп е 110 килограма.Американският лидер е преминал през ежегодния медицински преглед в петък, 8 февруари, в Националния военен медицински център \"Уолтър Рийд\". Той е прегледан от личния лекар на президента Шон Конли.Според разкритите резултати президентът е в \"много добро здраве\", но е наддал 2 килограма.С тези два килограма Тръмп вече не е с наднормено тегло, а със затлъстяване. Той е висок 190 сантиметра. Според Индекса на телесната маса американският лидер е със затлъстяване І степен (30.0 - 34.9).Прегледът е продължил около четири часа. Американският президент е бил прегледан от 11 специалисти.През миналата година беше съобщено, че ", "date": "2019.02.15", "title": "Тръмп със затлъстяване"}
{"url": "https://news.bg/regions/bliznatsi-ot-burgas-pripadnaha-ednovremenno-na-razlichni-mesta.html", "text": "19-годишни близнаци от Бургас припаднаха едновременно на различни места в града, предаде БНР.Около 15.39 часа 50-годишна бургазлийка сигнализирала в полицията, че открила в дома си единия от двамата си синове в безпомощно състояние.На мястото незабавно се отзовали полицейски патрул и екип на спешна помощ, които откарали младежа в болница. Малко по-късно - към 16.10 часа постъпил втори сигнал, че в района на ул. \"Ген. Гурко\" 8 в безпомощно състояние е открит и вторият близнак. Той бил с нараняване в областта на главата, което вероятно получил при падането на земята. Вторият младеж също бил откаран в болницата.На двете момчета се правят изследвания, за да се установи точното им здравословно състояние. Към момента те са стабилизирани.Работата по случая продължава.", "date": "2019.02.15", "title": "Близнаци от Бургас припаднаха едновременно на различни места"}
{"url": "https://news.bg/world/amerikanski-voenen-samolet-dostavya-250-t-humanitarna-pomosht-na-venetsuela.html", "text": "Американски военен самолет ще достави 250 тона хуманитарна помощ на венецуелската граница с Колумбия, съобщава АП.Осведомителната агенция се позовава на изтекъл в публичното пространство имейл на Държавния департамент на САЩ до Конгреса. В имейла се отбелязва, че доставките ще започнат да пристигат в събота.Според информацията използването на военнослужещи трябва да засили натиска върху венецуелския президент Николас Мадуро. Така за първи път ще се проведе американска военна мисия за хуманитарна помощ по време на възникналата във Венецуела криза.По-рано Мадуро категорично обяви, че администрацията му няма да приеме хуманитарна помощ от САЩ. Той предупреди, че Вашингтон се опитва да организира въоръжена намеса.Припомняме, Хуан Гуайдо се обяви за, около две седмици след началото на втория мандат на Мадуро, който спечели президентските избори през 2018 г.", "date": "2019.02.15", "title": "Американски военен самолет доставя 250 т хуманитарна помощ на Венецуела"}
{"url": "https://news.bg/world/obama-shteshe-da-zapochne-voyna-s-kndr-obyavi-tramp.html", "text": "Бившият президент Барак Обама щеше да започне война със Северна Корея.Това заяви настоящият лидер на Съединените американски щати Доналд Тръмп на пресконференция в Белия дом, , за да получи пари за строителството на стена по границата с Мексико.Тръмп подчерта, че Обама е разглеждал КНДР като най-голямата заплаха за безопасността и е бил готов да започне война с Пхенян. Американският лидер добави, че сега има много добри отношения с вожда на КНДР Ким Чен-ун и двете държави продължават да преговарят.Държавният глава на САЩ също отбеляза, че японският премиер Шиндзо Абе му е изпратил писмо, в което обявява, че лично ще го номинира за Нобеловата награда за мир заради успешните преговори със Северна Корея.Тръмп смята, че Япония сега се чувства в безопасност, след като КНДР прекрати ракетните изпитания, което е в резултат на успешните преговори, които ще ", "date": "2019.02.15", "title": "Обама щеше да започне война с КНДР, обяви Тръмп"}
{"url": "https://news.bg/politics/radev-obmislyal-dali-da-nalozhi-veto-na-promenite-v-izborniya-kodeks.html", "text": "Президентът Румен Радев обмисля дали да наложи вето на приетия Изборния кодекс. Това каза самият той пред БНР по време на посещението си в Хасково, където участва в дискусия с представители на регионалния бизнес и на техни международни партньори. Той обаче щял да реши това окончателно, след като се върне в президентството.На днешната среща с бизнеса държавният глава заяви, че властта трябва да осигури прозрачна и справедлива обществена и бизнес среда, както и да се гарантират ясни критерии и еднакви условия за достъп на всички фирми до обществените поръчки.Каквито и икономически, данъчни и социални модели да разработваме и да прилагаме, те няма да имат ефект, ако не се смени радикално политическата среда и стилът на управление в държавата, коментира още Радев.Държавният глава посочи, че всички в обществото трябва да настояват за по-голяма прозрачност и отговорност на политическия елит за начина, по който се вземат важни управленски решения, особено когато става въпрос за изразходването на публичен ресурс. Ние трябва да настояваме властта да изпълнява по най-добрия начин обществения договор, категоричен бе той и допълни, че това означава да се осигури прозрачна и справедлива обществена и бизнес среда.Според държавния глава е от съществено значение да се гарантират прозрачни и ясни критерии и еднакви условия за достъп на всички фирми до обществени поръчки.По думи на Радев основният проблем на българската икономика е  Президентът отново подчерта, че за да се променят тези негативни тенденции, е необходимо общонационално усилие.Президентът открои и необходимостта държавата да се ангажира с развитието на перспективно образование.Става дума не само за основно и висше, а особено за средно професионално образование, което да бъде ориентирано към икономическите специфики на всеки регион, обясни той.Според него административната и финансовата децентрализация на общините също ще допринесе за това гражданите да бъдат ангажирани с проблемите и тяхното решаване.Ако държавата успее да осигури необходимите условия, българският бизнес ще разгърне много бързо своя потенциал и ще постигне бързи и осезаеми резултати за цялото общество, заяви Радев.Като съществен проблем пред българската икономика президентът открои сферите, \"в които има изкривяване на пазарните отношения, а в някои на практика няма пазарни отношения - най-вече при разпределянето на крупни инфраструктурни проекти със \".Липсата на ясни перспективи за развитие пред , \" от близо 1 млрд. лева, преговорите с \"ЕЙ и ЕС Гълъбово\" и \"КонтурГлобал\", неяснотата пред ядрената енергетика, както и неучастието на страната ни в европейски проекти за разработване на перспективни енергийни източници също бяха посочени от президента като въпроси, за които са необходими ефективни решения.Относно  у нас президентът подчерта, че това е стратегическа цел за страната ни, която обаче изисква предварителна оценка на рисковете и програми за тяхното минимизиране.", "date": "2019.02.15", "title": "Радев обмислял дали да наложи вето на промените в Изборния кодекс"}
{"url": "https://news.bg/society/branimir-botev-s-novi-obvineniya-po-adres-na-angelkova.html", "text": "Бившият заместник-министър на туризма Бранимир Ботев излезе с нови обвинения по адрес на министъра на туризма Николина Ангелкова.Пред bTV Ботев обвини Ангелкова, че заради нея в момента не действа система, която можела да засече , чието име беше замесено около отравянето на бизнесмена Емилиян Гебрев.По думите на Ботев Ангелкова е блокирала системата, която е можела да засече \"Федотов\". Става въпрос за система за вътрешно движение, която отчитала в реално време движението на чуждестранни граждани на територията на България от гранична точка до гранична точка. Системата обаче не се прилага, въпреки че била заложена в родното законодателство. Системата била върната по необясними за Ботев причини.\"Системата трябваше да бъде приложена през 2014 година и досега тя не е внедрена. Тя отчита в реално време движението на чуждестранни граждани на територията на България от гранична точка до гранична точка - от влизане до тяхното излизане. Без нея вътрешното движение продължава да бъде една огромна черна дупка\", обясни Ботев.Бившият зам.-министър твърди, че през 2014 година системата е била готова да бъде задействана. По въпроса даже работила работна група, включваща заместник-министри на всички ключови ведомства. Изготвен бил и списък с обектите, от които в реално време да се подава информация.\"Защо тази система пет години не се въвежда и защо това беше първото нещо, което беше блокирано от настоящия и тогавашен министър на туризма, аз нямам отговор. Парите, които бяха заложени в бюджета, за да се задейства тази система, бяха върнати от министъра на туризма в Министерството на финансите. Това може да се провери в бюджета. Нещо повече - имаше европейски пари, които също не бяха използвани за тази работа\", разкри Ботев.Той посочи точно това като причина за голямото разминаване на броя на туристи, които отчитат от министерството за 2018 година, и данните на НСИ, а именно - разлика в над 3 милиона души.Припомняме, преди половин година бившият зам.-министър на туризма , че данните, които предоставя ведомството, са неверни. По думите му в туристическия сектор има \"драстично разминаване\" между данните за прихода от туризма в икономиката. Министерството казвало едно, а международната организация WTTC - друго.\"Говори се за близо 9 млн. туристи, а в същото време туристите, които реално са осъществили нощувки в България са от порядъка на 3.5 млн. Останалите са или транзитно преминаващи, или посетители - това не са туристи. Или някъде другаде изчезват тези цифри - ако ние наистина имаме 9 млн. туристи, има 17 млн. нощувки, които отчита Националния статистически институт (НСИ), които грижливо се пропускат и не се казват. Някой ще повярва ли, че идват туристите в България, стоят два дни и си тръгват\", заяви тогава Ботев.", "date": "2019.02.15", "title": "Бранимир Ботев с нови обвинения по адрес на Ангелкова"}
{"url": "https://news.bg/politics/borisov-prizna-svetat-e-strashno-nesiguren.html", "text": "Светът е страшно несигурен.Това заяви министър-председателят Бойко Борисов, който присъства на Международната конференция по сигурността в Мюнхен.\"Светът е страшно несигурен. Виждате надпревара в ядреното оръжие, надпревара в ракетните системи, надпревара във въоръжението, счупени дипломатически отношения...\", каза премиерът пред журналисти.Борисов е разтревожен и от случващото се в Черно море.\"Усещам, че регионът ни в следствие на конфликтите Русия - Украйна никак няма да бъде спокоен\", прогнозира той и апелира всички български политици по всички линии да се мобилизират, така че да се брани мирът.На въпрос относно процедурата за купуването на изтребители Ф-16 Борисов посочи, че ще настоява за завод за ремонт на самолетите в България. Така страната ни щяла да се развива колкото се може повече в тази промишленост.\"България стои много добре и виждате, че всички ни хвалят. Ако се стегнем и във вътрешен план - малко по-скромно, защото никой не е забравил само преди колко години беше кабинетът на БСП с премиера Орешарски и какво се случи с банкова система и всичко\", коментира още премиерът.Относно промените в Изборния кодекс и критиките към приетите промени, Борисов изтъкна, президентът Румен Радев е спечелил избори при същия Избирателен кодекс и то при управлението на ГЕРБ.\"Значи - ако можеш да печелиш, си спечелваш. Както и аз при тяхното управление\", натърти Борисов.", "date": "2019.02.15", "title": "Борисов призна - светът е страшно несигурен"}
{"url": "https://news.bg/politics/asb-nezabavno-da-se-preseche-deynostta-na-ruskite-spetssluzhbi-u-nas.html", "text": "Незабавно да бъде пресечена дейността на руските специални служби в България - за това призовава Атлантическият съвет на България.От организацията категорично настояват за оставките на главния прокурор Сотир Цацаров, на министъра на вътрешните работи Младен Маринов и на цялото ръководство на ДАНС начело с нейния председател Димитър Георгиев.Наред това от АСБ апелират правителството да изгони от страната на поне трима руски дипломати като ясен знак, че страната ни няма да търпи руската намеса във вътрешните работи на България.В официална декларация от АСБ напомнят, че българското общество научи благодарение на чуждестранни източници за ролята на руското военно разузнаване ГРУ при отравянето на Емилиян Гебрев и други двама български граждани, както и за трансферите на огромни суми от Държавната петролна компания на Венецуела до българска банка.\"Атлантическият съвет на България отбелязва, че и в двата случая държавните институции, по-конкретно ДАНС, МВР и Прокуратурата, се активираха по принуда, тъй като мащабите на тези скандали и тяхното международно измерение не позволяват премълчаване и \"снишаване\". Разследване и по двата скандала може вече да е започнало, но въпросът е дали българските институции могат и искат да го доведат до успешен край и виновните да бъдат наказани съгласно закона.\" - посочват от АСБ.Документът е изпратен до президента, председателя на Народното събрание, министър-председателя и отговорните министри от правителството, до Главната квартира на НАТО, Европейската комисия и посолствата на партньорски държави.", "date": "2019.02.15", "title": "АСБ: Незабавно да се пресече дейността на руските спецслужби у нас"}
{"url": "https://news.bg/bulgaria/opashki-pred-dans-zaradi-obuchenieto-sreshtu-prane-na-pari.html", "text": "Стотици хора се струпаха на опашки пред ДАНС и пощите, тъй като днес изтича срокът, в който фирми, неправителствени организации и кметове трябва да докладват официално на службите как ще обучават персонала си срещу пране на пари. За тези, които не го направят, санкциите са от 1000 до 10 000 лева за физически лица и от 2000 до 20 000 лева за фирми. Най-сериозни са глобите за банки и застрахователи - до 50 хиляди лева.Заради голямото струпване на хора в последния момент от ДАНС удължиха работното си време и обявиха, че е разрешено изпращане на документите до мейла на финансовото разузнаване.За да разбират службите навреме къде има риск от пране на пари, законът беше приет, така че над 100 000 души - адвокати, счетоводители, търговци, одитори, банкери и застрахователи, да докладват пред ДАНС, че ще са нащрек да не ги въвличат в схеми. Същевременно те се задължават да обучават служителите си на това.\"Аз съм адвокат, сама съм в кантората. Нямам служители и въпреки това съм задължена по закон да подавам план как аз да се самообучавам. Губим си времето с безсмислени неща. От три дни се занимавам с личния ми план и с плановете на няколко фирми. Кой ще отвори пликовете и как ще се обработят и класират - за мен това е абсурдно.\" - коментира адвокат Мария Вълканова.Новите правила засягат и неправителствените организации.\"Играчите са много различни - една банка, която оперира с различни клиенти от цял свят е едно, не може да има същите задължения като един адвокат - сам в кантора, или граждански организации, които нямат и служители - голяма част от тях\", заяви Надя Шабани, директор на Българския център за нестопанско право.След днешния срок следва и друг: до 12 май фирмите трябва да изпратят още документи - вътрешни правила как да действа фирмата, за да не влиза в схеми за пране на пари и тероризъм.От агенцията разясниха, че получават документите основно в последните два дни, но това не е проблем, тъй като ще ги разделят по категории и ще ги използват при проверки на място, когато преценят, че има риск от пране на пари.", "date": "2019.02.15", "title": "Опашки пред ДАНС заради обучението срещу пране на пари "}
{"url": "https://news.bg/world/tramp-obyavi-natsionalno-izvanredno-polozhenie.html", "text": "Президентът на САЩ Доналд Тръмп обяви национално извънредно положение на американско-мексиканската граница, за да се сдобие с пари за строителството на обещаната от него гранична стена, съобщават световни агенции.Американският лидер се обърна към нацията в \"Роуз гардън\" в Белия дом.Той ще се възползва от извънредното положение, за да използва пари на данъкоплатците за финансиране строителството на стената без одобрението на Конгреса.Мярката, която според критици е противоконституционна, се очаква да бъде оспорвана в съда. Някои републиканци смятат, че решението на американския лидер е лоша идея.Държавният глава отбеляза, че извънредното положение е необходимо заради кризата с трафика на хора, наркотици и мигранти.Доналд Тръмп поясни, че ще се подпише под законопроект за границата и ще обяви извънредно положение, за да се сдобие със средствата. Така той ще използва правомощията си, за да заобиколи Конгреса.Милиардерът отбеляза, че ще изгради стената \"не защото е предизборно обещание, което е\", а заради наркотрафика през границата.Според него стената ще бъде страхотно нещо, \"защото ние имаме инвазия на наркотици, инвазия на хора, това е неприемливо\".Много пъти в миналото президенти на САЩ са обявявали национално извънредно положение, каза той и добави, че е \"много просто, искаме да спрем внасянето на наркотици в страната ни. Искаме да спрем престъпниците и бандите да влизат в държавата ни\".Той подчерта, че ще подпише финалните документи за извънредното положение след пресконференцията и добави, че след това правителството ще бъде съдено.\"И ние най-вероятно ще получим лошо решение. И след това ние ще стигнем до Върховния съд\", прогнозира той ситуацията. Тръмп изрази надежда, че Върховният съд ще излезе с положително решение.Очаква се процесът да продължи с месеци.Джим Акоста от Си Ен Ен, който не е харесван от президента на САЩ, попита държавния глава защо обявява извънредно положение, а в същото време статистиката показва, че миграцията е най-ниското ниво от десетилетие.\"Наистина ли вярвате на тази статистика\", попита Тръмп. \"Гардиън\" коментира, че тази статистика е именно на правителството.Тръмп обясни, че е разглеждал статистика, която е в противоречие с данни, съобщени от митническите и гранични служби.Запитан откъде е взел тази статистика, лидерът на Щатите отговори: \"Използвам много статистики\".Междувременно милиардерът съобщи, че търговията между САЩ и Великобритания ще се увеличи \"много съществено\" след Брекзит. Той посочи, че ще сключат ново търговско споразумение с Обединеното кралство.Тръмп също така се очаква да се подпише под законопроекта за финансиране на правителството, който беше одобрен от Конгреса вчера. Със законопроекта се предотвратява ново спиране на работата на държавните институции.Тръмп ще получи около 8 милиарда долара за стената.ABC News посочва откъде Тръмп ще вземе средствата: 1,375 милиарда долара от Конгреса; 600 милиона долара ще дойдат от финансовото министерство и по-конкретно средства, които са събрани при конфискацията на наркотици; 2,5 милиарда долара от програма на Пентагона за борба с наркотиците и 3,5 милиарда долара от военния бюджет на Пентагона за строителство. За последното е необходимо да се обяви извънредно положение, за да се използват средствата.", "date": "2019.02.15", "title": "Тръмп обяви национално извънредно положение"}
{"url": "https://news.bg/crime/dovedoha-mityo-ochite-s-polet-ot-istanbul.html", "text": "Екстрадираният от Турция Димитър Желязков-Митьо Очите, кацна на летище София с полет от Истанбул на Турските авиолинии, съобщиха от МВР.Той беше предаден на разследващия екип от Специализираната прокуратура. Най-вероятно ще му бъде поискана мярка \"задържане под стража\".Желязков беше предаден на представители на българската съдебна охрана на борда на самолета още на летището в Истанбул.46-годишният Желязков беше задържан в Истанбул на 04 август 2018 г. в изпълнение на молба за неговото международно издирване по линия на Интерпол, напомнят от МВР. Това стана във връзка с наказателното му преследване в България по производство на Специализираната прокуратура. Обвинен е в участие в организирана престъпна група за рекет, изнудвания и палежи по морето.Уточнява се, че в срока на задържането му главният прокурор на България е отправил молба за екстрадицията му в съответствие с Европейската конвенция за екстрадиция, която е уважена от турските власти.", "date": "2019.02.15", "title": "Доведоха Митьо Очите с полет от Истанбул"}
{"url": "https://news.bg/world/v-severna-makedoniya-predotvratiha-teroristichen-akt-na-idil.html", "text": "Властите на Република предотвратиха терористично нападение, планирано от членове на \"Ислямска държава\", съобщи БНР с позоваване на вътрешното министерство на страната. Това е станало след сигнал от посолството на САЩ в страната.Полицията е претърсила помещения в редица населени места и е конфискувала предмети и устройства, които биха могли да се използват за нападение.Посолството на САЩ в Скопие издаде предупреждение към пътуващите в Северна Македония американци за \"повишен риск от терористични нападения\".Според статистика от 2016 година, около 150 македонски граждани, предимно от албански произход, са пътували до Сирия и Ирак, за да се бият редом с джихадистите. През миналата година 8 екстремисти бяха осъдени в Албания за терористичен заговор срещу израелски футболисти.", "date": "2019.02.15", "title": "В Северна Македония предотвратиха терористичен акт на ИДИЛ  "}
{"url": "https://news.bg/bulgaria/boyko-noev-rusiya-zalichava-sledite-na-otrovitelite-na-gebrev-i-skripal.html", "text": "Опитите за убийство на бизнесмена Емилиян Гебрев, сина му и управителя на неговата фирма са съчетание на български и руски интереси в оръжейния бизнес. Това заяви бившият министър на отбраната Бойко Ноев в пред БНТ.\"За мен няма съмнение, че опитите за убийство е съчетание на български и руски интереси в оръжейния бизнес.\" - посочи Ноев.Той каза още, че може да се смята за сигурно, че покушението е извършено с вещество от \"семейството на новичок\".По думите му, Гебрев е имал интерес към купуването на \"Дунарит\" още през 2015 г., когато е бил отровен. Тогава с него се свързали представители на завода, които поискали той да го спаси.Бившият военен министър сподели, че е приятел на Гебрев и е бил до него, когато е лежал във Военна болница след отравянето.Той отхвърли информацията, че отравянето се дължи на консумация на рукола и кафета. Ноев подчерта, че тримата отровени никога не са се хранили на една маса в този период.Ноев увери, че може да гарантира за информацията, както и че я е предоставил на следствието.Ексминистърът посочи, че присъствието на руския гражданин Федотов в България по време на опита за убийство не е случайно. Федотов е бил във Великобритания, когато са отровени Скрипал, както и в Каталуния по време на протестите.Бойко Ноев добави, че през следващата седмица предстои да се разбере, че в момента руската държава се опитва да заличи от информационните масиви данни за Александър Мишкин и Анатолий Чепига, които бяха уличени като извършители на отравянето на Скрипал, както и за Федотов.Припомняме, през януари вестник \"Капитал\" писа, чеПо-късно стана ясно, че разследващата група Bellingcat е установила, че , който е бил във Великобритания по време на отравянето на , е пристигнал в България няколко дни преди българският предприемач и неговият син да бъдат отровени с неустановено вещество.Третият заподозрян е 45-годишният с агентурно име \"Сергей Вячеславович Федотов\", който според Bellingcat е високопоставен служител на ГРУ. Както при  \"Скрипал\", агентите \"Александър Петров\" (истинско име Александър Мишкин) и, агентурното име на \"Федотов\" е създадено през 2010 г., като преди това няма никакви свидетелства за съществуването на такава личност.", "date": "2019.02.15", "title": "Бойко Ноев:  Русия заличава следите на отровителите на Гебрев и Скрипал"}
{"url": "https://news.bg/world/cheren-snyag-valya-v-ruskata-kemerovska-oblast.html", "text": "В руската Кемеровска област - в Западен Сибир, падна черен сняг, съобщи Би Би Си.Местните жители публикуваха в социалните мрежи множество снимки и видеоматериали, на които се виждат улици, тротоари, коли, покрити с черен слой сняг. Някои от потребителите определят гледката като депресираща, други я намират за красива.Съобщава се, че причина за странното явление е въглищният прах, изхвърлян от някои местни заводи.Генералният директор на фабриката \"Прокопиевская\" Анатолий Волков съобщи пред телевизионния канал \"Вести-Кузбас\", че има повреда в очистващата система.На територията на Кемеровска област е разположена по-голямата част от Кузнецкия въглищен басейн, където има десетки действащи мини и предприятия за преработка на въглища.", "date": "2019.02.15", "title": "Черен сняг валя в руската Кемеровска област"}
{"url": "https://news.bg/crime/mitnichari-hvanaha-kontrabandno-sakrovishte-za-50-000-leva.html", "text": "Задържаха иманярско съкровище на стойност 50 000 лева на МП \"Лесово\".Общо 317 старинни монети, пръстени и бронзови фигури открили митническите служители при проверка на влизащия от Турция автомобил на 14 февруари.Въпреки че шофьорът и неговият спътник заявили, че не внасят нищо за деклариране, при проверката били открити 283 старинни монети, 29 бронзови фигури и 5 пет пръстена. Контрабандното съкровище е задържано и по случая е образувано досъдебно производство.Пътуващите в автомобила турски гражданин Хасан О. и Мерал А. (с българско и турско гражданство) са задържани за 72 часа. Срещу тях е повдигнато обвинение, че са пренесли през границата на страната без разрешението на властите предмети за търговски цели в големи размери.Предстои Окръжна прокуратура - Ямбол да внесе в съда искане за определяне на мярка за неотклонение \"задържане под стража\" спрямо двамата мъже.", "date": "2019.02.15", "title": "Митничари хванаха контрабандно съкровище за 50 000 лева"}
{"url": "https://news.bg/politics/podpisvame-i-do-36-mesetsa-sasht-ni-dostavya-f-16.html", "text": "Американският гигант в самолетостроенето \"Локхийд Мартин\" може да потърси отсрочка за доставката на изтребителите Ф-16. Това стана ясно след среща на вицепремиера и министър на отбраната Красимир Каракачанов с представители на компанията в Мюнхен, където участва в Международната конференция по сигурността, пише БНР.Срокът за доставка е 24 месеца, но може да бъде удължен. На срещата Каракачанов попитал представителите на \"Локхийд Мартин\" с какъв срок за доставка те биха се ангажирали.Отговорът бил, че 36 месеца е нормален срок за доставка на изтребителите.По думите на Каракачанов е възможно договорът със САЩ за доставката на Ф-16 да бъде подписан до края на месец юни. Този вторник щяло да бъде изпратено официално предложение.\"Но трябва да има индустриално сътрудничество и то трябва да бъде, дори и частичната поддръжка на самолетите, които желаем да придобием да може да става в България. Тук имаме възможности - и в завода \"Авионамс\" в Пловдив и чрез \"Терем-летец\", добави министърът на отбраната.Междувременно от пресцентъра на МО заявиха, че Каракачанов е на конференцията по сигурността за втори път, където щял да остане 3 дни, до 17 февруари. На срещата щели да присъстват над 35 държавни и правителствени ръководители, повече от 50 министри на външните работи и на отбраната, както и множество представители на неправителствени организации, академичната сфера, бизнеса, експерти по сигурността и други.Основната тема на срещата - бъдещето на европейската архитектура на сигурност и сътрудничеството в областта на отбраната.В рамките на форума Каракачанов щял да се срещне с Мерилин Хюсън - председател, президент и изпълнителен директор на корпорация \"Локхийд Мартин\". Много вероятно е именно Хюсън да е заявил горепосочената информация.", "date": "2019.02.15", "title": "Подписваме и до 36 месеца САЩ ни доставя Ф-16"}
{"url": "https://news.bg/int-politics/germaniya-obmislya-snizhavane-na-standartite-za-zamarsyavane-na-dizela.html", "text": "Правителството в Берлин обсъжда със синдикалисти и група депутати от Германската социалдемократическа партия възможността за разхлабване на ограниченията за емисиите от дизеловите автомобили, пише \"Шпигел\", цитирайки неназовани източници.Подчертава се многозначително, че автомобилният гигант BMW стои зад инициативата.Политиците първоначално определиха горна граница от 270 милиграма азотен оксид на километър за модернизирани стари автомобили, изисквано за тях, за да избегнат задаващите се забрани в градовете. Очевидно цифрата ще бъде вдигната до 350 милиграма.Стандартът \"Евро 5\" е 180 милиграма при тестването като условие за регистриране на автомобила. Фалшификациите от страна на \" Фолксваген\", при които тестовете бяха манипулирани със специален софтуер, за да показват изпълнение на ограниченията за емисиите, разтърси световната автомобилна индустрия, когато скандалът избухна през 2015 г.Заедно с \"Даймлер\" индустриалните гиганти обещаха да финансират основен ремонт на стойност 3000 евро на кола.", "date": "2019.02.15", "title": "Германия обмисля снижаване на стандартите за замърсяване на дизела"}
{"url": "https://news.bg/world/moskva-planat-na-evropa-za-voenna-nezavisimost-ot-sasht-e-pod-udar.html", "text": "Планът на Европа за военна независимост от САЩ е поставен под удар. Това предупреди заместник-министърът на външните работи на Русия Александър Грушко в Мюнхен, където участва на ежегодната конференция по сигурността, информират руски медии.\"За каква автономия можем да говорим, ако всички решения се приемат от другата страна на океана\", попита той.По думите му отношението на Европа към Договора за ликвидирането на ракетите със среден и малък обхват зависи от Вашингтон.Сега позицията на Европа се определя от Вашингтон, за съжаление, отбеляза той.Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).САЩ потвърдиха, че . По време на речта за Състоянието на съюза президентът на САЩ Доналд Тръмп потвърди, че Руският лидер Владимир Путин обяви, че ", "date": "2019.02.15", "title": "Москва: Планът на Европа за военна независимост от САЩ е под удар"}
{"url": "https://news.bg/politics/grazhdani-shte-savetvat-mrrb-za-tol-sistemata.html", "text": "Създават Обществен консултативен съвет по въвеждане на електронната система за таксуване на база време и на база изминато разстояние към министъра на регионалното развитие и благоустройството. Това беше решено от Народното събрание днес.Министър Петя Аврамова приветства създаването на новия орган и посочи, че електронното таксуване е най-голямата реформа в ресора на МРРБ през последните години.Според нея със системата ще се осигури реално заплащане за използването на пътищата, без да се натоварва бюджетът на гражданите.Тежкотоварният трафик вече ще плаща за изминато разстояние, посочи Аврамова и увери, че събраните около 1 млрд. лева годишно ще се изразходват само за рехабилитация на пътищата или за строителството на нови. Тя изтъкна и че Само след няколко години хората ще започнат да виждат строителство и ремонти на пътища, очаквани с десетилетия и станали възможни именно заради приходите от ТОЛ системата, заяви Аврамова, уточнявайки, че в момента Агенция \"Пътна инфраструктура\" не разполага с необходимия ресурс за нуждаещите се от ремонт 8 000 км пътища.Според нея въвеждането на системата ще продължи през цялата 2019 г., тъй като все още има валидни хартиени винетки. В средата на годината пък ще бъде въведена и ТОЛ системата за тежкотоварните автомобили, която ще има първоначален тестови период.Регионалният министър заяви, че няма провал на тежката система, тъй като техническите проблеми при въвеждането й са били отстранени незабавно.Тя съобщи, че е била констатирана необходимост от корекции, които да доведат до по-добри функционалности на системата, и увери, че нито едно от лицата за контакт на АПИ с изпълнителя \"Капш Трафик Солюшънс\" не е изпращало писмо до фирмата за спиране монтажа на терминали за самообслужване на граничните пунктове. Монтажът на устройствата е бил отложен само по бензиностанции по коледните и новогодишни празници по молба на Българската петролна и газова асоциация, уточни тя.Регионалният министър отчете като добро решение  да бъде създадено първоначално като дирекция към Агенция \"Пътна инфраструктура\", а не като държавно предприятие, тъй като това дава възможност да се използва административният капацитет на другите дирекции в агенцията.Припомняме, от  за продажба на електронни винетки за тази година под шапката на новосъздаденото преди шест месеца ТОЛ управление.Още в първия работен ден обаче се оказа, че в цялата страна няма никаква готовност за продажба на е-стикери. Системата не работеше, а  всички проблеми да бъдат решени, въпреки че още на 3 януари беше обяснено, че терминали на всички гранични пунктове .Скандалът струва 4 уволнения в АПИ. Първо бяха депозирани  в Пътната агенция.Впоследствие \" Светослав Глосов.На 31 януари пък възникна , с който Агенция \"Пътна инфраструктура\" (АПИ) има сключен договор за разпространение. Малко по-късно през деня проблемът беше отстранен.", "date": "2019.02.15", "title": "Граждани ще съветват МРРБ за ТОЛ системата"}
{"url": "https://news.bg/int-politics/putin-evropeytsite-ne-iskat-raketi-na-sasht-no-ne-smeyat-da-vazrazyat.html", "text": "Европейските страни не искат да разполагат американски ракети на тяхна територия, но не смеят да възразят срещу Вашингтон, заяви руският президент Владимир Путин, цитиран от ТАСС.\"Смятате ли, че някои  със среден обсег да се появят в Европа. Да, никой не иска, но те седят и мълчат. Къде е техният суверенитет. Но очевидно те вярват, че в крайна сметка имат интерес от такава организация (НАТО), в която са инвестирали част от своя суверенитет\", обяснява Путин.Продължавайки темата за суверенитета, Путин отбелязва, че Европейският парламент взима по-обвързващи решения за всички членове на ЕС, отколкото Съветът на СССР е взимал някога.\"В света просто няма напълно независими държави\", допълва той.Генералният секретар на НАТО Йенс Столтенберг заяви, че алиансът започва да подготвя отбранителни мерки в лицето на прекратяване на Договора за ИНФ, като същевременно не се предвижда разполагането на нови ракети.В същото време руският външен министър Сергей Лавров заяви, че НАТО безпрецедентно изгражда военния си потенциал близо до границите на Русия.В неделя военен експерт и главен редактор на списание \"Национална отбрана\" Игор Коротченко коментира, че САЩ ще принудят Европа да разположи американски ракети, насочени към Русия, след като напуснат Договора за ИНФ.Говорейки за ситуацията в Евразийския икономически съюз, Путин обяснява, че в неговия състав има наднационални органи, на които държавите-членки са прехвърлили някои от правомощията, като по този начин създават определена взаимозависимост.\"Прехвърлихме част от суверенитета, част от нашата независимост, съзнателно го направихме, знаейки, че такава работа ни осигурява по-високо ниво на конкурентоспособност\", допълва руският президент.Що се отнася до Русия и Беларус, Путин е убеден, че \"тук трябва да се разберем по един спокоен, приятен за бизнеса начин, в който в рамките на Съюзната държава можем да вървим напред, без да причиняваме щети на държавите и народите, и обратно - създаване на по-добри условия за бъдещето на нашите страни\".", "date": "2019.02.15", "title": "Путин: Европейците не искат ракети на САЩ, но не смеят да възразят"}
{"url": "https://news.bg/world/germaniya-predlaga-i-na-kitay-da-se-zabranyat-raketite-sas-sreden-obhvat.html", "text": "Германия предлага Китай да бъде включен в нов договор за ликвидиране на ракетите със среден и малък обсег.Това стана ясно от коментара на германския военен министър Урсула фон дер Лайен при откриването на 55-тата Мюнхенска конференция по сигурността, информира \"Политико\".Министърът отбеляза, че западните съюзници трябва да се опитат да убедят Русия да възобнови изпълнението на Договора за ликвидиране на ракетите със среден обхват, но този разговор за забрана на оръжията със среден обсег трябва да включва и Китай.\"Ако не успеем да запазим Договора, ние трябва да разширим фокуса си, за да включим и Китай\", предложи тя.В началото на речта си Лайен говори за НАТО. Тя подчерта, че \"НАТО ни предлага сигурност в един все по-непредсказуем свят\".Според нея европейците трябва да предприемат действия: \"Ние, европейците, трябва да поемем по-голяма тежест. Призивът на американците за по-голямо споделяне на тежестта е оправдан\".В НАТО ние не сме само партньори, но и съюзници, продължи министърът на отбраната на Германия.\"НАТО остава първият ни избор що се отнася до сигурността\", категорична е тя.На въпрос на естонския президент Керсти Калюлайд относно разполагането на натовски сили в Прибалтика за сдържане на Русия, германският военен министър описа инициативата като \"огромен положителен опит за нас\".По един многонационален батальон е разположен в Естония, Латвия, Литва и Полша. Те са ръководени от Великобритания, Канада, Германия и САЩ.Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).САЩ потвърдиха, че . По време на речта за Състоянието на съюза президентът на САЩ Доналд Тръмп потвърди, че Руският лидер Владимир Путин обяви, че ", "date": "2019.02.15", "title": "Германия предлага и на Китай да се забранят ракетите със среден обхват"}
{"url": "https://news.bg/tourism/reklamirame-balgariya-na-ruskiya-turisticheski-pazar-tselogodishno.html", "text": "Всяка година половин милион руски граждани избират да почиват в България поради изобилието на културни паметници, историческа и цивилизационна близост, естествените минерални извори и българското гостоприемство.Това каза на кръгла маса \"Туризъм - 2019\" зам.- министърът на туризма Ирена Георгиева.Руските граждани са не просто туристи, а чакани туристи, които вече повече от 30 години посещават страната ни. Това е добра среда за насърчаване на двустранния туризъм, посочи Георгиева.Общите усилия са за представяне на страната като дестинация за целогодишен туризъм.Данните сочат, че 9 милиона чуждестранни посещения у нас са регистрирани за 2018 година.6.6% ръст бележат приходите от туризъм в сравнение с 2017 година, отбеляза зам.-министърът, като съществено значение за този ръст имат руските граждани, които избират страната ни.По думите на Георгиева България полага усилия да посреща повече руски туристи. Така са се насърчили и приятелските отношения между градовете и браншовете.Гарантирането на сигурността за всички туристи при посещение в България е сред ключовите политики на министерството, подчерта още заместничката на Ангелкова.На форума присъстваше и посланикът на Русия у нас Анатолий Макаров. Той коментира, че все повече руски граждани се запознават с България.Макаров отбеляза и облекчаването на визовия режим, който ще допринесе за развитие на двустранния туризъм.Процедурата започва с консултации между външните министерства на Русия и България.", "date": "2019.02.15", "title": "Рекламираме България на руския туристически пазар целогодишно"}
{"url": "https://news.bg/int-politics/velikobritaniya-nastoyava-avantyurizmat-na-rusiya-da-bade-nakazan.html", "text": "Британският министър на отбраната Гавин Уилямсън обяви пред Мюнхенската конференция за сигурност, че Великобритания ще остане ангажирана със сигурността на Европа и след Брекзит.\"Нашият ангажимент към европейската сигурност остава непоколебим\", настоя той, допълвайки: \"Ще продължим да я доставяме, дълго след като излезем от Европейския съюз.\"Уилямсън подчерта, че Обединеното кралство приветства по-голямото сътрудничество в областта на отбраната с ЕС, но добави: \"Важно е също така Европейският съюз да не изключва съюзниците от НАТО, които не са членки на ЕС, от развитието на способностите. \"Според него \"НАТО трябва да остане основата на нашата сигурност в Европа\".Британският военен министър настоя, че \"руският авантюризъм трябва да има цена\", като предупреди, че \"стар противник в голяма степен е обратно в играта\".Той обвини Москва в \"безразсъдство\" във връзка с нападението с бойното отровно вещество новичок в град Солсбъри срещу Сергей Скрипал и други инциденти и изтъкна, че Русия \"се опитва да впримчи Запада в нова надпревара във въоръжаването\".Уилямсън коментира също така, че западните съюзници трябва да направят всичко възможно, за да притиснат Москва към подновяване на спазването на Договора за ликвидиране на ракетите със среден и малък обсег от 1987 г.", "date": "2019.02.15", "title": "Великобритания настоява авантюризмът на Русия да бъде наказан"}
{"url": "https://news.bg/health/21-potvardeni-sluchaya-na-morbili-u-nas.html", "text": "Вече има 21 потвърдени случая на морбили в страната. Това заяви пред БНР главният държавен здравен инспектор д-р Ангел Кунчев.Случаите се увеличават.Пред \"Дарик\" Кунчев обясни, че 18 от заразените са деца. Те се заразили в болницата в Разлог. Дете, за което по-късно стана ясно, че е заразено с вируса, предало заразата на останалите.\"Заболяването е толкова заразно, че заразяването става много бързо и лесно и няма нужда да си с някой в една стая часове. Достатъчно е да се разминете в коридора и пак може да стане заразяване\", обясни експертът.Имало данни, че болните в Банско се заразили от човек, който внесъл вируса от Македония.От Министерството на здравеопазването пишат, че в Регионалната здравна инспекция в Благоевград има 4 нови случая на морбили. Всичките заразени са хоспитализирани в болницата в областния град.Три от случаите са на деца от Разлог, съответно на възраст от година и 5 месеца, година и 8 месеца и дете на 13 години.Децата са били хоспитализирани в болницата в Разлог с различни диагнози и са били изписани преди да се появят клиничните симптоми на първите случаи на морбили, съобщени вчера, 14 февруари.В момента се проучва имунизационният им статус.Четвъртият случай, за който съобщават от МЗ, е на мъж на 27 години от Разлог, пристигнал от Италия преди около седмица с оплаквания от висока температура и кашлица. Лекувал се е в домашни условия, но поради неповлияване на симптомите и след преглед от общопрактикуващ лекар, е хоспитализиран със съмнение за морбили.Мъжът е в тежко състояние с дихателна недостатъчност и е преведен в Отделение по анестезиология и интензивно лечение, допълват от здравното ведомство.От постъпилите проби вчера в лаборатория 7 са с положителен резултат.До края на деня се очаква да бъдат отчетени и останалите.От Националния център за заразни и паразитни болести информират, че лабораторно потвърдените случаи на морбили у нас са 12. Останалите случаи, при които има симптоми на морбили, все още не били доказани лабораторно, предава БНТ.Както стана ясно, предполга се, че заразата е тръгнала от детското отделение на болницата в Разлог, което към момента е затворено след разпореждане на МЗ.Пред обществената телевизия д-р Петър Петров, началник на \"Инфекциозно отделение\" в УМБАЛ \"Св. Анна\" в София, където са настанени 5 деца, коментира: \"Нито едно от тях не е ваксинирано и това е основната причина да се разболеят по този начин. Имунизираните деца, не че не могат да се разболеят, но шансът е много по-малък и то ще премине, заболяването, на едно ниво, което дори няма да го разберем.\"", "date": "2019.02.15", "title": "21 потвърдени случая на морбили у нас"}
{"url": "https://news.bg/bulgaria/deset-firmi-iskat-da-stroyat-uchastak-ot-am-struma.html", "text": "Десет са офертите за изграждането на участък от АМ \"Струма\" през Кресненското дефиле, съобщават от Агенция \"Пътна инфраструктура\". Става въпрос за 13,2-километров участък между Кресна и Крупник - платното в посока Кулата - София, което ще преминава източно от Кресненското дефиле по ново трасе.Цялата близо 24-километрова отсечка от Кресна до Крупник е разделена на два лота - 3.2.1 и 3.2.2, за да може на обекта да се работи едновременно и проектът да завърши до 2023 г.Офертите за лот 3.2.1 са на:В участъка ще бъдат построени 3 тунела - \"Симитли\" /211 м/, \"Ракитна\" /1 135 м/ и \"Стара Кресна\" /1 052 м/. Съоръженията ще бъдат със системи за пожароизвестяване, вентилация, електроснабдяване, осветление, управление на движението и др. Ще бъдат изградени и 10 виадукта с обща дължина 3,5 км, както и 3 надлеза и подлеза.Достъпът до трасето ще бъде осигурен чрез 3 пътни възли:Стойността на обществената поръчка за лот 3.2.1 е 444 796 305 лв. без ДДС.Офертите за лот 3.2.2 се приемат до 18 февруари и ще бъдат отворени на следващия ден. Дължината на отсечката е 10,4 км. В лот 3.2.2 е включен и обходният път на Кресна, който е 5,5 км. При обхода на града ще бъде изградена и площадка за отдих, която ще бъде с електричество, вода и канализация.В лот 3.2.2 ще бъдат построени 4 тунела - \"Тисата\" /171 м/, \"Света Неделя\" /1,3 км/, тунел \"Кресна 1\" /358 м/ и \"Кресна 2\" /230 м/. Те ще бъдат с инсталации и системи за пожароизвестяване, вентилация, електроснабдяване, осветление, управление на движението и др. В участъка ще има 11 виадукта, както и 9 надлеза и подлеза. Чрез пътен възел \"Кресна\" ще се осигурява достъп в посока Кулата, София, път I-1. Стойността на обществената поръчка за лот 3.2.2 е 430 525 209 лв. без ДДС.Срокът за изпълнение на всяка от обществените поръчки е 1556 дни и включва времето за проектиране и строителство.", "date": "2019.02.15", "title": "Десет фирми искат да строят участък от АМ \"Струма\""}
{"url": "https://news.bg/world/otkade-tramp-vzema-pari-za-stenata-pri-izvanredno-polozhenie.html", "text": "Днес се очаква президентът на САЩ Доналд Тръмп да обяви извънредно положение. Този ход ще му позволи да похарчи пари за строителство на стена по границата с Мексико без одобрението на Конгреса.Той също така се очаква да се подпише под законопроекта за финансиране на правителството, който беше одобрен от Конгреса вчера. Със законопроекта се предотвратява ново спиране на работата на държавните институции.Демократите и някои републиканци предупредиха, че решението на Тръмп да обяви извънредно положение ще е в нарушение на конституцията. Очаква се да се обърнат към съда.Ако обяви извънредно положение, Тръмп ще получи около 8 милиарда долара за стената.Според \"Вашингтон пост\" 1,375 милиарда долара са одобрени от Конгреса за строителство на участък от 88 километра в Тексас, а други 6,5 милиарда долара американският лидер възнамерява да похарчи без одобрението на Конгреса.ABC News посочва откъде Тръмп ще вземе средствата: 1,375 милиарда долара от Конгреса; 600 милиона долара ще дойдат от финансовото министерство и по-конкретно средства, които са събрани при конфискацията на наркотици; 2,5 милиарда долара от програма на Пентагона за борба с наркотиците и 3,5 милиарда долара от военния бюджет на Пентагона за строителство. За последното е необходимо да се обяви извънредно положение, за да се използват средствата.Междувременно се съобщава, че Тръмп ще наложи вето на всяко законодателство на Конгреса, което блокира обявеното от него извънредно положение.", "date": "2019.02.15", "title": "Откъде Тръмп взема пари за стената при извънредно положение?"}
{"url": "https://news.bg/politics/poslanikat-na-sasht-u-nas-navesti-i-bnb.html", "text": "Посланикът на САЩ у нас Ерик Рубин се интересува от механизмите на Българската народна банка (БНБ) срещу прането на пари.В прессъобщение от БНБ пишат, че Рубин е посетил БНБ и се е срещнал с управителя на родната централна банка Димитър Радев.Основната тема на срещата била мандатът на БНБ и неговото практическо прилагане в областта на предотвратяването на изпирането на пари.В хода на срещата и двете страни се съгласили, че ще продължат да поддържат своето положително и конструктивно взаимодействие.Рубин изразил признателност за постоянната насоченост и сътрудничеството на БНБ против прането на пари, допълват от пресслужбата на централната банка.Припомняме, в средата на седмицата стана ясно, че Сигналът за пари от Венецуела бил подаден от американците.В тази връзка посланикът на САЩ у нас Ерик Рубин проведе среща и с премиера Бойко Борисов. В хода на срещата беше заявено, че  в сметките.", "date": "2019.02.15", "title": "Посланикът на САЩ у нас навести и БНБ"}
{"url": "https://news.bg/world/es-saglasuval-sanktsii-sreshtu-rusiya-za-intsidenta-v-kerchenskiya-protok.html", "text": "Европейският съюз е съгласувал санкции срещу осем души във връзка с инцидента в Керченския проток.Това съобщава агенция \"Блумбърг\", позовавайки се на източници, предаде ТАСС.Решението е прието на среща на посланиците на страните членки на Общността.Санкциите могат да влязат в сила през следващата седмица.Ограниченията срещу осем граждани на Русия са По-рано \"Скай нюз\" и \"Файненшъл таймс\" информираха, че конкретни мерки могат да бъдат обсъдени на срещата на външните министри на държавите членки на ЕС на 18 февруари.", "date": "2019.02.15", "title": "ЕС съгласувал санкции срещу Русия за инцидента в Керченския проток"}
{"url": "https://news.bg/politics/dmitriy-medvedev-idva-u-nas-prez-mart.html", "text": "Руският премиер Дмитрий Медведев ще посети България в началото на март. Това съобщи за БГНЕС председателят на Българо-руската търговско-промишлена палата Георги Минчев на туристически форум в София.Това ще бъде второто посещение на Дмитрий Медведев у нас. За пръв път той посети страната ни през зимата на 2008 г. като част от делегацията на президента Владимир Путин и малко преди той самият да бъде избран за президент на Русия.По време на предстоящото му посещение се планира и голям двустранен форум в сферата на туризма.Според Минчев поредната среща на страната ни с Русия е продължение на политиката на рестартиране на двустранните отношения между София и Москва.Припомняме, през май 2018 г. Кремъл посетиха  и ", "date": "2019.02.15", "title": "Дмитрий Медведев идва у нас през март"}
{"url": "https://news.bg/regions/api-savetva-shofyorite-da-karat-vnimatelno-v-smolyansko.html", "text": "Шофьорите, на които им предстои пътуване в област Смолян, да тръгват на път само с автомобили, подготвени за зимни условия и да карат със съобразена скорост, съветват от Агенция \"Пътна инфраструктура\". Причината е, че на места в областта снежната покривка достига 35 см.В момента за снегопочистване е ограничено движението на товарни автомобили над 12 тона и на ремаркета и полуремаркета през проходите \"Печинско\", \"Превала\" и \"Рожен\", по път II-37 Батак - Доспат, по път III-863 Соколовци - Момчиловци - Виево и по път III-197 Борино - разклон за Осина и по всички републикански пътища на територията на община Доспат. Трафикът на леки автомобили се осъществява без ограничения.От АПИ апелират туристите в Пампорово да не спират на пътното платно, тъй като паркирането на много автомобили затруднява работата на снегопочистващите машини и се създават задръствания и по-бавно придвижване при интензивния трафик в почивните дни.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и на тел. 0700 130 20.", "date": "2019.02.15", "title": "АПИ съветва шофьорите да карат внимателно в Смолянско"}
{"url": "https://news.bg/world/tsipras-napravi-rokadi-v-kabineta.html", "text": "Гръцкият премиер Алексис Ципрас направи рокади в кабинета, съобщават \"Ройтерс\" и \"Катимерини\".Министър-председателят назначи Йоргос Катругалис за външен министър. Ципрас временно изпълняваше длъжността министър на външните работи след оттеглянето на Катругалис е юрист и един от най-популярните депутати на СИРИЗА. Той беше заместник-министър на външните работи с ресор европейски отношения. Депутатът Сия Анагностопулу ще замени Катругалис.Рокадата включва също нови четирима заместник-министри на вътрешните работи, труда, миграцията и инфраструктурата.Елефтерия Хадзигеоргиу ще бъде заместник-министър на подминистерството на Македония и Тракия.Константинос Баркас ще е заместник-министър на труда.Рокадите се наложиха след Новите министри ще положат клетва в понеделник.", "date": "2019.02.15", "title": "Ципрас направи рокади в кабинета"}
{"url": "https://news.bg/crime/proveryavat-rusenetsa-s-boyni-kucheta-razkrit-ot-bibisi.html", "text": "Проверяват русенеца, разкрит от БиБиСи за международната мрежа за кучешки боеве, предаде БНР.По информация на директора на Областната дирекция на МВР - Русе старши комисар Теодор Атанасов в момента тече проверка за участието на мъжа в престъпната дейност.Припомняме, вчера от организация \"Четири лапи\" сигнализираха за разследване на британския телевизионен канал БиБиСи, при което е била  и търговия с обучени за битки кучета. По данни на чуждестранната медия тя е била ръководена от българи.Разследването на БиБиСи сочи за основен организатор в схемата Ивайло Николов от Русе. Британските журналисти са установили, че той притежава развъдник за питбули и фирма за специализиран превоз на животни. Цената на бойните кучета вървяла около 3 000 евро, а документите на животните издавал български ветеринарен лекар.БиБиСи посочва още, че схемата е действала в 29 страни по света.От \"Четири лапи\" настояха за незабавна намеса на полицията и прокуратурата и пълно разследване на случая.", "date": "2019.02.15", "title": "Проверяват русенеца с бойни кучета, разкрит от БиБиСи"}
{"url": "https://news.bg/int-politics/oon-letishta-v-13-strani-imat-sistema-za-prosledyavane-na-teroristi.html", "text": "Системата за проследяване на движението на терористи вече се прилага на летища в 13 държави, скоро тя ще започне да функционира в още 20 държави, съобщава в интервю за ТАСС заместник-генералният секретар на ООН и ръководител на Отдела за борба с тероризма на организация Владимир Воронков.Говорейки за конкретни проекти, изпълнявани от отдела, дипломатът цитира като пример \"програмата за противодействие на чуждестранни терористични бойци чрез укрепване на сигурността на въздухоплаването\", която предвижда получаване на предварителна информация за пътниците. \"Това са чисто практически проекти, насочени към въвеждане на технологии, прехвърлени на интелектуалната собственост на ООН от правителството на Холандия\", обясни той.\"В момента технологията е въведена на летища в 13 страни и планираме да я приложим в още 20 страни през следващите две години\", допълва Воронков.Сред другите текущи или планирани програми са \"подкрепа за жертвите на тероризма, предотвратяване на насилствен екстремизъм, противодействие на финансирането на тероризма, включително снабдяването с оръжия\". \"Само през 2018 г. отделът извърши 39 проекта в рамките на Глобалната стратегия на ООН за борба с тероризма и предостави техническа помощ за изграждане на капацитет в областта на борбата с тероризма на 60 държави-членки\", заяви дипломатът.Отделът на ООН е подписал меморандуми за разбирателство с редица международни организации, включително Африканския съюз, Интерпол, Центъра за борба с тероризма на ОНД, секретариата на ОДКС, Секретариата на ОССЕ, Организацията на ислямското сътрудничество, както и близки отношения с Европейския съюз.На 21 юни 2017 г. генералният секретар на ООН Антонио Гутериш назначава Воронков за свой заместник и ръководител на отдела за бора с тероризма. Тази структура е създадена в съответствие с резолюцията на Общото събрание на ООН от 15 юни 2017 г. и координира международните усилия за борба с тероризма.", "date": "2019.02.15", "title": "ООН: Летища в 13 страни имат система за проследяване на терористи"}
{"url": "https://news.bg/world/na-ostrova-ochakvat-ministerski-ostavki-pri-brekzit-bez-sdelka.html", "text": "Доминик Грийв, водещият опонент на Брекзит в Консервативната партия, предвижда около дузина министри, включително шестима от кабинета, да подадат оставка, ако Великобритания напусне ЕС без сделка, пише \"Гардиън\".Грийв поясни, че много от тях са заявили пред Мей, че ако до края на февруари няма прокарано споразумение през Камарата на общините, могат да потърсят отлагане на Брекзит.Той добави пред радио Би Би Си, че ако Мей откаже да го стори, министрите ще бъдат изправени пред \"много труден избор\", освен ако депутатите не работят заедно за предотвратяване на сценарий Брекзит без споразумение.По думите му Лондон е изправен пред голяма криза.По-рано Андреа Ледсъм предупреди, че за развод, освен ако парламентът не гласува за плана за Брекзит на премиера Тереза Мей.Вчера Тереза Мей В Брюксел дипломати коментираха, че резултатът потвърждава, че премиерът не е способен да получи подкрепата на партията си на ключовите гласувания.Междувременно Европейската комисия обяви, че главният преговарящ за Брекзит Мишел Барние и британският министър за Брекзит Стивън Баркли ще проведат разговори в понеделник.", "date": "2019.02.15", "title": "На Острова очакват министерски оставки при Брекзит без сделка"}
{"url": "https://news.bg/crime/zadarzhaha-gorski-strazhar-za-nezakonna-sech-kray-borovets.html", "text": "Задържаха горски стражар за незаконна сеч, съобщават от Областната дирекция на МВР в София.Около 16.30 часа вчера в полицейския участък в курорта Боровец постъпил сигнал за незаконна сеч край село Радуил. На мястото били открити 4 кубика нацепени дърва за огрев и 3 кубика нарязани трупи, които нямали контролна горска марка и документ за произход.При разследването полицията задържала извършителя - 56-годишен горски стражар.Незаконно добитата дървесина била иззета.По случая е образувано досъдебно производство.", "date": "2019.02.15", "title": "Задържаха горски стражар за незаконна сеч край Боровец"}
{"url": "https://news.bg/world/politsiyata-v-ispaniya-i-portugaliya-hvana-3-3-tona-kokain.html", "text": "Испанската полиция съобщи, че 15-месечно разследване е довело до конфискация в морето на 3,3 тона кокаин от Южна Америка с приблизителна пазарна стойност около 100 млн. евро, съобщава \"Асошиейтед прес\".Полицията уточни, че крайната дестинация на наркотика е била Испания, като е бил заловен, след като полицаи от Португалия са се качили на кораб в Атлантическия океан, на 240 км от португалското крайбрежие.Властите смятат, че престъпна банда е използвала товарни кораби за транспортиране на кокаина в Европа. Наркотикът обикновено се е прехвърлял на по-малки плавателни съдове с помощта на корабния кран.Според полицията 11 души, включително осем украинци, са били арестувани в операцията, която е била извършена в края на януари.", "date": "2019.02.15", "title": "Полицията в Испания и Португалия хвана 3,3 тона кокаин"}
{"url": "https://news.bg/world/rusiya-zadarzha-amerikanski-investitor.html", "text": "Русия задържа американски инвеститор, съобщават руски медии и \"Ройтерс\"В Москва е задържан Майкъл Калви - американският съосновател на \"Баринг Восток\", един от най-големите частни инвестиционни фондове в Русия. Той е задържан в четвъртък по подозрение в измама, обяви говорителят на Басманния съд в Москва.По-късно днес съдът ще реши мярката за неотклонение.Според някои медии Майкъл Калви е присвоил около 34 милиона долара. Капиталът на фонда е 3,7 милиарда долара. Той е основан през 1994 г.Съобщава се, че и други членове на фонда са задържани.Интерфакс отбелязва, позовавайки се на \"Баринг Восток\", че Калви е задържан във връзка със спор за \"Восточный банк\" - руска финансова компания, в която \"Баринг Восток\" има над 50% дял.Преди това Калви е работил за Европейската банка за възстановяване и развитие, както и за Salomon Brothers.", "date": "2019.02.15", "title": "Русия задържа американски инвеститор"}
{"url": "https://news.bg/health/nyama-opasnost-za-zhivota-na-detsata-bolni-ot-morbili.html", "text": "Децата, настанени в Инфекциозното отделение на УМБАЛ \"Св. Анна\", не са били имунизирани и това е причината да се разболеят от морбилна инфекция.В момента децата са в сравнително добро състояние, без опасност за живота, увери началникът на инфекциозното отделение на УМБАЛ \"Св. Анна\" д-р Петър Петров. Те са били приети в болница през вчерашния ден в сравнително увредено състояние, но не тежко.Децата са на възраст от 4 месеца до 6 г. и са били на лечение в други болници с различни заболявания - пневмонии, пиелонефрити и бронхити.По думите му това не е епидемия, а това е епидемичен взрив, който е ограничен и не се разпространява.Той изрази надеждата си да няма повече заболели.Ако има такива, болницата е готова да приеме всяко едно дете.Много по-малък е шансът да се разболеят имунизираните, отколкото неимунизираните деца, подчерта медикът.Ако става дума само за морбилната инфекция, придружена с друго заболяване, възстановяването и лечението може да продължи по-дълго.Медикът съветва родителите да имунизират децата си, а не да се опитват да лекуват всеки един обрив. Най-доброто според него е добър хигиенен и хранителен режим, както и поддържане на добра имунна система.Припомняме,  в столичната болница по-рано днес.Вчера пък се разбра, че , като четири от заболелите са деца, а петият е 37-годишна жена от София.Малко по-късно се установи, че още В началото на 2017 г. в резултат на внос на морбили от пътуващи до засегнати държави, у нас възникнаха епидемични взривове в областите Пловдив, Пазарджик и Монтана.Бяха установени 165 заболели - основно сред ромски деца, като голямата част от заболелите бяха неимунизирани.Стигна се и до смъртен случай -  от шарката.През 2018 г. в България бяха регистрирани 13 случая на заболели от морбили, при чужди граждани, пребивавали в България и при български граждани, пътували в страни с епидемично разпространение на заболяването.", "date": "2019.02.15", "title": "Няма опасност за живота на децата, болни от морбили"}
{"url": "https://news.bg/energy/kevr-utvardi-grafika-za-proverki-v-energiynite-i-vik-druzhestva.html", "text": "КЕВР утвърди графика на плановите проверки на дружества в секторите \"Електроенергетика\" и \"Топлоенергетика\" през 2019 г.На предишно заседания КЕВР прие и планове за проверки в секторите \"Природен газ\" и \"ВиК услуги\".Обект на проверки са и дружества, в които не са извършвани планови проверки през последните две години.Проверките ще бъдат извършвани на широк географски принцип и включват както по-големи, така и по-малки дружества на територията на цялата страна.Те ще бъдат фокусирани върху въпроси, които потребители поставят в своите жалби и сигнали до КЕВР.Целта е да бъде извършен регулаторен контрол и да бъдат изготвени оценки и анализи на мерките, които дружествата - лицензианти предприемат за отстраняване на възникналите проблеми.През тази година в сектор \"Електроенергетика\" експерти на комисията ще извършат тематични планови проверки на пет дружества - \"ЕСО\" ЕАД, \"НЕК\" ЕАД, \"ЧЕЗ Разпределение България\" АД, \"Електроразпределение Север\" АД, \"Електроразпределение Юг\" ЕАД.Експертите от контролните звена на КЕВР ще проверяват изпълнението на инвестиционните програми на дружествата и реално извършените инвестиции спрямо инвестициите, включени в регулаторната база на активите за регулаторния период.Специално внимание ще бъде отделено на предприеманите от дружествата мерки за отстраняване на проблемите и дали това води до конкретни практически резултати.Три енергийни дружества в сектор \"Топлоенергетика\" ще бъдат обект на проверки от комисията през 2019 г. - \"Топлофикация Велико Търново\" ЕАД, \"Топлофикация Разград\" ЕАД и \"Топлофикация Русе\" ЕАД.В обхвата на проверките са включени дружества, които не са проверявани повече от две години, като целта на инспекциите е извършването на контрол на място за изпълнението на техните лицензионни задължения.Сред критериите за подбора на дружествата са и данните за финансовите им резултати за предходните две години, както и броя на получените сигнали и жалби срещу тях.В сектор \"Природен газ\" предстоят комплексни планови проверки на седем дружества, лицензирани за извършване на дейности по \"разпределение на природен газ\" и \"снабдяване с природен газ от краен снабдител\". ЮДве от проверяваните газоразпределителни дружества притежават лицензии за дейност на териториите на няколко общини, а останалите пет дружества имат лицензии само за една община.При изготвянето на графика на плановите проверки в сектор \"ВиК услуги\" комисията поставя акцент върху изпълнението на показателите за качество на ВиК услуги и инвестициите в утвърдените бизнес планове на ВиК дружествата.До 15 април ВиК операторите са задължени да предоставят в КЕВР отчетни доклади за изпълнението на техните бизнес планове за предходната година. След анализ на цялата постъпила информация, КЕВР ще изготви график за проверки на избрани ВиК оператори, с цел да установи до каква степен представените данни съответстват на действителните.Графикът включва 20 ВиК оператори с обособени територии по Закона за водите.Освен утвърдените планови проверки, КЕВР ще прави и извънредни проверки на дружества в енергийния и водния сектор. Това ще става в случаите на получавани сигнали за нередности и при публикации в медиите за нарушения на лицензионната дейност.", "date": "2019.02.15", "title": "КЕВР утвърди графика за проверки в енергийните и ВиК дружества"}
{"url": "https://news.bg/crime/hvanaha-izpechen-alo-izmamnik-ot-gabrovo.html", "text": "Хванаха телефонен измамник, задигнал близо 150 000 лева, съобщиха от Областната дирекция на МВР в Габрово.54-годишният мошеник бил задържан вчера, 14 февруари. Полицейските служители установили, че между юли и октомври миналата година габровецът извършил общо 18 телефонни измами, при които успял да отнеме 107 320 лева, 22 425 евро, 265 долара, 400 турски лири, както и златни накити и юбилейни монети.Потърпевшите били жители на Габрово и Севлиево.Измамникът е задържан за 24 часа. Работата по случая продължава.", "date": "2019.02.15", "title": "Хванаха изпечен \"ало\" измамник от Габрово"}
{"url": "https://news.bg/world/gruziya-podkrepya-zasilvane-prisastvieto-na-nato-v-cherno-more.html", "text": "Грузинският външен министър Давид Залкалиани съобщи, че Грузия подкрепя засилване на присъствието на НАТО в Черно море, съобщават руски медии.Министърът заяви на конференция за безопасността в акваторията като част от 55-тата Мюнхенска конференция по сигурността, че Грузия ентусиазирано поддържа засилване на присъствието на НАТО в Черноморския регион, тъй като това ще помогне за мир и стабилност.Черно море трябва се превърне в регион на мирно и устойчиво развитие, където държавите ще насочат общите си усилия към укрепване на стабилността и благополучието, каза министърът и добави, че съществуването на силни и надеждни партньори в Черно море е също толкова важно за Алианса.Грузинският министър отбеляза, че своевременното разработване на всеобхватна и дългосрочна стратегия на НАТО ще позволи да се справи със заплахите в сферата на безопасността при активното участие на страните членки и партньорите на НАТО в Черноморския регион.Давид Залкалиани предупреди, че Европа не може да гарантира безопасността си, ако не помисли за сигурността в Черно море.", "date": "2019.02.15", "title": "Грузия подкрепя засилване присъствието на НАТО в Черно море"}
{"url": "https://news.bg/politics/darzhavata-ne-mozhe-da-si-pozvoli-da-izkupi-dyunite.html", "text": "Скъпо е държавата да изкупи дюните.Над един милиард лева би струвало на държавата това, стана ясно от коментара на строителния министър Петя Аврамова в парламента.Голяма част от дюните били върнат чрез заменки. Някои вече сменили предназначението си. Вече са част от урбанизирана територия и са с разрешение за строеж, посочи още Аврамова.Очаква се анализът на работна група в МРРБ по въпроса.Всеки казус с дюните по морето бил различен. За пример тя посочи Корал, където имало забрана от 2014 година на екоминистерството за спиране на строителството. В момента там не може да се строи, обясни регионалният министър.", "date": "2019.02.15", "title": "Държавата не може да си позволи да изкупи дюните"}
{"url": "https://news.bg/int-politics/izborite-v-bavariya-povliyani-v-polza-na-alternativa-za-germaniya.html", "text": "Базиран в Лондон мозъчен тръст обяви, че изборите през миналата година в германската провинция Бавария са били предмет на съгласувани кампании в социалните мрежи, чиято цел е била да облагодетелстват крайнодясната партия \"Алтернатива за Германия\", съобщава \"Асошиейтед прес\".В доклад, представен пред Мюнхенската конференция по сигурността, изследователите посочват, че са идентифицирали онлайн тактики, използвани от припокриващи се мрежи на германски и международни крайнодесни активисти, за да популяризират \"Алтернатива за Германия\" и да очернят нейните опоненти.Партията, известна с акронима си AfD, получи 10,2 процента от гласовете на изборите в Бавария през октомври, подкопавайки подкрепата за управляващия в провинцията от дълги години Християнсоциален съюз (ХСС).Докладът на Института за стратегически диалог установява, че намесата на изборите не е предприета от чужди държави, а от недържавни мрежи на международни крайнодесни активисти, \"използващи наръчници за инструкциите на английски език, банки от мемета и целеви списъци за тролване\".", "date": "2019.02.15", "title": "Изборите в Бавария повлияни в полза на \"Алтернатива за Германия\""}
{"url": "https://news.bg/int-politics/zapadat-uvelichava-razhodite-si-za-otbrana-navaksva-izostavane-ot-kitay.html", "text": "САЩ иска увеличаване на западните разходи за отбрана, с цел да достигнат и изпреварят китайските и руските разработки в напреднали военни технологии, се казва в доклад, публикуван на конференцията за сигурност в Мюнхен, цитиран от \"Ройтерс\".Американският президент Доналд Тръмп вероятно ще притисне европейските държави да изразходват още повече на конференция на НАТО през април, съобщава Международният институт за изследвания в областта на сигурността. Европейските сили ще трябва заедно да намерят допълнителни 102 млрд. долара, за да отговорят на последните му изисквания.В световен мащаб разходите за оръжие и отбрана нараснаха с 1,8% до над 1,67 трилиона долара през 2018 г., като САЩ сами по себе си отговарят за почти половината от това увеличение, според доклада \"Военният баланс\".Западните сили са загрижени за модернизацията на Русия във въздушни бази и системи за противовъздушна отбрана в Крим - полуостровът, който тя завзе от Украйна през 2014 г., се казва в годишния доклад. Разполагането на система за въздушна отбрана С-400 засилва обхвата на Москва в Черно море, където миналата година Русия конфискува три украински кораба.\"Китай може би представлява още по-голямо предизвикателство, тъй като въвежда още по-напреднали военни системи и се ангажира със стратегия за подобряване на способността на силите си да работят на разстояние от родината\".Заявената амбиция на Китай да модернизира своята народно-освободителна армия до 2035 г. е \"подкрепена от разходи за отбрана, които са с безкрайно възходяща траектория\", допълва докладът.По-бавният китайски икономически растеж предизвика леко забавяне на разходите, но бюджетът за отбрана все още нараства с близо шест процента между 2017 и 2018 година.\"Китайските \", тъй като строи крайцери и започна морски изпитания на първия си самолетоносач собствено производство, се казва в доклада.Пекин подобряв и военновъздушните си сили и прокарва нови технологии, включително високоскоростни крилати ракети и изкуствен интелект.Западните държави \"запазват предимство с противниците, но разликата намалява. Темпото на промяната може да означава, че в бъдеще предимствата, ако изобщо съществуват, могат да се само мимолетни, преди другата страна да ги настигне\".Тръмп вероятно ще продължи да оказва натиск върху съюзниците на НАТО да увеличат разходите си за отбрана до 2% от брутния им вътрешен продукт, се казва в доклада. \"Към края на 2018 г. това би означавало, че европейските държави от НАТО ще трябва да намерят допълнителни 102 млрд. долара, в допълнение към сумата, която понастоящем харчат\".Големите американски и европейски производители на оръжие, които биха се възползвали от всяко увеличение, включват Lockheed Martin, Airbus и Rheinmetall.Институтът допълва, че е налице сериозна липса на прозрачност по отношение на военните разходи в Близкия изток и Северна Африка, където известните военни разходи възлизат на 4% до 11% от БВП. Няма оценка за Сирия, Либия или \"особено непрозрачни\" държави като Катар и Обединените арабски емирства.", "date": "2019.02.15", "title": "Западът увеличава разходите си за отбрана, наваксва изоставане от Китай"}
{"url": "https://news.bg/crime/zadarzhaha-bus-s-alkohol-i-tsigari-kontrabanda-na-dunav-most.html", "text": "Задържаха над 200 литра контрабанден алкохол и 10 000 къса цигари на ГКПП \"Дунав мост\", съобщават от Агенция \"Митници\".На 11 февруари бил спрян за щателна митническа проверка микробус, пътуващ от България за Белгия и Германия. В него пътували шофьорът и трима пътници.Проверката установила, че в обособени отделения под седалките и в багажника са скрити 210 литра ракия, водка и уиски. Алкохолът бил с български акцизен бандерол. Митническите служители открили и 500 кутии /10 000 къса/ цигари, също с български акцизен бандерол.За алкохола и цигарите не са били представени необходимите документи за превоз на акцизни стоки.По случая е образувано административно-наказателно производство.", "date": "2019.02.15", "title": "Задържаха бус с алкохол и цигари контрабанда на \"Дунав мост\""}
{"url": "https://news.bg/society/polititsi-i-samnitelni-npo-ta-sazdavali-naprezhenieto-v-stolichniya-gradski-transport.html", "text": "Изключително е обидно, когато политици и съмнителни НПО-та принизяват труда на служителите в столичния градски транспорт и се се подиграват с хората, на които София дължи само благодарност. Благодарение на тези хора всеки стига до работното си място, децата отиват на училище, лекарите отиват в болниците... Считаме за изключително недостойно един инцидент да бъде използван от лица и партии, които не познават естеството ни на работа, с цел разединение на служителите и дестабилизиране на синдикалните ни структури.Това пише в декларация на лидерите на четирите дружества на Съюза на транспортните синдикати в България (СТСБ) в столичния градски транспорт. Декларацията беше оповестена и приета по време на среща между КНСБ и синдикалните организации на СТСБ от всички поделения на столичния електро- и автотранспорт.В хода на срещата работещите в обществения транспорт представиха проблемите си, свързани главно с работното време, извънредния труд, заплащането в компаниите, недостига на кадри.\"Остро възразяваме срещу опитите да се създава напрежение в четирите дружества на столичния градския транспорт. Смятаме, че това ще рефлектира не само върху социалния диалог и работещите в дружествата, но и върху всички жители на столицата, които ежедневно използват градски транспорт\", пише в декларацията.Синдикалните организации обясниха, че не всички изкарани данни по темата са истина. Според трудовите договори на работещите в сектора се плащала средна брутна работна заплата, която е в размер на 1 538.66 лева. Водачите взимали още повече - 1780.50 лева.Също така всяко от четирите транспортни дружества имало работещ социален диалог и чрез редовни преговори се подписвали ежегодни колективни трудови договори, с които се повишавала заплатата на групи персонал или на всички работещи - с определен процент или с абсолютна сума. Отделно от това редовно се обсъждали политики за подобряването на условията за работа на служители, а всяко от дружествата имало и действащи комитети по условия на труд, които следели точно това.\"Осъзнаваме, че това което сме договорили не е достатъчно и ще продължим да се борим за по-високи заплати и за достойни условия на труд, но не на плащадите и в кабинетите - ние сме в депата, в автобусите, по спирките - в дъжд, сняг и студ. Затова е изключително обидно, когато политици и съмнителни НПО-та принизяват нашия труд\", категорични са от четирите дружества на в столичния градски транспорт.Други условия на труд: \"Към момента имаме увеличение на заплатите в четирите дружества за трета по-редна година, като за 2019 г. през месец януари бе договорено 10% увеличение на заплатите на всички заети в четирите дружества, което влезе в сила от 1 февруари т.г.; 80% от автопарка е с нови екологични автобуси и модерни трамваи, снабдени с видеокамери, климатик, обезопасени кабини за водачите с паник бутони; а на почти всяка крайна спирка има изградени съвместно с общината тоалетни и сервизни помещения.\"Ръководството на дружествата и работещите в компаниите се разбраха диалогът да продължи на следваща среща, на която ще бъдат приети и конкретни предложения за преодоляване недостига на водачи в градския транспорт и намаляване на извънредния труд.", "date": "2019.02.15", "title": "Политици и съмнителни НПО-та създавали напрежението в столичния градски транспорт"}
{"url": "https://news.bg/int-politics/poslanikat-na-vatikana-vav-frantsiya-razsledvan-za-seksualno-posegatelstvo.html", "text": "Франция е започнала разследване във връзка с твърдения, че пратеникът на папа Франциск е извършил сексуално посегателство срещу младши служител в кметството на Париж, съобщи представител на общинската управа на френската столица, цитиран от \"Ройтерс\".Уточнява се, че 74-годишният архиепископ Луиджи Вентура, който е заемал поста в Париж през последното десетилетие, е заподозрян, че е докосвал задните части на младшия служител от мъжки пол по време на обръщението на кмета Ан Идалго за Нова година.Вентура \"погали по настоятелен и повтарящ се начин задните части на младежа по време на церемонията. Той сложи ръцете си на задните му части няколко пъти\", разясни представителят на кметската управа на Париж.Съдебен източник е потвърдил, че е започнало предварително разследване срещу Вентура.От Ватикана не са пожелали да коментират темата.", "date": "2019.02.15", "title": "Посланикът на Ватикана във Франция разследван за сексуално посегателство"}
{"url": "https://news.bg/crime/hvanaha-blizo-1000-butilki-s-freon-zabranen-v-es.html", "text": "Конфискуваха близо 1000 бутилки със забранен фреон, съобщават от Агенция \"Митници\".На Митнически пункт Лесово били задържани общо 13 342 кг незаконен фреон. Контрабандната стока била открита при проверка на 7 февруари на влизащ от Турция камион.Шофьорът заявил, че превозва хладилен газ от Турция за Румъния, но при проверката било установено, че декларираният товар съдържа и 981 бутилки фреон \"R 22\" - вещество, забранено за въвеждане и употреба на територията на Европейския съюз.Задържаният фреон подлежи на унищожаване.", "date": "2019.02.15", "title": "Хванаха близо 1000 бутилки с фреон, забранен в ЕС"}
{"url": "https://news.bg/int-politics/velikobritaniya-e-gotova-da-izleze-bez-sdelka-ot-es-prez-sledvashtiya-mesets.html", "text": "Британското правителство е готово да излезе от Европейския съюз без споразумение за развод, освен ако парламентът не гласува за плана за Брекзит на премиера Тереза Мей. Това обяви лидерът на консервативното мнозинство в Камарата на общините (долната камара на британския парламент) Андреа Ледсъм, цитирана от \"Ройтерс\".\"По същество това ще се случи, освен ако не гласуваме за споразумение. Правната позиция е, че ние си тръгваме без споразумение\", коментира Ледсъм.\"Хора казват удължете (действието на) чл. 50 (от Лисабонския договор), но аз имах две срещи с обществеността в избирателния си район през последните няколко седмици и хората, независимо дали са гласували за оставане или излизане от ЕС, преобладаващото мнение е просто да се продължи с процедурата\" по Брекзит, отбеляза още тя.Мей претърпя поредно поражение относно стратегията си за Брекзит снощи в британския парламент, което подкопава обещанието ѝ към лидерите на ЕС да получи одобрение на споразумението си, ако се съгласят да ѝ предоставят отстъпки.", "date": "2019.02.15", "title": "Великобритания е готова да излезе без сделка от ЕС през следващия месец"}
{"url": "https://news.bg/world/v-evropa-hvanaha-kokain-v-kolelata-na-skeytbordi.html", "text": "Аржентински наркотрафиканти изпратили кокаин в колелата на скейтборди за Испания през германския град Кьолн, информира ДПА.Четирима души са арестувани в Буенос Айрес по подозрение в ръководене на международна мрежа за трафик на наркотици, обявиха от федералната полиция на Аржентина.Разследването е започнало, след като германски митничари открили 6 килограма кокаин в колелата на скейтборд в пакет в Кьолн. Пакетът е транспортиран от Буенос Айрес за Барселона.Испанският получател е арестуван. Полицията е следяла доставката.Полицията е хванала и втори пакет с 12 килограма кокаин в колелата на скейтборд.", "date": "2019.02.15", "title": "В Европа хванаха кокаин в колелата на скейтборди"}
{"url": "https://news.bg/politics/manolova-dava-izborniya-kodeks-na-konstitutsionnite-sadii.html", "text": "Омбудсманът Мая Манолова ще сезира Конституционния съд за Изборния кодекс. Новината съобщи самата тя в парламента. Според нея измененията са грубо посегателството върху правата на българските граждани.Отнемат правото на българите да гласуват за личности, отсече тя. Преференцията вече става абсолютно безсмислена, това е все едно да имаш право да си купиш хляб, но той да струва 130 000 лева, изтъкна общественият защитник. Именно толкова гласове са нужни за разместване на листата. Това било невъзможно да се случи. Лишават се българите зад граница от възможност да гласуват, защото за пореден път електронният вот не се въвежда. Манолова не е доволна, че се орязва и обжалването на актове на изборните комисии.Тя не приема критиките относно изготвения от нея кодекс в качеството й на законотворец. Именно тя дала възможност за преференциален вот и да се избират кметове на малки населени места. Всяка следваща поправка отнема още и още права, недоволна е Манолова. Изборният кодекс ставал все по-трагичен.Припомняме, преди дни левите обявиха, че ще се обърнат към омбудсмана и президента заради промените в Изборния кодекс. Нинова бе  изборите. Соцлидерът призова Румен Радев да наложи вето на Кодекса.  законодателните инициативи, заявявайки, че управляващите са изкушени от служебна победа.Вчерашният дебат по предложенията за промени в Изборния кодекс в пленарна зала продължи цял ден. След  правната комисия се събра на извънредно заседание, което депутатите от  заради несъгласието си с почти всички промени., като работното време бе удължено, а заседанията на комисиите бяха отменени.Припомняме, че сред промените бяха отпадането на преференциалния вот, отлагане на машинното гласуване, оповестяването на социологически проучвания.Не минаха  с преводач, както и за разкриването на изборни секции в чужбина.От , но пленарна зала го одобри. се обявиха против прокарването промени в Изборния кодекс, като дори от  въвеждането на промени до една година преди изборите.Днес Те се обявиха за механичното преброяване на бюлетини, тъй като при него най-лесно могат да се открият евентуални злоупотреби.От своя страна от асоциация \"Прозрачност без граници\" разкритикуваха остро народните представители. Според тях и в нарушение на международните стандарти.", "date": "2019.02.15", "title": "Манолова дава Изборния кодекс на конституционните съдии"}
{"url": "https://news.bg/int-politics/indiya-privika-poslanika-na-pakistan-zaradi-atakata-v-kashmir.html", "text": "Индия призова посланика на Пакистан заради атаката в Кашмир и изпрати дипломатическо известие, в което настоява  срещу ислямистктата група, която пое отговорността за нападението, съобщава \"Ройтерс\".Индийският външен министър Виджай Гокхале привика пакистанкия посланик Сохаил Махмуд и \"издаде много силен демарш във връзка с терористичната атака в Пулвама вчера\". Пакистан осъди нападението и отрече всякакво съучастничество.В същото време, индийски активисти от дясната организация Вишва Хинду Паришад протестираха с плакати и лозунги срещу въоръжената атака.Разгневена тълпа протестиращи запали автомобили, изгаряни са плакати и фигура на пакистанския премиер Имран Хан по време на протеста.", "date": "2019.02.15", "title": "Индия привика посланика на Пакистан заради атаката в Кашмир"}
{"url": "https://news.bg/politics/spas-garnevski-vyarva-v-partiyniya-podbor.html", "text": "Преференциално избраният Спас Гърневски от ГЕРБ вярва в партийния подбор. В партийните листи се издигали и хора от граждански квоти.По думите му една много сериозна система подрежда листите.\"Преференциите за нещо много хубаво, но хубавото е и партията да може да си подреди кадрите\", смята депутатът от ГЕРБ.Според него високият праг за преференция не би трябвало да притесни този, който се е доказал в района си. В листите на ГЕРБ имало специалисти, които не били членове.Гърневски отрече да има сговор с ДПС в парламента по отношение на гласуването на промените в Изборния кодекс. Много техни предложения били отхвърлени, но добрите предложения минавали. ", "date": "2019.02.15", "title": "Спас Гърневски вярва в партийния подбор"}
{"url": "https://news.bg/regions/tir-pregazi-chovek-v-levski-shofyorat-izbyaga.html", "text": "ТИР блъсна и уби човек в Левски, съобщават от Областната дирекция на МВР в Плевен.Инцидентът станал около 20.00 часа вчера, 14 февруари. Шофьорът избягал от мястото на произшествието.Веднага били изпратени полицейски служители, които открили жертвата - 50-годишен мъж. Той лежал на около 700 метра от града в посока село Козар Белене в дясно от пътя.Разследването на полицията установило паркиран в Левски товарен \"Опел Мовано\". Шофьорът на камиона - 50-годишен местен жител, бил изпробван за употреба на алкохол, като дрегерът отчел 0,74 промила. Мъжът е задържан за 24 часа.По случая е образувано досъдебно производство.", "date": "2019.02.15", "title": "ТИР прегази човек в Левски, шофьорът избяга"}
{"url": "https://news.bg/politics/joncheva-predlaga-ofitsialno-ns-da-premine-kam-rabota-na-tamno.html", "text": "\"Гласуваният висок праг за преференциите на практика е недостижим.\" Това коментира депутатът от БСП Елена Йончева.Тя изтъкна, че това е отнемане правото на българския гражданин за преференциално гласуване. Според нея е отнето едно от достиженията на демокрацията. То беше отнето буквално на тъмно, допълни Йончева.Тя иронично предложи да се смени правилника на Народното събрание и законодателният орган да работи нощно време, за да се спаси доверието на 8% от българите, които все още имали вяра в парламента. Така нямало да се вижда цялото беззаконие и срам.Спас Гърневски от ГЕРБ пък заяви, че Според него високият праг за преференция не би трябвало да притесни този, който се е доказал в района си.", "date": "2019.02.15", "title": "Йончева предлага официално НС да премине към работа на тъмно"}
{"url": "https://news.bg/int-politics/predsrochni-parlamentarni-izbori-v-ispaniya-na-28-april.html", "text": "Испанският премиер Педро Санчес свика предсрочни парламентарни избори за 28 април, което е много вероятно да доведе до несигурност през следващите месеци в четвъртата по големина икономика в еврозоната, където политическият пейзаж е все по-фрагментиран, съобщава \"Ройтерс\".Санчес свика предсрочните избори, след като вчера парламентът отхвърли проектобюджета на неговото правителство на малцинството.\"Между това да не правим нищо и да продължаваме без бюджет и да призовем испанците да изразят мнението си, избирам второто. Испания трябва да продължи напред, напредвайки с толерантност, уважение, умереност и здрав разум\", изтъкна Санчес в телевизионно обръщение към нацията след заседание на кабинета.\"Предложих парламентът да бъде разпуснат и насрочване на изборите за 28 април\", посочи той.Оставката на социалистическото правителство идва след малко повече от осем месеца на власт.Социологическите проучвания показват, че нито една партия няма да спечели достатъчно гласове, за да управлява самостоятелно, с възможни сценарии за продължителни преговори за сформиране на коалиция между три или повече партии - потенциално включително с крайнодясната партия Vox.Санчес встъпи в длъжност през юни и оттогава ръководи правителство, което зависеше от гласовете на малките регионални партии, за да се приемат закони.Вчера той не успя да си осигури подкрепата на партиите, които подкрепят независимостта на Каталуния от Испания.По време на двудневен дебат в долната камара на испанския парламент правителството се опита да убеди други партии да подкрепят плана, но освен прокаталунските партии, консервативната Народна партия и дясноцентристката \"Граждани\" също гласуваха против.Социалистическата партия на Санчес води в социологическите допитвания, като през последните няколко месеца получават около 24 процента подкрепа. Ала Народната партия и \"Граждани\" няма да бъдат много назад и могат теоретично да сформират коалиция с Vox, както направиха в област Андалусия през декември. Но \"Граждани\" е много вероятно да се откажат от коалиране с крайната десница на национално равнище, предпочитайки вместо това тристранен съюз със социалистите и партия \"Подемос\", чиято основна кауза е борба със строгите мерки за икономии. ", "date": "2019.02.15", "title": "Предсрочни парламентарни избори в Испания на 28 април"}
{"url": "https://news.bg/world/polsha-i-izrael-razreshiha-diplomaticheski-sblasak.html", "text": "Полша изглежда разреши краткосрочен дипломатически сблъсък с Израел във връзка с коментари на премиера на еврейската държава Бенямин Нетаняху, че поляците са сътрудничили на нацистите. Варшава обяви, че е получила разяснение от израелското правителство, информират АП и \"Таймс ъв Израел\".От прессекретариата на президента на Полша обвиняват вестник \"Джерусалим пост\" в \"медийна манипулация\". От президентството подчертават, че изданието погрешно е разбрало коментарите на Нетаняху.Но има противоречива информация дали наистина е разрешен спорът, след като по непотвърдена информация на полска медия израелският посланик Анна Азари е била привикана от полското външно министерство за порицание. Министерството на външните работи на Израел не е коментирало информацията.Кризата възникна след въпрос към Нетаняху от \"Таймс ъв Израел\" на конференцията за Близкия изток във Варшава относно противоречиво споразумение между Израел и Полша за прекратяване на спор около полски закон, който наказва тези, които обвинят полската нация в Холокоста.Нетаняху отговори, че \"някои поляци сътрудничиха на нацистите. Познавам историята и не я замазвам\".\"Джерусалим пост\" обаче написа, че Нетаняху е заявил, че \"полската нация\" е сътрудничила на нацистите. В други медии пък съобщиха, че израелският лидер е казал \"поляците сътрудничиха на нацистите\", но по-късно от пресцентъра на Нетаняху поясниха, че не е казвал \"поляците\".След публикуването на новината полският президент Анджей Дуда заплаши да не участва на среща в Израел.Дуда написа в \"Туитър\", че ако Нетаняху наистина е направил коментарите, той ще предложи Варшава да бъде домакин на предстоящата среща на Вишеградската четворка, а не Израел.\"При тази ситуация Израел не е добро място за среща\", добави Дуда.Срещата е планирана за 18-19 февруари в Йерусалим.Но в четвъртък вечерта израелското посолство в Полша се е свързало с полското ръководство и е разяснило, че Нетаняху не е казал, че полската нация е извършила престъпления срещу евреите, а че все още никой, който е заявил, че \"поляците са сътрудничили на нацистите\", не е съден по закона за Холокоста.Посланик Азари подчерта, че Нетаняху \"никога не е споменавал \"полската нация\" в този контекст...\"Джерусалим пост\" вече промениха статията си и подчертаха, че предишният текст не е истина - случи се по молба на премиера Нетаняху\".Тази сутрин говорител на полския президент съобщи, че официално са получили обяснение от израелската страна и \"изглежда, че статията на \"Джерусалим пост\" е пример за злонамерена журналистическа манипулация. Добре е, че беше обяснено след намесата ни\".", "date": "2019.02.15", "title": "Полша и Израел разрешиха дипломатически сблъсък"}
{"url": "https://news.bg/politics/za-finansova-samostoyatelnost-na-patniya-sektor-raboti-avramova.html", "text": "\"Пътният сектор ще стане първият, който ще се самоиздържа.\" Това заяви строителният министър Петя Аврамова по време на разискванията за ТОЛ системата в парламента.\"Ефектът ще бъде усетен от хората с качеството на пътищата в България\", убедена е тя. Електронното таксуване, по думите й, е най-голямата и съществена реформа в МРРБ. Чрез нея изцяло се подменя досега съществуващият модел на хартиените винетки.Така щяло да се осигури реално заплащане за използването на пътищата. Събраните около 1 млрд. лева годишно ще бъдат изразходени за рехабилитацията на пътищата.8 хиляди километра републикански пътища са за ремонт, стана ясно от думите на Аврамова.", "date": "2019.02.15", "title": "За финансова самостоятелност на пътния сектор работи Аврамова"}
{"url": "https://news.bg/society/promenyat-vremenno-grafika-na-vlakovete-v-uchastaka-mezhdu-tvarditsa-i-shivachevo.html", "text": "Въвеждат временни промени в движението на някои влакове, които преминават по маршрута между гарите Твърдица и Шивачево, съобщиха от БДЖ. Причината е ремонт по железния път. Промените ще важат от 18 февруари до 31 март.За клиентите на БДЖ ще бъдат осигурени автобуси за пет влака в няколко жп участъка.В района между гарите Сливен и Тулово за сутрешните бързи влакове София-Бургас и Бургас-София. Автобус ще има в района между гарите Сливен и Гурково за сутрешните пътнически влакове Бургас-Карлово и Карлово-Зимница, както и между гарите Твърдица и Сливен за обедния пътнически влак Карлово-Карнобат.Заради ремонта нощният бърз влак от София за Варна, който заминава в 23:05 ч., ще тръгва с 20 минути по-рано, т.е. в 22:45 ч., а нощният бърз влак от Варна за София, ще пристига с 10 минути по-късно, т.е. в 06:14 ч.Подробна информация за промените в разписанието на влаковете клиентите на БДЖ могат да получат на гишета \"Информация\" , на сайта на националния превозвач и на националния информационен телефон 0700 10 200.", "date": "2019.02.15", "title": "Променят временно графика на влаковете в участъка между Твърдица и Шивачево"}
{"url": "https://news.bg/economics/3-godishna-inflatsiya-v-kraya-na-yanuari-2019-g.html", "text": "3% годишна инфлация в края на месец януари 2019 година спрямо края на януари 2018 година отчита Националния статистически институт (НСИ) в предварителни данни за инфлацията и индексите на потребителските цени за първия месец на настоящата година.Данни на НСИ сочат средногодишна инфлация от 2.9% за периода февруари 2018 - януари 2019 г. спрямо периода февруари 2017 - януари 2018 г.Индексът на потребителските цени за януари 2019 година спрямо декември 2018 година е 100.5%, т.е. месечната инфлация е 0.5%.През януари 2019 година спрямо предходния месец цените на стоките и услугите в потребителските групи са се променили, както следва:През януари 2019 г. са се увеличили цените на следните хранителни продукти: хляб - с 0.6%, свинско месо - с 0.2%, риба - с 0.8%, домати - с 16.7%, краставици - с 11.1%, зеле - със 17.4%, зрял лук и чесън - съответно с 10.6 и 1.1%, кореноплодни зеленчуци - с 6.5%, картофи - с 9.4%, минерална вода - с 3.0%, газирани напитки - с 2.4%, плодови сокове - с 2.0%, ракии - с 1.0%, и други.През януари 2019 г. са се намалили цените на следните хранителни продукти: ориз - с 1.2%, брашно - с 0.2%, сирене - с 0.6%, кашкавал - с 0.1%, яйца - с 0.9%, млечни масла - с 1.2%, олио - с 2.4% и други.През януари 2019 г. в групите на нехранителните стоки и услугите е регистрирано увеличение на цените при:През разглеждания месец в групите на нехранителните стоки и услугите е регистрирано намаление на цените при:През януари 2019 г. цените на лекарствените продукти и стоматологичните услуги са се увеличили с по 0.1%, а цените на лекарските услуги остават на равнището от предходния месец, отчитат от НСИ.", "date": "2019.02.15", "title": "3% годишна инфлация в края на януари 2019 г."}
{"url": "https://news.bg/world/produktivni-targovski-pregovori-mezhdu-sasht-i-kitay.html", "text": "Главните търговски преговарящи на САЩ и Китай проведоха \"продуктивни срещи\". Това написа в \"Туитър\" финансовият министър на Съединените щати Стивън Мнучин след двудневни преговори за прекратяване на търговската война, информират АФП и други медии.Мнучин не разкри подробности за дискусиите, на които участваха американският търговски представител Робърт Лайтхайзър и китайският вицепремиер Лю Хъ, икономически съветник на президента на Китай Си Дзинпин.\"Ню Йорк таймс\" пише, че двамата американски представители са провели среща и с китайския лидер след двудневните преговори.Източник заяви пред АФП, че американската делегация е имала банкет с китайските си колеги в хотел в Пекин в четвъртък вечерта.Президентът на САЩ Доналд Тръмп сключи  Тръмп заплашва да увеличи митата от 10% на 25% върху китайски стоки за 200 милиарда долара от 2 март, ако не бъде сключено споразумение. Той също така заплашва с нови мита върху останалите китайски стоки. Пекин предприе реципрочни мерки, но по време на разговорите се съгласи да купува американска соя.Вчера се появи информация, че американският лидер може да отложи крайния срок с 60 дни.Няколко източници, информирани за резултатите от срещата, намекнаха, че има малко индикации преговарящите да са постигнали голям напредък, който да доведе до окончателно споразумение между Тръмп и Си Дзинпин в началото на март.\"Файненшъл таймс\" пише, позовавайки се на източници, че двете страни се опитват да постигнат меморандум за разбирателство.Друг източник заяви пред \"Ройтерс\", че Белият дом е \"гневен\" от информацията, че Междувременно Forexlive цитира думите на Си Дзинпин, който е заявил, че търговските преговори между двете държави ще продължат през следващата седмица във Вашингтон.Дзинпин подчертал, че се надява САЩ и Китай да укрепят комуникациите и да контролират споровете, а също така да постигнат взаимноизгодно споразумение. Той отбелязал, че има напредък по важни въпроси. По думите му Пекин желае разрешаването на икономическите и търговски противоречия със САЩ чрез сътрудничество.Мнучин и Лайтхайзър коментираха, че двете страни са постигнали нов напредък на последните търговски преговори. Според тях все още има много работа за вършене.", "date": "2019.02.15", "title": "„Продуктивни” търговски преговори между САЩ и Китай"}
{"url": "https://news.bg/crime/10-12-hilyadi-leva-otmaknal-bankoviya-obirdzhiya.html", "text": "Маскираният мъж,  успял да вземе 10-12 000 лв. Това стана ясно от думите на главният секретар на МВР Ивайло Иванов.Той обясни, че няма данни да е имал съучастник.Сигналът в СДВР за обира на банката е получен в 8.30 ч. Мъжът е бил въоръжен с пистолет и спрей, като е нахлул в банката и е заплашил касиерката и охраната.Само охраната е бил напръскан със спрея, но няма опасност за зрението му. След обира, крадецът е избягал пеша.По отношение на , Иванов подчерта, че става въпрос за организирана престъпна група, занимавала се с наркоразпространение.Задържани са над 10 човека, но все още продължават процесуално-следствените действия.След събраните доказателства, ще се прецени на кои хора да бъде повдигнато обвинение. Всички задържани са криминално проявени.", "date": "2019.02.15", "title": "10-12 хиляди лева отмъкнал банковия обирджия"}
{"url": "https://news.bg/crime/prez-2015-nyamalo-zashto-da-se-uvedomyava-velikobritaniya-za-sluchaya-gebrev.html", "text": "Разследването за отравянето на бизнесмена Емилиян Гебрев тече и когато има конкретни резултатите, медиите ще бъдат информирани. Това обяви силовият министър Младен Маринов след Национално съвещание на ръководния състав на МВР.Маринов обясни, че разследващите органи си съдействат с партньорските служби от Великобритания още от момента, в който Гебрев подал сигнал.\"През 2015 г. не сме имали причина да се свързваме с Великобритания\", подчерта вътрешният министър.Маринов също така призова журналистите да не смесват периодите и посочи, че през 2015 година не са били известни фактите, които са известни в настоящия момент.", "date": "2019.02.15", "title": "През 2015 нямало защо да се уведомява Великобритания за случая \"Гебрев\""}
{"url": "https://news.bg/society/zhiteli-na-kv-mladost-1-nedovolstvat-zaradi-zastroyavane-mezhdu-blokovete-im.html", "text": "Хората от три жилищни блока в \"Младост 1\" излязоха на протест, информира bTV.Причината е застрояването на зелено пространство под прозорците им.Притеснението им е, че сградата, която предстои да бъде построена, се намира в непосредствена близост до един от най-високите блокове в квартала.Хората обясняват, че са категорично против застрояването, въпреки че теренът е частен. Преди е имало детска площадка, но отдавна е занемарена. Така хората няма къде да разхождат децата си.Собствениците на частния имот заявяват, че сградата, която ще бъде построена, ще бъде двуетажна.Местните обаче твърдят, че това не е вярно и е предвидено сградата да е пететажна.", "date": "2019.02.15", "title": "Жители на кв. \"Младост 1\" недоволстват заради застрояване между блоковете им"}
{"url": "https://news.bg/world/stranite-ot-es-kazvat-tvardo-da-na-tyutyuna-s-nagryavane.html", "text": "Считано от октомври 2018 г., акцизът на тютюна с нагряване в България се повиши от 26% на 40% от стойността на цигарения акциз. В същото време редица страни от ЕС въвеждат по-ниско данъчно облагане на тези продукти, като основен мотив за това са стимулиране на повече пушачи да минат на бездимни алтернативи.Чехия все още с нулев акцизПрез юни 2018 г. Министерството на финансите и Министерството на здравеопазването в Чехия оповестиха публично и единодушно, че новите тютюневи изделия с нагряване са добър начин за намаляване на вредата от тютюнопушенето и трябва да бъдат подкрепени, а акцизът следва да е не по-висок от 1/3 от акциза върху цигарите. Министърът на здравеопазването на Чехия, Адам Войтек казва: \"Трябва да заявя, че много от хората около мен, пушачи, преминаха от цигари на продукти с нагряване. Мисля, че това ще стане тенденция - пушачите, които не искат да се откажат да пушат, да започват да се обръщат към тези алтернативи с несъмнено много по-добри показатели, те са по-малко вредни за здравето.\"От пускането на бездимните продукти на чешкия пазар през 2017 г., продуктите с нагряване не подлежат на акцизно облагане. Очакванията бяха акциз от CZK 2,236/kg да бъде въведен от 1 януари 2019 г. Но датата на въвеждане беше отложена и новата 2019 г. отново стартира с нулев акциз. Предстои решение в долната камара на сената в началото на март 2019 г. , като се очаква то да влезе в сила от средата на годината.Полша отлага акциза за бездимните продуктиПодобно на Чехия, Полша отложи въвеждането на акцизна ставка за бездимните продукти. Срокът на валидност на нулева акцизна ставка върху течности за електронни цигари и бездимни продукти беше удължен до 30 юни 2020 г. Мотивите са, че промяната на крайния срок за прилагане на нулева ставка има за цел да предостави на компаниите допълнително време за адаптиране към новия регламент, имайки предвид новите изисквания за маркиране на цигарите и тютюна за пушене, за които се отнася изискването за поставяне на уникален код на всяка опаковка от 20 май 2019 г.Италия намалява акциза на бездимните продукти със 100%Първата страна от ЕС, в която бездимните продуктите започнаха да се продават с акциз в размер 50% от този на цигарите, намали ставката със 100%. През януари тази година, 4 години след първоначалното пускане на пазара правителството и политическото мнозинство в Италия вземат решение за двойно намаляване на акциза на бездимните от 50% от размера на акциза върху цигарите на 25%. Акцизът на електронните цигари е намален още по-драстично. Решението е взето на база информацията и анализите на италианските институции за новите продукти и на ефекта върху потребителите и на пазара като цяло. Мотивите са, че новите продукти имат потенциал да намалят вредата, като заменят традиционното пушене и се намали тютюнопушенето като цяло в полза на подобряване на общественото здраве.И Австрия даде зелена светлина на бездимния тютюн В края на 2018, Австрия стана 22-та страна в ЕС, която въведе категорията и облагането на нагреваемите тютюневи изделия. Продуктите още не са пуснати на пазара, тъй като законодателството предвижда процедура по преглед на изделията за съответствие със съществуващите разпоредби. Законът въвежда акцизна ставка от 110 евро на килограм, с което размерът на облагането им е около 21% от акциза върху цигарите.", "date": "2019.02.15", "title": "Страните от ЕС казват твърдо \"да\" на тютюна с нагряване"}
{"url": "https://news.bg/crime/mityo-ochite-bil-udachen-za-nyakoi-zagatna-botyo-botev.html", "text": "\"Не може да се говори за политически чадър на Митьо Очите. По-скоро може да става дума за различно влияние на определени политически фигури.\" Това заяви пред БНТ криминалистът Ботьо Ботев по повод  днес.По думите му има оперативен интерес на службите и затова се е забавило неговото връщане в страната.\"Турските служби са изключителни професионалисти\", подчерта Ботев.Според него Митьо Очите представлява голям интерес за службите.\"Той е една личност, която беше твърда удачна и необходима на някои хора\", изтъкна криминалистът.Ботев е на мнение, че развитието на обществените процеси по онова време са благоприятствали за създаването на подобни структури като тази на Митьо Очите.По отношение на покушенията срещу Желязков, криминалистът обясни, че има 2 реални опита и още един, който бил подготвян, но не се осъществил.Според него той е богопомазан, тъй като бил поръчван няколко пъти.За това колко време ще продължи процеса срещу Желязков, криминалистът заяви, че не може да даде някакъв срок, но според него са се събрали достатъчно годни доказателства по случая.Николай Радулов, бивш главен секретар на МВР и експерт по сигурността, заяви пред bTV, че Митьо Очите е бил в много лоши условия в затвора в Турция.Той посочи, че най-вероятно Митьо Очите е бил сериозно лишен от възможностите за комуникация в турски затвор.\"Смятам, че ако за тези шест месеца прокуратурата, съвместно с МВР, работят както трябва, биха могли да съберат изключително много доказателства за ролята и влиянието на Митьо Очите в престъпността по Черноморието\", добави той.Радулов е на мнение, че има вероятност и да се стигне до споразумение с прокуратурата и Желязков да получи присъда от 2-3 години и да си ръководи бизнеса от затвора.По думите му хората по морето са уплашени за бизнеса си.Припомняме, че днес Димитър Желязков  с полет от Истанбул.След което, с редовен полет, Димитър Желязков ще пристигне в България.Р - Митьо Очите беше издадено през октомври миналата година от съд в Турция. Тогава обаче все още не беше ясно кога Желязков ще бъде предаден на българските власти.Той беше ., след като беше, тъй като успя да се изплъзне при спецакция по Южното Черноморие, проведена от ГДБОП.", "date": "2019.02.15", "title": "Митьо Очите бил удачен за някои, загатна Ботьо Ботев"}
{"url": "https://news.bg/regions/roditeli-alarmirat-za-nasilie-v-detska-gradina-v-dulovo.html", "text": "Родители са внесли жалба за насилие в детска градина \"Щастливо детство\" в Дулово, съобщи bTV. Обвиненията са към учителката Гинка Костова.Общината и регионалният инспекторат по образование в Силистра са предприели проверка по случая.По думите на Ваня Неделчева, директор на ЦДГ \"Щастливо детство\", институциите вече са задействани и се очакват техните решения, за да се предприемат съответните мерки.Родителите твърдят, че децата им са стресирани и дори отказват да ходят на градина.Един от родителите заявява, че по думите на детето му, е удряно по главата, а други деца казват, че са блъскани и притискани до стената.Учителката Гинка Костова отрича обвиненията. Има и родители, които защитават учителката.След проверката на общината, кметът Юксел Ахмед е издал заповед директорката да вземе мерки за безопасността на децата.Проверката на регионалното управление показва, че има основания за безпокойство и се препоръчва на директора на детската градина да наложи административно наказание на Гинка Костова.Директорката разяснява, че ще реши какво да е наказанието, след като се консултира с юрист.Родителите обаче не са доволни от проверките и са изпратили сигнал до Комисията за защита от дискриминация.", "date": "2019.02.15", "title": "Родители алармират за насилие в детска градина в Дулово"}
{"url": "https://news.bg/int-politics/vreme-e-frantsuzite-da-svalyat-zhaltite-zhiletki-prizovava-makron.html", "text": "Еманюел Макрон обяви, че е време Франция да се върне към \"разума\" след  от антиправителственото движение \"жълти жилетки\", съобщава \"Политико\".В последния от поредица \"големи дебати\", които Макрон провежда с общности в страната в отговор на протестите, президентът се зае с туризма и обясни, че насилствените демонстрации не са добри за имиджа на Франция в чужбина.Макрон направи своите забележки на среща с кметове от селски район в централна Франция, след като , че за първи път повече от половината от населението на Франция иска протестите на \"жълтите жилетки\" да приключат. Време е французите да свалят жълтите жилетки, призовава президентът.56% от анкетираните в проучване на Elabe за BFMTV, публикувано в сряда, смятат, че движението трябва да спре с мобилизирането на хора да излизат на улицата - увеличение с 11 процентни пункта спрямо предходния месец.Докато мнозинството от французите, 58% все още подкрепят или симпатизират на движението, то 64% смятат, че седмичните протести вече не отразяват първоначалните искания на движението.Преди това Макрон се е въздържал да призовава толкова ясно за край на протестите, които .Президентът е подкрепен и от спад на безработицата и сериозно покачване в рейтинга си. В четвъртък националният статистически институт INSEE обяви, че нивото на безработицата е спаднало до 8,8% - най-ниското ниво за десетилетие.По-рано тази седмица анкета установи положително отношение както към Макрон, така и към премиера Едуар Филип, което се е увеличило с 6% в рамките на един месец. Въпреки това, рейтингът на президента все още е нисък - 36%.Телевизионният дебат с кметовете бе концентриран около недостига на лекари и обществени услуги в селските общности. Между Макрон и кмет на социалистите обаче имаше раздразнителна обмяна на думи, обвинение към президента и неговото правителство в \"заклеймяване на кметовете в продължение на 18 месеца\".Макрон отвърна: \"Никога не съм казвал, че има твърде много кметове или че са некомпетентни или да ги обвинявам в клиентелизъм\".Речта на Макрон към кметовете през май 2018 г., показва, че той е казал: \"Няма да съм дрехата на някои избрани длъжностни лица, когато те са ангажирани с лоши политики или клиентелизъм\".Дебатът в четвъртък, седмият по рода си, е по-лично насочен от предишните. Проведена е в малка стая с около 30 кмета, вместо стотиците, които присъстваха в гимназии преди няколко седмици.Длъжностно лице в обкръжението на Макрон коментира, че неговият екип е \"склонен да разнообрази форматите колкото е възможно повече, за да включи възможно най-широк кръг от населението и да позволи на президента да събере максимално количество обратна връзка\".След първоначално високо ниво на интерес, телевизионните рейтинги на дебатите постоянно намаляват.Миналата седмица Le Parisien съобщава, че 1,2 милиона зрители са гледали първия дебат през януари, докато само 410 000 са гледали четвъртия. С още един знак за отслабване на интереса, един от трите главни новинарски канала на страната, LCI, не излъчи дебата в четвъртък в ефир.", "date": "2019.02.15", "title": "Време е французите да свалят жълтите жилетки, призовава Макрон"}
{"url": "https://news.bg/politics/kalin-georgiev-demarshat-na-poslanitsite-legalizira-informatsiya-na-sluzhbite.html", "text": "Демаршът на посланиците легализира вече служебна информация и разследването на случаите и  и  е започнало преди самата дипломатическа изява. Това обясни в студиото на Нова телевизия бившият главен секретар на МВР Калин Георгиев.По мнението му и в двата случая не бива да се хвърля вина върху службите, които най-вероятно са си свършили работата. Изявата, публичният акт следва същинската работа.\"Не съм сигурен, че сме разбрали от посланици. Сигурен съм, че преди посланиците да се задействат, е имало международен обмен , а самият демарш на посланиците е легализиране на информацията от специалните служби\", заяви Калин Георгиев.Иначе искането за оставки от страна на опозицията е нормален политически ход, обясни Калин Георгиев и призова да не се слушат непрекъснато и само политиците.По думите му много често професионалистите нямат право да говорят, тъй като са ограничени от законови рамки. Колкото по-малко говориш, толкова по-добре, допълни Георгиев и посочи: \"Не мисля, че службите са допуснали някакви сериозни грешки.\"Уточнявайки че в момента е цивилен и не разполага с класифицирана информация, към момента Венецуела не е сред 36-те страни в санкционния списък на ЕС, както и от списъка страни с проблемни банкови системи. Най-вероятно вътребанковите структури за сигурност са уведомили ДАНС при засичане на финансовите потоци, което им е задължението, тъй като банката не е разследващ орган. От там отговорността е на дирекция \"Финансово разузнаване\" към ДАНС.Според Георгиев можем да се доверим на думите на главния прокурор, че се работи съвместно с БНБ. Така той отхвърли критика на бившия финансов министър Симеон Дянков за пореден провал, по подобие на казуса КТБ, на Банковия надзор.По случая \"Гебрев\" Калин Георгиев си послужи с метафора, позовавайки се на заглавието на романа за юноши на Павел Вежинов \"Следите остават\" - \"следите винаги остават\", както и на друга реплика, че \"всяко криминално начало има криминален край\". Той отхвърли очакване, че щом случаят има руска връзка по никакъв начин няма да има развръзка, с призива да не се слушат политиците.Калин Георгиев е убеден, че \"колегите са положили максимални усилия, а разследването се ръководи от прокуратурата, която е независим орган\".Според него срещу \"такъв противник\" като големите служби - руски, американските, израелските и британските, които разполагат с бюджет, равен или по-голям от много брутни национални продукти - много трудно можеш да се бориш. Но това е работата на нашите национални служби, добави Калин Георгиев, заявявайки, че ДАНС не трябва да мерят бензина на бензиностанции, а да противодействат на чуждите национални интереси, които правят опити да проникват у нас.Според Георгиев е прекрасно в случая, че в момента вече работи у нас съвместно с българските служби британски екип и се използва ресурса на британската страна. Защо това се случва чак сега, февруари месец, при положение, че разследването е подновено октомври месец, Георгиев обясни, че това е сложна организация, която е ограничена от законодателството на поне две страни.По случая с , Георгиев беше лаконичен, че информация по случая във Вътрешна сигурност е имало още по времето, когато той е бил главен секретар, но трудно се събират доказателства.\"Това е тежко петно върху службата, но навсякъде има такива хора\", обобщи Калин Георгиев.", "date": "2019.02.15", "title": "Калин Георгиев: Демаршът на посланиците легализира информация на службите"}
{"url": "https://news.bg/politics/bsp-iskat-nankov-v-zala-gerb-ne-go-davat.html", "text": "БСП и ГЕРБ се скараха за бившия регионален министър Николай Нанков.Социалистът Христо Проданов поиска бившия регионален министър Николай Нанков да се яви в пленарната зала по време на дебатите за ТОЛ системата.От ГЕРБ не го дадоха с мотив, че настоящият регионален министър Петя Аврамова е в Народното събрание.\"На какво основание да извикаме зам.-министъра\", недоумява герберът Димитър Лазаров.От БСП поискаха и временна комисия за ТОЛ системата. Червените настояват комисията да е в състав от двама депутати от всяка народна група и да работи два месеца. Герберът Александър Ненков предложи на свой ред Народното събрание да задължи министъра да създаде до края на март Обществен консултативен съвет и на всеки два месеца регионалният министър да се представя информация за въвеждане на ТОЛ системата.Социалистът Георги Свиленски пък запита дали е изнудвана фирмата изпълнител за въвеждането на ТОЛ системата. Поради тази причина от БСП искат Анкетна комисия, която не да разследва, а да види всички обстоятелсва по обявяването на обществената поръчка за ТОЛ системата. \"Важното е парите да бъдат изконсумирани и да бъдат насочени правилно\", обясни Свиленски.Той посочи, че ако регионалният министър е отговорила на няколко въпроса миналата седмица, сега нямало да се за занимават с тази тема.Александър Ненков се противопоставя на създаването на Анкетна комисия, която да разследва обществените поръчки. Според него това е абсолютна намеса на другите институции.\"Самият факт, че на ден повече от 1 500 автомобила се проверяват, купуват се електронни винетки, сложените стари винетки също важат и това означава че сме на прав път\", подчерта той.От лятото предстои въвеждането на електронна система за отчитане на големите тежкотоварни превозни средства.\"Това е една жива система, която се нужда от много работа, обучение на екип, изчистване на грешките\", обясни герберът Александър Ненков. ", "date": "2019.02.15", "title": "БСП искат Нанков в зала, ГЕРБ не го дават"}
{"url": "https://news.bg/politics/sotsiolozi-predpolagat-namesa-na-konstitutsionniya-sad-za-izborniya-kodeks.html", "text": "На размътени мозъци се приемат фундаментални за държавата неща, в противоречие с конституцията, коментира пред БНТ социологът Михаил Мирчев.Общественият  промените в Изборния кодекс да са поне 12 месеца преди избори, за да няма паническо заседаване в пленарна зала, както и по-задълбочено обществено обсъждане, обясни той. Социологът доц. Димитър Димитров допуска произнасяне и на Конституционния съд и защитава механичното преброяване на бюлетини, тъй като при него най-лесно могат да се открият евентуални злоупотреби.Съобразили сме се и с искания на ДПС, и на \"Воля\", и на \"Обединените патриоти\", коментира пред БТВ Тома Биков от ГЕРБ.Той обясни, че ако коалиции се правят за всеки законопроект и предложение гласувани в парламента, вероятно е да се каже, че са в коалиция и с БСП, защото при вчерашните дебати по Изборния кодекс са приети и техни предложения за промени.\"Особено в закон като Изборния кодекс има различни виждания по различните текстове и е нормално да има различни мнозинства, но в никакъв случай това не е коалиция\", добави Биков.\"Позицията на ДПС е ясна и те си я изразиха в пленарната зала. Въпросът е защо , защото с тази методика, която беше предложена, нито един народен представител не би влязъл в това Народно събрание, нито пък би станал евродепутат с преференция\", коментира Явор Божанков от БСП.\"Коалиция според мен е нещо принципно и е свързано с програма за управление. Тезата, че сме в коалиция с ГЕРБ би имала тежест, ако говорехме за някаква програма и някакви общи действия в дългосрочен период. В случая говорим за конкретно гласуване, а имаше много гласувания вчера, при които пък не бяхме подкрепени от ГЕРБ, а ГЕРБ бяха подкрепени от БСП\", добави Ерджан Ебатин от ДПС.\" и преференциалния вот беше една от малкото възможности хората да се идентифицират с конкретен човек в парламентарната листа на дадена партия. Така наречената затворена верига на послушание в замяна на издигане, можеше да се разкъса единствено чрез преференциите. Затова аз съжалявам, че колегите от ГЕРБ и НФСБ паднаха в капана на ДПС и приеха тяхното предложение\", обясни Искрен Веселинов от ВМРО.\"Преференциите са факт. Те не са премахнати. Предложихме по-справедливо разпределение на преподреждане на листата. Една политическа партия, която предлага листата, носи цялата отговорност\", коментира пред НоваТВ депутатът от ДПС Джейхан Ибрямов.\"Партията дава възможност да бъде подредена листата. Ако в дадена листа попадне човек, който е работодател и има 700 работници например, а прагът за влизането на един общински съветник е 300 гласа, мислите ли, че работникът ще гласува като цяло за листата\", добави Ибрямов.\"Един независим кандидат е горе-долу 10 000 гласоподаватели. Сега в листите, както беше досега, с остатъка влизат и народни представители при пренареждането с минимален остатък от 400 гласа\", обясни депутатът от ГЕРБ Димитър Лазаров.\"На последните 2 парламентарни избора повече от 1 млн. души са рашили да употребят правото си на преференция. Това е довело в настоящия парламент да има няколко десетки депутати, избрани с преференция. Ако правилата, гласувани вчера, важаха през 2017 г., преференциално избраните депутати в този парламент щяха да са нула\", коментира Крум Зарков от БСП.Според Александър Сиди от  ВМРО, \"лошите изкривявания на преференциите, така нареченият корпоративен вот остана. Оставихме лошата част и премахнахме възможността българските граждани да пренареждат листата\". \"През 2015 г. в 50 секции се въвежда машинно гласуване. От 12 000 избиратели гласуват 900. През 2016 г. - от 500 секции и около 200 000 имащи право да гласуват - на пръвия тур гласуват 27%, на втория - 33%. Обезпокоителното според доклада на ЦИК е, че 9 секции не са представили контролната памет на машините за гласуване, в 7 секции има разминаване, в 18 секции са гласували по-малко от 10 човека\", обясни Димитър Лазаров.\"Единственото, което настояваме и за ЦИК, и за машинното гласуване, е да се спазва законът\", коментира Зарков.\"Ние сме за цялостно машинно гласуване\", добави Ибрямов. Александър Сиди се надява \"президентът да върне този закон и да бъде прегласуван\", Вчера левите обявиха, че ще се обърнат към омбудсмана и президента. Нинова бе  изборите. Соцлидерът призова Румен Радев да наложи вето на Изборния кодекс.  законодателните инициативи, заявявайки, че управляващите са изкушени от служебна победа.Вчера цял ден продължи дебата по предложенията за промени в Изборния кодекс в пленарна зала. След  правната комисия се събра на извънредно заседание, което депутатите от  заради несъгласието си с почти всички промени., като работното време бе удължено, а заседанията на комисиите бяха отменени.Припомняме, че сред промените бяха отпадането на преференциалния вот, отлагане на машинното гласуване, оповестяването на социологически проучвания.Не минаха предложенията на ДПС за агитация на майчин език с преводач, както и за разкриването на изборни секции в чужбина.От ВМРО се противопоставиха на отпадането на преференциалния вот, но пленарна зала го одобри. също се обявиха против прокарването промени в Изборния кодекс, като дори от  въвеждането на промени до една година преди изборите.", "date": "2019.02.15", "title": "Социолози предполагат намеса на Конституционния съд за Изборния кодекс"}
{"url": "https://news.bg/crime/maskiran-obra-bankov-klon-v-sofiya.html", "text": "Маскиран мъж обра банков клон в столичния квартал \"Суха река\", съобщи Нова телевизия.Сигналът към полицията е подаден около 08:30 часа сутринта.Според първоначалната информация, човек с маска и въоръжен влязъл в обекта, заплашил служителките и, след като използвал спрей, отнел сума пари.Няма данни за пострадали хора.Мъжът се издирва, изясняват се всички факти и обстоятелства около случая.От думите на главния секретар на МВР Ивайло Иванов, стана ясно, че мъжът е задигнал между 10 и 12 хил.лв. Той обясни, че мъжът е носил пистолет, който не е използвал. Сега не е уточнено дали оръжието е бойно газово или бутафорно. Избягал е пеша. От полицията са разпространили описанието на облеклото му до всички патрули в столицата. ", "date": "2019.02.15", "title": "Маскиран обра банков клон в София"}
{"url": "https://news.bg/economics/noi-otchete-blizo-955-lv-osiguritelen-dohod-za-stranata.html", "text": "Размерът на средния осигурителен доход за страната за месец декември 2018 г. е 954,90 лв. Това обяви Националния осигурителен институт (НОИ).Средномесечният осигурителен доход за страната за периода от 01.01.2018 г. до 31.12.2018 г. е 889,90 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец януари 2019 г.", "date": "2019.02.15", "title": "НОИ отчете близо 955 лв. осигурителен доход за страната"}
{"url": "https://news.bg/politics/vmro-predlaga-pomoshti-za-razhdane-na-detsa-spored-nivoto-na-obrazovanie.html", "text": "ВМРО-София представи в НС програма за образователна раждаемост. Те предлагат отпускане на еднократна финансова подкрепа за насърчаване на раждаемостта и отглеждането на деца на територията на Столична община. За първо дете да се дават 200 лева, за второ-500, а за трето -1300 лева. Условието на водопадите в родителите е образователен ценз.Така, по мнението на Калин Поповски ще се стимулира отговорното родителство. 200 лева ще се дават при родители със средно образование. 250 лева е помощта за бакалаврите, а 300 лева за първо дете на магистри.По думите му подкрепата за втора рожба скача. 500 лева е при среднистите, за бакалаврите-600 лева. Магистрите за второ дете трябва да получат 700 лева.ВМРО предлага финансова подкрепа и за учените родители с трето дете- 1300 при тези със средно образование, 1500 за родител бакалаври, 1700 лева за магистрите.Патриотите са сметнали, че раждаемостта в София е около 1300 деца на година като около 45% от семействата са с поне един родител с висше образование. ", "date": "2019.02.15", "title": "ВМРО предлага помощи за раждане на деца според нивото на образование "}
{"url": "https://news.bg/int-politics/indiya-predupredi-pakistan-da-ochakva-seriozen-otgovor-na-atakata-v-kashmir.html", "text": "Премиерът на Индия Нарендра Моди обеща сериозен и силен отговор на вчерашен взрив в Кашмир, в който загинаха 44 военни. Правителството обвинява Пакистан, засилвайки напрежението между двата ядрени конкурента, съобщава \"Ройтерс\".Нападението срещу военен конвой в Джаму и Кашмир, където Индия се бори с бунтовници е най-сериозното от последните десетилетия и е само няколко месеца преди управляващите на Моди да се явят на общи избори.\"Ще дадем подобаващ отговор, нашият съсед няма да може да ни де-стабилизира\", обясни Моди, след като призова съветниците си по сигурността да обмислят отговор на атаката, която предизвика гняв в социалните медии и искания за възмездие.Пакистанската ислямистка групировка \"Джаиш е Мохамад\" пое отговорността скоро след като атентатор-самоубиец заби автомобила си, натоварен с взривни вещества, в автобус, превозващ персонал на резервисти.Индийското правителство заяви, че има неопровержими доказателства за участието на Пакистан в нападението. Исламабад отхвърля предложението, свързано с нападението.Индия ще предприеме всички възможни дипломатически стъпки, за да осигури \"пълна изолация\" на Пакистан, коментира министърът на кабинета Арун Джайтли. \"Министерството на външните работи ще предприеме всички възможни стъпки и тук се позовавам на всички възможни дипломатически стъпки, които трябва да бъдат предприети, за да се гарантира пълната изолация от международната общност на Пакистан\", каза той.Двустранната търговия между Индия и Пакистан е едва 2 млрд. долара годишно, а Моди е изправена пред тежки избори и вероятно ще бъде подложен на натиск за по-силен отговор.Той встъпи в длъжност през 2014 г., като обеща да се справи с мюсюлмански Пакистан, с който Индия два пъти е водила война след независимостта си от Великобритания през 1947 година.Кашмир е регион с мнозинство мюсюлмани и в сърцето на десетилетия враждебност между Индия и Пакистан. И двете страни управляват части от региона, като претендират, че цялата територия е тяхна.Последната голяма атака в Кашмир е през 2016 г., когато бойци нападнаха лагер на индийската армия в Ури, убивайки 20 войници. Моди отговори с нападение на предполагаеми бойни лагери през границата в пакистанки Кашмир, седмици по-късно.Пакистанското министерство на външните работи определя последната атака в Кашмир въпрос за \"сериозна загриженост\". Но в кратко изявление по-рано в петък допълват: \"Ние категорично отхвърляме всякакви намеци от елементи в индийското правителство и медийни среди, които се стремят да свържат нападението с Пакистан без разследване.\"Белият дом призова Пакистан с изявление, \"да прекрати незабавно подкрепата и убежището, предоставено на всички терористични групи, действащи на нейната почва\". Според него нападението засилва решимостта на САЩ да засили сътрудничеството с Индия за борба с тероризма.", "date": "2019.02.15", "title": "Индия предупреди Пакистан да очаква сериозен отговор на атаката в Кашмир"}
{"url": "https://news.bg/world/kitay-zatvarya-za-turisti-bazoviya-lager-na-everest.html", "text": "Китай е затворил базовия лагер от своята страна на връх Еверест за посетители, които нямат разрешителни за катерене.Властите са прибягнали до необичайната стъпка, за да се справят с нарастващия проблем с отпадъците на мястото.Забраната означава, че туристите могат да стигнат само до манастир малко под нивото на базовия лагер, който се намира на 5 200 м.Повечето хора посещават планината от южната страна, която се намира в Непал, но през последните години броят на посетителите нараства все повече от китайската страна на Еверест.Китайският базов лагер, разположен в Тибет, е популярен, тъй като е достъпен с кола, докато до базовия лагер в Непал може да се стигне само с катерене, продължаващо почти две седмици.На най-високия връх в света от години се отчита увеличаване на боклука, след като броят на посетителите нараства.Китайската асоциация по алпинизъм уточнява, че 40 000 души са посетили нейния базов лагер през 2015 г., последната година, от която има данни. Рекордните 45 000 посетиха базовия лагер в Непал през 2016-2017 г. според Министерството на опазването на горите и почвите на страната.На обикновените туристи ще бъде забранено да посещават само районите над манастира Ронгбук, който е на около 5000 м над морското равнище, уточнява китайската държавна новинарска агенция \"Синхуа\".Алпинистите, които имат разрешение да изкачат върха, който се извисява на 8 848 м, ще могат да използват по-високия лагер.През януари властите обявиха, че ще ограничават броя на разрешителните за катерене до 300 броя годишно.В китайските социални мрежи се разпространяват твърдения през последните дни, че базовият лагер ще бъде затворен за постоянно за туристите, но \"Синхуа\" цитира официални лица, отричащи това.Официалното съобщение за затварянето на лагера беше направено през декември на сайта на тибетските власти.В него се посочваше, че три операции по почистване през миналата пролет са събрали 8 тона отпадъци, включително човешки изпражнения и екипировка, която алпинистите са оставили горе.Тази година също ще се организира експедиция, която ще има за цел да отстрани телата на алпинистите, които са загинали в т. нар. зона на смъртта над 8 000 м, където въздухът е твърде рядък, за да се поддържа живота дълго.Заради студа и голямата надморска височина, тези тела често остават в планината в продължение на години или дори десетилетия.", "date": "2019.02.15", "title": "Китай затваря за туристи базовия лагер на Еверест "}
{"url": "https://news.bg/health/5-detsa-s-morbili-prieti-v-sofiyska-bolnitsa.html", "text": "Пет деца от Разлог, заразени с морбили, са хоспитализирани в Инфекциозното отделение на УМБАЛ \"Св. Анна\"-София АД. Те са на възраст между 8 месеца и 3 години и не са били ваксинирани.По информация на началника на Инфекциозното отделение д-р Петър Петров децата са леко до средно увредени от болестта. Те ще останат в болницата за лечение поне 5 дни, преди да бъдат изписани.Припомняме, вчера стана ясно, че , като четири от заболелите са деца, а петият е 37-годишна жена от София.Малко по-късно се установи, че още В началото на 2017 г. в резултат на внос на морбили от пътуващи до засегнати държави, у нас възникнаха епидемични взривове в областите Пловдив, Пазарджик и Монтана.Бяха установени 165 заболели - основно сред ромски деца, като голямата част от заболелите бяха неимунизирани.Стигна се и до смъртен случай -  от шарката.През 2018 г. в България бяха регистрирани 13 случая на заболели от морбили, при чужди граждани, пребивавали в България и при български граждани, пътували в страни с епидемично разпространение на заболяването.", "date": "2019.02.15", "title": "5 деца с морбили приети в софийска болница"}
{"url": "https://news.bg/politics/mnogo-balgari-vav-velikobritaniya-nyama-da-poluchat-statut-sled-brekzit.html", "text": "Българската общност в Англия наброява четвърт милион и работи основно в сферата услугите. Именно тази сфера ще бъде най-сериозно засегната от Брекзит.Това ще доведе до намаляване на паричните потоци към България, дискриминирани българи и недостатъчно информация за Брекзит, стана ясно по време на заседанието на Комисията по политика за българите в чужбина в Народното събрание.Всички граждани на Европейския съюз, които живеят във Великобританя, трябва да кандидатстват за специфичен статут и гарантиране на правата си.Райони в английската страна, които са с най-висока концентрация на българи са Източен Лондон, Брент, Баркинг, Дангъм, Енфийлд и райони, в които могат да си позволят наема.Българските училища на територията на Лондон са общо 15 с над 50% ученици от България и Източна Европа. В тях подрастващите могат да учат български език, история, география и други дисциплина.Българските граждани от ромски произход във Великобритания представляват трудност за островната държава най-вече с изключително затруднена интеграция, високо ниво на престъпност, увеличен брой на бездомните българия, дискриминация, расизъм и проблем за локалните кметства.Много българи във Великобритания няма да успеят да получат статут след Брекзит, коментира Нишан Джингозян, който работи в кметството в Брент и е създател на благотворителна организация в Лондон, съобщава БНТ.\"Една голяма част не знаят, че трябва да го направят, друга голяма група не могат да предоставят документите, които са необходими, просто ги няма. Не могат да докажат престой\". След Брекзит престъпленията от омраза към хора от Източна Европа са се увеличили с 200%, а в Лондон има много секс робини от български произход, допълва той.\"Набират се в социалните мрежи в България по някакъв начин, не говорят английски, не знаят към кого да се обърнат. Те са класическа жертва на трафик\", обяснява Джингозян.", "date": "2019.02.15", "title": "Много българи във Великобритания няма да получат статут след Брекзит"}
{"url": "https://news.bg/int-politics/severna-makedoniya-uvedomi-ofitsialno-balgariya-za-novoto-si-ime.html", "text": "Република Северна Македония уведоми държавите-членки на ООН и страните със статут на наблюдател в световната организация за новото си конституционно име. То влиза в сила автоматично като резултат от сключването и ратифицирането от двете страни на Договора от Преспа, съобщава българското министерство на външните работи.\"Официалното име на държавата ще бъде Република Северна Македония, което е конституционното наименование на страната. Краткото име ще бъде Северна Македония\", се казва във вербална нота, получена в Постоянното представителство на Република България към ООН в Ню Йорк.Страната запазва досегашните си кодове MK и MKD, дадени ѝ от Международната организация по стандартизация (ISO), с изключение на регистрационните табели на превозните средства. Занапред те ще носят сигнатурата NMK.Прилагателното, което следва да се използва за държавата, нейните официални органи и други държавни институции, както и за частни институции, които са свързани с държавата, учредени са със закон и се ползват с финансова подкрепа от държавата за дейности зад граница, трябва да бъде съобразно официалното наименование или кратката му форма, т.е. \"от Република Северна Македония\" или \"от Северна Македония\". Прилагателни като \"северномакедонски\" или \"македонски\" не може да се използват в гореизброените случаи, уточнява документът.\"Македонски\" може да се използва за частни субекти, които не са свързани с държавата и държавните институции, не са учредени със закон и не се ползват с финансовата подкрепа на държавата за дейности зад граница.Описаните наименования следва да се използват от държавите-членки и от страните със статут на наблюдател в ООН за всякакви цели, включително в двустранните отношения, посочва още документът.С внасянето на официалното уведомление престава да се използват наименованията \"Македония\", \"Република Македония\", \"Бивша югославска република Македония\", както и акронимът FYROM/БЮРМ.", "date": "2019.02.15", "title": "Северна Македония уведоми официално България за новото си име"}
{"url": "https://news.bg/int-politics/ispaniya-se-izpravya-pred-predsrochni-izbori.html", "text": "Испания се изправя пред предсрочни избори. Премиерът Педро Санчес ще направи изявление в петък, по време на което се очаква да обяви датата на извънредните общи избори. Това съобщи в четвъртък агенцията EFE.В сряда, Конгресът на депутатите (долната камара на парламента) на Испания не подкрепи проекта на държавен бюджет за 2019 г., предложен от правителството.Това беше причината да се обсъди въпросът за предсрочните избори в страната, които се предвижда да се проведат през 2020 година.Една от най-вероятните дати е 28 април.", "date": "2019.02.15", "title": "Испания се изправя пред предсрочни избори"}
{"url": "https://news.bg/press/starata-tsik-shte-pravi-izborite-prez-2019-g-germanski-studenti-prevzemat-sofiya.html", "text": "Старата ЦИК ще прави изборите през 2019 г.Сегашната ЦИК ще проведе изборите за Европейски парламент и местни власти през 2019 г., въпреки че мандатът й изтича в края на март.Това решиха 30 минути след полунощ депутатите като отхвърлиха предложението на БСП за процедура за избор на нова комисия.Социалистите бяха подкрепени от ДПС и ВМРО, но въпреки това тяхното предложение бе отхвърлено.Германски студенти превземат СофияБроят на германските студенти в чужбина постоянно расте. През 2018 той е бил почти три пъти по-висок, отколкото през 2000-та година. Марсел е един от 150-те хиляди млади германци, които днес следват извън родината си.В Медицинския университет в София няма \"Numerus Clausus\". Кандидатите трябва да представят диплома за средно образование с високи оценки по химия и биология, както и да издържат приемния изпит.Правописна грешка ни жили с един милиард Експертите посочват, че те са имали близки наименования до оригиналните продукти, като разминаването е било само в една буква, замаскирана като правописна грешка. Неточности е имало и в ужким легални сайтове, които също са се разминавали с една или две букви, така че само да приличат на оригиналните домейни, но да не препращат потребителите към страниците на истинските производители.16 нови български посланици поемат по светаСлед известно напрежение между президента Румен Радев и външния министър Екатерина Захариева стана ясно, че между двамата е постигнато споразумение за 16 души, които ще заминат на посланически постове от името на България по света. Държавният глава вече е дал одобрението си за въпросните хора. На закрито заседание вчера правителството одобри смяната, която получи зелена светлина от президента.Парламентът практически премахна преференцията, ВМРО призова за ветоНай-парливият въпрос - за преференцията, най-после получи своето развитие в парламента. Преди малко депутатите решиха този вид гласуване да е валидно на евровота, ако кандидатът е взел брой действителни гласове равен на националната избирателна квота. Аналогично същото бе гласувано да важи и за парламентарните избори, където ще се гледа районната избирателна квота. На разпространена в социалните мрежи от социалиста Пенчо Милков снимка се вижда, че едно от гласуванията е минало плътно с гласовете на ГЕРБ и ДПС. \"Воля\" са били \"против\", седем души от \"патриотите\" са подкрепили поправката, девет са гласували срещу нея.", "date": "2019.02.15", "title": "Старата ЦИК ще прави изборите през 2019 г., Германски студенти превземат София"}
{"url": "https://news.bg/int-politics/tramp-posegna-kam-izvanrednoto-polozhenie.html", "text": "Президентът Тръмп планира да обяви  на национално ниво, за да може да заобиколи Конгреса и да построи дългоочакваната си стена по границата, въпреки че подписва законопроект за разходите, съобщи в. \"Ню Йорк таймс\".Решението на Тръмп е взето само няколко минути преди Сенатът да гласува с 83 гласа \"за\" и 16 \"против\" на пакета от разходи. Часове по-късно и камарата на представители одобри бюджета. Така той беше изпратен на президента за подпис.С решението на Тръмп окончателно завършва двумесечната война на изтощение между президента и Конгреса, която  и я остави  още в петък. Той ще е породен от сблъсъка за това кой контролира федералния бюджет.Бюджетът предвижда отделяне на пари за изграждането на стена по границата с Мексико, но  от исканата от Тръмп 5,7 млрд. долара.Финансовата рамка трябва да бъде одобрена и от конгреса.\"Президентът Тръмп ще подпише законопроекта за финансиране на правителството, и както той заяви преди,  и други изпълнителни действия - включително национално извънредно положение - за да гарантира, че ще спрем хуманитарната криза по границата,\" каза Сара Сандерс, прес секретаря на Белия дом.Председателят на Камарата на представителите Нанси Пелоси заяви, че ако Тръмп обяви извънредно положение, ще обмисли всички възможни опции за действие и може да оспори такова решение в съда, предаде Ройтерс.Тя добави, че по границата с Мексико няма криза със сигурността, а има хуманитарно предизвикателство.Белият дом заяви, че е , свързани с обявяването на извънредно положение.", "date": "2019.02.15", "title": "Тръмп посегна към извънредното положение"}
{"url": "https://news.bg/int-politics/feysbuk-e-zaplashen-ot-miliardna-globa.html", "text": "\"Фейсбук\" е заплашен от милиардна глоба. Социалната мрежа е заплашена заради  на потребителите. По този начин се излага на риск личната информация, отбелязва в. \"Вашингтон пост\".Федералната търговска комисия на САЩ и \"Фейсбук\" преговарят за глоба от няколко милиарда долара, с която би се сложило край на разследването на агенцията относно  на социалните медии.Глобата ще бъде най-голямата, която агенцията някога е налагала на технологична компания, но двете страни все още не са се споразумели за точна сума. Ако преговорите се провалят, Федералната търговска комисия може да отнесе въпроса до съда.От \"Фейсбук\" потвърдиха, че са в разговори с агенцията, но отказаха коментар. Федералната търговска комисия също отказа да разкрие подробности.", "date": "2019.02.15", "title": "\"Фейсбук\" е заплашен от милиардна глоба"}
{"url": "https://news.bg/politics/tsik-otselya-za-evropeyskite-izbori.html", "text": "След над 12 часа работа и само 100 дни преди евровота Парламентът прие окончателно промените в Изборния кодекс.С използването на процедурни хватки беше бламирано искането на БСП за нов състав на Централната избирателна комисия.Социалистите бяха подкрепени от ДПС и ВМРО, но въпреки това тяхното предложение бе отхвърлено. предложението си с основен мотив - законите трябва да се спазват. ГЕРБ отхвърли този аргумент с твърдения, че това е \"висш жест\" - ЦИК в настоящия състав била избирана по времето, когато левицата е била на власт.Депутатите решиха да увеличат . Така кандидат ще може да измества по-преден, само ако за него има толкова гласове, колкото са нужни за 1 мандат, припомня БНТ.Номера пред партиите в бюлетината ще има, но те ще се различават от тези на преференциите.С преференция ще гласуваме с трицифрено число.След изборите за кмет през 2019 г. всички избори да се провеждат само с машини, решиха още депутатите. Това изискване няма да важи за чужбина и подвижните секции, както и тези с под 300 избиратели. На евровота през май трябва да се осигурят 3000 машини, а за местния вот на есен - 6000.Електронното гласуване беше отложено. Видеонаблюдение в секциите няма да има, няма да се огласяват и социологически проучвания в деня за размисъл и този на вота.", "date": "2019.02.15", "title": "ЦИК оцеля за европейските избори"}
{"url": "https://news.bg/world/sasht-ne-sa-bombardirali-al-kayda-v-libiya.html", "text": "Американски военни отрекоха да са участвали във военната операция на либийската армия срещу позиции на Ал Кайда в Либия, предаде Ройтерс.Позиции на ислямистите в либийския град Убарай бяха подложени в четвъртък на масирана атака от правителствените части.Американското командване в Африка, което е отговорно за американските войски в района, заяви, че макар САЩ да подкрепят борбата с тероризма на признатото либийско правителство американските сили не са участвали в нападението.Уточнява се, че американската бойна авиация не е извършвала мисии в Либия от началото на 2019 г.", "date": "2019.02.15", "title": "САЩ не са бомбардирали Ал Кайда в Либия"}
{"url": "https://news.bg/int-economics/tsenite-na-petrola-s-rekord-za-2019-g.html", "text": "Цените на петрола удариха рекордни стойности за 2019 г., отбелязва \"Ройтерс\".Причините са заплахите от САЩ за нови санкции за Иран и Венецуела, но и обявената от За първи път през 2019 г. сортът Бренъ надхвърли психологическата граница от 65 долара за барел, преди да се върне до $ 64.91 за барел до 0143 GMT.Международният бенчмарк за цените на петрола е близо до 3-месечен връх.Фючърсите на лекия суров американски петрол скочиха с 33 цента до 54,74 долара за барел.Анализатори очакват все пак цените да се задържат на достигнатите котировки. Запасите на САЩ от нефт и увеличения добив от шистовите полета ще окажат натиск над цените.Сигналите за забавяне на китайската икономика също задържат поскъпването.", "date": "2019.02.15", "title": "Цените на петрола с рекорд за 2019 г."}
{"url": "https://news.bg/int-economics/uoran-bafet-svi-dela-si-v-epal-do-5-3.html", "text": "Инвестиционната империя на Уорън Бъфет - Berkshire Hathaway Inc е намалила акциите си в Apple Inc. с 1,1% до $249,6 милиона през четвъртото тримесечие.Компанията притежава 5.3% от производителя на iPhone в края на 2018 година, разкрива в. \"Уолстрийт джърнъл\".Уорън Бъфет също продаде дяла си в Oracle за 2,13 млрд. долара. От друга страна, той купи акции в Red Hat Inc., но и увеличи своя дял в JPMorgan Chase и Co., PNC Financial Services Group, Travelers Cos., Bank of America Corp., Bank of New York Mellon Corp. и US Bancorp.Berkshire Hathaway Inc е дългогодишен акционер в някои от най-големите банки в САЩ.", "date": "2019.02.15", "title": "Уорън Бъфет сви дела си в \"Епъл\" до 5.3%"}
{"url": "https://news.bg/world/aresti-v-istanbul-za-srutilata-se-sgrada.html", "text": "Властите извършиха арести във връзка с разследването на инцидента със срутилата се в Истанбул сграда, съобщава в. \"Хюриет\".Зад решетките са четирима души, които са имали ключово значение при строителството на блока.Арестувани са проектантът на сградата Сузан Чайър, строителният инженер Осман Мъсърлъоглу, ръководителят на строителния надзор Арзу Келеш Боран и още един строителен инженер са задържани по обвинение за пренебрегване на строителните норми.Припомняме, че  рухна на 6 февруари. По време на инцидента в нея е имало - 35 души. 21 от тях загинаха, но 14 бяха спасени.", "date": "2019.02.15", "title": "Арести в Истанбул за срутилата се сграда"}
{"url": "https://news.bg/world/delegatsiya-na-evropeyskiya-parlament-otiva-vav-venetsuela.html", "text": "Делегацията на Европейския парламент ще пристигне във Венецуела на 17 февруари. В плановете на европейските депутати е и среща с лидера на венецуелската опозиция Хуан Гуайдо, който се обяви за временен президент на страната, разкри агенция ЕФЕ.Според дипломатически източник шест евродепутати ще пристигнат в латиноамериканска държава. Предполага се, че посещението им в Каракас ще продължи до 19 февруари.Освен среща с Гуайдо, парламентаристите ще се срещнат с посланиците на европейските страни във Венецуела.Лидерът на опозиционния парламент на Венецуела Хуан Гуайдо . Това се случи по време на митинг срещу Никола Мадуро на 23 януари в Каракас.До този момент лидерът на опозицията , Канада, ЕС и латиноамериканските страни за легитимен президент на Венецуела.  към .Русия, Турция, Китай и Иран изразиха подкрепата си за Мадуро, според когото случващото се във Венецуела е .", "date": "2019.02.15", "title": "Делегация на Европейския парламент отива във Венецуела"}
{"url": "https://news.bg/world/pompeo-prechim-na-iran-da-ima-raketi.html", "text": "Вашингтон полага всички усилия, за да възпрепятства работата на Техеран по . Това заяви държавният секретар на САЩ Майкъл Помпео в интервю за Fox News.\"Америка прилага всичките си лостове, за да намали възможностите на Иран да работи по ракетната си програма\", каза дипломатът. Помпео повтори, че Техеран прави такива ракети. Държавният секретар отново припомни, че Вашингтон действа в съответствие с Резолюция 2231 на Съвета за сигурност на ООН.На въпроса дали САЩ или техните съюзници се опитват да саботират, за да предотвратят развитието на Иран в тази посока, Помпео отговори: \"Няма да говоря за различните дейности, които държавите могат да приложат тайно\".На 20 юли 2015 г. Съветът за сигурност на ООН единодушно прие резолюция 2231 в подкрепа на Съвместния цялостен план за действие относно  която ограничи ядреното развитие на Техеран до изключително граждански цели.В същото време резолюцията предвижда петгодишно запазване на оръжейното ембарго и забрана за доставка на технология за балистични ракети в Иран в продължение на осем години.", "date": "2019.02.15", "title": "Помпео: Пречим на Иран да има ракети"}
{"url": "https://news.bg/world/v-myunhen-obsazhdat-vaprosite-na-sigurnostta.html", "text": "Бъдещето на европейската архитектура на сигурността и ситуацията около Договора за премахване на ракети със среден и по-малък обхват ще бъдат централни теми в Международната конференция по сигурността в Мюнхен в петък. На 55-ия форум ще присъстват рекорден брой участници - около 600 политици, представители на бизнеса и академичните среди, както и организации за човешки права от цял ​​свят.Министрите на отбраната на Германия Урсула фон дер Ляен и Великобритания Гавин Уилямсън ще открият конференцията. В продължение на три дни участниците в форума ще обсъдят редица теми, като бъдещето на европейската отбранителна политика, отношенията между Запада и Русия, кризата в Украйна, конфликтите в Близкия изток, Венецуела, ролята на Китай в света и много други.Ръководителят на форума Волфганг Ишингер не изключи възможността да се проведе и среща за ситуацията в Донбас. \"Не бих се изненадал, ако украинско-руската среща или среща в нормандския формат бяха проведени в рамките на конференцията в Мюнхен,\" каза той. В същото време дипломатът изрази мнение, че е препоръчително да се търсят нови импулси в процеса на уреждане на конфликта на Донбас след президентските избори в Украйна.Сред темите, които ще бъдат повдигнати в Мюнхен, най-вероятно ще бъде проектът за газопровод \"Северен поток 2\", който в момента се обсъжда активно в Европа и най-вече в Германия. На 13 февруари Съветът на ЕС и Европейският парламент колебливо одобриха затягането на Директивата за газ на ЕС въз основа на значително преработена и облекчена проектоизменение, разработено от Германия и Франция.Ишингер каза, че настоящата Мюнхенска конференция за сигурност, която ще продължи до 17 февруари включително, ще бъде най-голямата и най-важна за цялата история на формата.Американската делегация ще бъде оглавена от вицепрезидента Майкъл Пенс, а държавният секретар Майкъл Помпео също ще бъде част от него. Очаква се и дъщерята на американския президент Иванка Тръмп и нейният съпруг Джаред Кушнер. От Китай ще пристигне член на Политическото бюро на Централния комитет на Комунистическата партия на Китай (ЦК КПК), ръководителят на кабинета на Комисията по външните работи на ЦК КПК Ян Цзечи.Русия ще бъде представена от Сергей Лавров.На конференцията ще присъстват повече от 35 държавни и правителствени ръководители, около 50 външни министри и още 30 министри на отбраната. Правителството на Германия, в допълнение към министъра на отбраната, ще бъде представено от канцлера Ангела Меркел, външния министър Хайко Маас, заместник-канцлера и финансовия министър Олаф Шолц, министъра на икономиката и енергетиката Петър Алтмайер, както и от министрите на здравеопазването Йенс Шпан и храните и земеделието Джулия Кльокнер. Около 45 депутати от Бундестага ще пристигнат в Мюнхен.В последния момент френският президент Емануел Макрон и израелският премиер Бенямин Нетаняху обявиха отмяната на посещенията си в Мюнхен. ", "date": "2019.02.15", "title": "В Мюнхен обсъждат въпросите на сигурността"}
{"url": "https://news.bg/int-economics/amazon-se-otkaza-ot-nyu-jork.html", "text": "Amazon, най-големият онлайн търговец в света, заяви в четвъртък, че се отказва от плановете си да построи централа в Ню Йорк.През ноември 2018 г. компанията обяви, че ще планира да изгради нови централи в два града. Те трябваше да бъдат построени в района на Ню Йорк в Лонг Айлънд Сити и градската зона на Кристал Сити в окръг Арлингтън в Северна Вирджиния.Тогава Amazon обеща, че във всяка от двете централи ще работят повече от 25 хил. служители, а инвестициите в тях ще бъдат 5 млрд. долара.Изграждането на университетския университет в Ню Йорк предвиждаше държавни и градски безвъзмездни помощи на стойност около 3 млрд. долара. Това предизвика недоволство сред местните законодатели, които се противопоставиха на субсидирането на една от най-скъпите компании в света.След много размисъл, решихме да се откажем от плана за изграждане на щаб в Лонг Айлънд Сити (Куинс), се казва в прессъобщението на Amazon. За този ангажимент изисква положителни, сплотени отношения с държавните и регионалните власти, които ще подкрепят компанията в дългосрочен план.\"Въпреки факта, че според проучване на 70% от нюйоркчаните подкрепят нашите планове и инвестиции, редица държавни и местни политици дадоха да се разбере, че те се противопоставят на нашето присъствие и няма да работят с нас, за да установят вида на връзката, която се изисква за насърчаване проект \", отбелязват от компанията.Amazon не възнамерява да възобнови процеса на дирене на нов град.Сега централата на Amazon се намира в Сиатъл, където онлайн търговецът е най-големият работодател. Неговият персонал е 45 хил. души.Акциите на Amazon поевтиняха с 0.5% в четвъртък.", "date": "2019.02.15", "title": "Amazon се отказа от Ню Йорк"}
{"url": "https://news.bg/weather/idva-snyag-2.html", "text": "Днес ще преобладава облачно време. Превалявания от сняг ще има главно до обяд, ще са предимно слаби, по-обилни и на повече места ще са в планините. По Черноморието и покрай Дунав преваляванията ще са от дъжд и мокър сняг. С умерен, в Източна България до силен вятър от север-североизток ще нахлува студен въздух. Максималните температури ще са между 1° и 6°, по-високи по долното поречие на Струма.Това съобщават от НИМХ.Над планините ще е предимно облачно, мъгливо и ще превалява сняг. Със силния североизточен вятър ще има условия и за снегонавявания. Максималната температура на височина 1200 метра ще е около минус 4°, на 2000 метра - около минус 10°.Над Черноморието ще е предимно облачно и главно в часовете преди обяд ще има превалявания от дъжд. Ще духа умерен и силен вятър от север-североизток. Максимални температури между 4° и 6°. Температурата на морската вода е 6-7°. Вълнението на морето ще е 3-4 бала.", "date": "2019.02.15", "title": "Идва сняг"}
{"url": "https://news.bg/regions/blizo-40-sm-snyag-na-prohoda-shipka.html", "text": "Близо 40 см е натрупаната нова снежна покривка на прохода Шипка, съобщи БНТ.20 машини са работили цяла нощ, за да остане пътят отворен.На самия връх се образуваха снежни навявания от по метър и половина.През цялата вечер полицейски коли са патрулирали на прохода.Очаква се днес времето да се стабилизира и да не създава неприятности по пътищата.", "date": "2019.02.15", "title": "Близо 40 см сняг на прохода Шипка"}
{"url": "https://news.bg/crime/gdbop-i-dans-zadarzhaha-nad-10-dushi-v-blagoevgrad.html", "text": "Над 10 души са задържани в Благоевград при акция на ГДБОП и ДАНС, съобщи БНТ. Засега няма официална информация от полицията в Благоевград, тъй като акцията е на екипи от София, а местната полиция само съдейства.На този етап не е ясна и целта на акцията.Има вероятност тя да е насочена като противодействие на наркоразпространението в областта.", "date": "2019.02.15", "title": "ГДБОП и ДАНС задържаха над 10 души в Благоевград "}
{"url": "https://news.bg/crime/hvanaha-bus-s-430-kg-kontrabanden-tyutyun-v-burgas.html", "text": "Задържаха близо 430 кг. тютюн без акцизен бандерол в Бургас, съобщиха от Областната дирекция на МВР.Той е бил открит в багажника на бус \"Фиат Скудо\" с кюстендилска регистрация, който 33-годишен бургазлия е използвал като склад.Иззетото количество е било пакетирано във вакуумирани торби от 10 и 20 кг., като цената на черния пазар е била в рамките на 30 - 40 лв. за килограм безакцизен тютюн.По случая са образувани две досъдебни производства.От началото на годината в Бургаско са иззети общо 1 115 000 цигари без акцизен бандерол.", "date": "2019.02.15", "title": "Хванаха бус с 430 кг контрабанден тютюн в Бургас"}
{"url": "https://news.bg/int-politics/borisov-prie-otlichieto-na-sarbiya-ot-imeto-na-balgarite-ot-evropredsedatelstvoto.html", "text": "\"Позволете ми да приема тази награда от името на всички българи, които положиха огромни усилия по време на Българското председателство - на всички, които вярваме, че Сърбия е неразделна част от Европа, че в най-скоро време ще бъде член на Европейския съюз.\"Това заяви министър-председателят Бойко Борисов в Белград, след като беше награден с най-високото държавно отличие на Сърбия \"Орденът на Република Сърбия\". Призът бе връчен от сръбския президент Александър Вучич на националния празник на западната ни съседка - Денят на държавността на Република Сърбия.Българският министър-председател Борисов подчерта, че няма по-добро от това съседите да са държави-членки на ЕС, защото така \"заедно можем да работим по набелязаните инфраструктурни проекти - жп линиите, магистрали, газопроводи, туризъм\".\"Мога да ви уверя, че колкото и труден да е светът, колкото и трудни решения да взехме, особено след война - аз вярвам и виждам, че Сърбия върви по верен път и няма по-хубаво от приятелството, от мира и дружбата между народите\", обясни Борисов.\"Орденът на Република Сърбия\" е най-високото държавно отличие в страната. Той се връчва с указ за изключителните заслуги на министър-председателя Бойко Борисов за развиването и затвърждаването на миролюбивото сътрудничество и приятелските отношения между Република Сърбия и Република България.На церемонията присъстват министрите Ивица Дачич, Небойша Стефанович, Златибор Лончар, Александър Вулин, Владан Вукосавлевиивич, председател на президентството на Босна и Херцеговина Милорад Додик, съобщава \"Танюг\".Сръбската медия съобщава, че сред наградените с различни отличия са бившият китайски посланик Ли Манчан, председателят на Еврокамарите Кристоф Лейтл, съветникът на руския президент Владимир Путин Юрий Ушаков, високопоставеният руски представител Александър Бабаков, изпълнителният директор на \"Газпром\" Алексей Милер, директорът на Фондация Конрад Аденауер  в Сърбия Норберт Бекман-Диркес и кметът на Корфу, Константинос Николозос.Златен медал за заслуги е връчен на историкът на Холокоста Гидеон Грайф. Орден на Звездата на Караджорде получава генерал Любиша Дикович.", "date": "2019.02.15", "title": "Борисов прие отличието на Сърбия от името на българите от Европредседателството "}
{"url": "https://news.bg/world/sluchaite-na-morbili-sa-se-uvelichili-s-50-prez-2018-g-preduprezhdava-szo.html", "text": "Случаите на морбили са се увеличили с 50% през 2018 г., предупреждава Световната здравна организация (СЗО), цитирана от \"Ройтерс\".Организацията алармира, че полаганите от правителствата усилия за спиране разпространението на морбили не са достатъчни.Здравната организация към ООН подчертава, че предварителните данни показват обезпокоителна тенденция към разпространение на заболяването на световно ниво, включително и в богатите държави, където исторически е на високо ниво достъпът до ваксини.\"Нашите данни показват, че има съществено увеличение на случаите на морбили. Ние регистрираме това във всички региони\", обяви Катрин О'Брайън, директор на отдела за имунизация и ваксини към СЗО.По думите й това не е изолиран проблем.Тя допълва, че по-малко от 10% от реалните случаи на болестта са съобщени.Когато видим, че регистрираните случаи са се увеличили с 50%, ние знаем, че се движим в грешната посока, поясни представителят и добави, че реалният брой на разболелите се е \"милиони\".Държавите трябва да съобщят случаите на морбили за 2018 г. до април, за да бъдат регистрирани в ООН. Но агенцията подчертава, че получените до момента данни показват, че 229 000 случая са съобщени в сравнение със 170 000 за 2017 г.През 2018 г. смъртните случаи от морбили по света са 136 000, показват данните на СЗО. Заразното заболяване може да причини тежка диария, пневмония и загуба на зрение. При някои случаи стига до фатален край. Морбили е \"важна причина за детската смъртност\", според организацията. Заболяването може много лесно да бъде предотвратено с две дози \"безопасна и ефикасна\" ваксина, която се използва от 60-те г. на XX век, уверяват от Световната здравна организация.До 2016 г. случаите на морбили постоянно намаляваха, но от 2017 г. броят им нарасна. Има значително увеличение в Украйна, Мадагаскар, Демократична република Конго, Чад и Сиера Леоне.Само в Мадагаскар от октомври 2018 г. до 12 февруари 2019 г. са регистрирани 66 278 случая и 922 починали.В по-бедните държави и в страните с конфликт липсата на достъп до ваксина е проблем, предупреждават от здравната организация.В Европа и богатите страни експерти посочват като причина проблема с разпространението на дезинформация за ваксината.Появата на заболяването в някои държави се свързва с безоснователни твърдения, че ваксината води до аутизъм, което се разпространява в социалните мрежи от членове на така нареченото \"антиваксърско\" движение.", "date": "2019.02.15", "title": "Случаите на морбили са се увеличили с 50% през 2018 г., предупреждава СЗО"}
{"url": "https://news.bg/politics/promenite-v-izborniya-kodeks-haotichni-neprozrachni-razrushitelni.html", "text": "От асоциация \"Прозрачност без граници\" излизат с остра критика към народните представители, които са извършили непрозрачно, хаотично и в нарушение на международните стандарти промени в Изборния кодекс.В обръщение към депутатите от асоциацията ги призовават да бъдат на висотата на заеманата от тях позиция и да насочат своето внимание към прилагането на действащите правила и изпълнението на техния ангажимент към изборния процес.Промяната в Изборния кодекс в движение, в последния момент, без адекватна обосновка и без висока степен на консенсус води до незадоволителни, а често и до обратни на целените резултати - не само за обществото, но и за политиците и политическите партии - и като цяло руши доверието в институциите, посочват от асоциацията и са категорични, че изборните правила и начина на тяхното приемане не са обикновена формалност - \"Те са основата, на която се гради целия демократичен процес и доверието на гражданите в институциите.\"От \"Прозрачност без граници\" изразява своето категорично несъгласие с подхода, при който се извършват промените в Изборния кодекс и изброяват:", "date": "2019.02.15", "title": "Промените в Изборния кодекс - хаотични, непрозрачни, разрушителни"}
{"url": "https://news.bg/crime/prokuraturata-iska-postoyanen-arest-za-58-godishen-alo-izmamnik.html", "text": "Районна прокуратура-Казанлък иска постоянен арест за 58-годишен мъж за телефонни измами.Мъжът е привлечен като обвиняем за това, че в периода от 16 януари до 11 февруари тази година три пъти в съучастие с други лица, се е представял за служител на МВР и за лекар с цел измама.Обвиняемият П.П. е заблудил три лица. Измамил е 75-годишен мъж с 10 300 лв., 69-годишна жена с 4 400 лв. и се опитал да вземе и 5 735 лв. от друга възрастна жена.Установено е, че съучастник на обвиняемия П.П. се е обаждал по телефона на пострадалите лица и се е представял за служител на МВР или за лекар. Настоявал е свидетелите да съдействат на полицията за залавянето на телефонни измамници, като в единия от случаите е поискал пари за слагане на ваксина против свински грип.На 16 януари непознатият мъж позвънил на 75-годишния свидетел и му казал, че се обажда следовател от МВР и че в Казанлък има група измамници, от които трябва да се пази, поради което следва да продиктува мобилните номера на двата си телефона. След като затворил домашния си телефон, той бил набран по мобилния телефон.На пострадалия били дадени указания да приготви наличните си пари, като сумата от 10 300 лв. да пусне през терасата, за да може П.П. да ги вземе.На 11 февруари по същата схема била убедена 72-годишна свидетелка да изтегли спестяванията си от банка - 5 735 лв., която хвърлила парите през терасата, като те по-късно са били намерени и иззети от обвиняемия.При третия случаи пострадала 69-годишна жена, на която непознатият мъж се представил за доктор Георгиев и заявил, че дъщеря й е в болница, болна е от свински грип и са необходими средства за поставяне на ваксина. В този момент по телефона се включила жена, която плачела и искала помощ. Представящият се за доктор, поискал от възрастната жена да изтегли налична парична сума в банка.Свидетелката предала съгласно указанията сумата от 4 400 лева лично на обвиняемия П.П., който й заявил: \"Идвам от името на доктор Георгиев\".До момента обвиняемият е осъждан 11 пъти.", "date": "2019.02.15", "title": "Прокуратурата иска постоянен арест за 58-годишен \"ало\" измамник"}
{"url": "https://news.bg/economics/prevozvachite-sochat-nereglamentiranite-prevozi-za-nay-neotlozhniya-problem-v-bransha.html", "text": "Трябва да има обществен превоз на пътници, какъвто осигуряват държавните структури в другите европейски държави. В обозримо бъдеще обаче това не се очертава да се случи в България. Така коментира проблема Петър Захариев от Националното сдружение на автобусните превозвачи в България на пресконференция в БТА.Според него най-напред трябва да се реши проблемът с нерегламентираните превози. Тези превози нямат застраховка, рискът от злополуки е много голям, а жертвите са твърде много, за да бъдат търпени и в бъдеще тези превози, посочи той и увери, че пътникопотокът ще се увеличи, ако нерегламентираните превози бъдат спрени. Според Захариев финансирането, субсидирането и компенсирането са ясни само за ползвателите.Много населени места вече са , подчертаха превозвачите и посочиха, че през януари е било отчетено, че те са 140 на брой.На пресконференцията стана ясно, че  Във всеки един момент обаче превозвачите може да организират демонстрация. Смятаме, че диалогът не минава през протеста, но ако държавната администрация не спази поставените крайни срокове, няма да има друга алтернатива.Срокът за промени в Закона за автомобилните превози е до юни тази година. Захариев посочи, че Сега има добра воля и обещание и смятам, че ще бъде направено, изрази надежда той.За момента от конфедерацията имат добър диалог с Министерство на транспорта и Министерство на финансите за създаване на работни групи.Около 4 млн. лева са субсидиите за 249 общини в страната, а по-голямата част от субсидията - 19 млн. лева, се разпределя между големите градове, като само 9 млн. лева се заделят за София.Не искаме да бъдем в тежест на държавата, изтъкна Магдалена Милтенова. Според нея е необходимо да се регламентира и ценообразуването на абонаментната карта, която обикновено се изчислява за 40 пътувания в месеца.Запитана дали преговорите не са обвързани с предстоящите избори, Милтенова отговори категорично, че интересът на бранша не е обвързан с нито една политическа партия.Постигнахме компромисни текстове, които удовлетворяват бранша и българската държава, коментира Милтенова по повод  от ЕП вчера. Нямаме нужда от протести, а от нормален диалог, за да решаваме проблемите. Според нея приемането на мобилния пакет е пример за добра координация.Милтенова посочи още, че транспортният бранш е лишен изцяло от финансиране на европейско ниво и няма оперативна програма, по която да се кандидатства за обновяване на автобусния парк и условията на работа.Ако се справим с нерегламентираните превози, ще се справим и с останалите проблеми, заключи тя.", "date": "2019.02.15", "title": "Превозвачите сочат нерегламентираните превози за най-неотложния проблем в бранша"}
{"url": "https://news.bg/crime/novi-deystviya-sreshtu-telefonnite-izmamnitsi-obsazhdat-v-mvr.html", "text": "От МВР обсъждат прилагане на нова тактика и метод в работа си срещу телефонните измамници.Това обяви силовият министър Младен Маринов след Национално съвещание на ръководния състав на Министерството на вътрешните работи.По думите му мерките са свързани с оперативни действия, но една от тях си остава превенцията.Относно темата за пътна безопасност, Маринов посочи, че се полагат всички действия по засилен контрол с видеонаблюдение за намаляване на катастрофите. Освен това са създадени специализирани звена ГДНП и три областни дирекции.МВР шефът не определя столичните дирекции като най-слаби и силни, а от вътрешното ведомство отчитат ежемесечните показатели и се наблюдава движението на самата дирекция от предишни периоди.По данни на МВР най-малко престъпления са извършени в Смолян.\"Важно е да се объдят тенденциите в развитието на самите дирекции\", подчерта Маринов и допълни, че когато има спад в работата на дирекциите, тогава МВР може да се намеси.", "date": "2019.02.15", "title": "Нови действия срещу телефонните измамници обсъждат в МВР"}
{"url": "https://news.bg/politics/dzheyhan-ibryamov-otricha-da-ima-sgovor-gerb-dps.html", "text": "Преференциите остават, но се лишавали от права българи зад граница. Това е позицията на ДПС за намерението на Мая Манолова да сезира Конституционния съд за Изборния кодекс.Бяха отнети конституционните права на български граждани, които живеят в страни извън ЕС, заяви Джейхан Ибрямов. Тези изменения засягали сънародниците ни във Великобритания, Турция, САЩ, Канада, Македония и Молдова. Вчера станахме свидетели именно на това как чрез различни изборни технологии и хватки ние отнехме правото да гласуват, недоволен е депутатът от ДПС.Той поясни, че нямало сговор между ГЕРБ и ДПС. Напротив, според Ибрямов, сговорът бил между ГЕРБ и БСП, защото те било заедно с потъпкването на права на български граждани, като им отнели правото да гласуват.ДПС също така за поредна година се обявява против провеждането на Луков марш. Според Джейхан Ибрямов идеолог на този антихуманен и фашистки марш е ВМРО. МВР ще направи всичко възможно да отмени, ако има правни основания, обясни той като поясни, че такъв отговор е получил от силовото ведомство. Според разпоредби с НК проповядването на подобна идеология и организирането на подобно събития незабавно трябва да се забранят.Партията внесла проект парламентът да се обяви срещу надигащия се неофашизъм, но нито една комисия в законодателния орган не е обърнала внимание.", "date": "2019.02.15", "title": "Джейхан Ибрямов отрича да има сговор ГЕРБ - ДПС"}
{"url": "https://news.bg/int-politics/zaharova-otgovori-na-zaplahite-na-boltan-sreshtu-poddrazhnitsite-na-maduro.html", "text": "Говорителката на руското външно министерство Мария Захарова коментира заплахите на съветника на американския президент Доналд Тръмп по националната сигурност Джон Болтън срещу противниците на Хуан Гуайдо, съобщават руските медии.Болтън написа в \"Туитър\", че \"онези, които заговорничат с Мадуро, (...) ще продължат да се сблъскват с последствия\".Захарова е цитирала във \"Фейсбук\" едно от заглавията в медиите: \"Болтън заплаши с последствия тези, които ще подкопаят демократичните институции на Венецуела.\"\"С бележника и писалката си, що ли?\", запита иронично говорителката на руското външно ведомство.По-рано медиите съобщиха за случай с Болтън, в тефтера на когото журналисти видяха записано \"пет хиляди войници в Колумбия\", т. е. съседната страна, с която Каракас има неприятелски отношения., че разглежда изпращането на американски военни във Венецуела като \"един от вариантите\".През януари  премина в цялата страна срещу действащия президент Николас Мадуро, който беше преизбран през март миналата година в избори, които не отговарят на стандартите за честен и прозрачен вот.На 23 януари председателят на парламента Хуан . САЩ и повечето западни страни, както и повечето латиноамерикански страни подкрепиха Гуайдо.От своя страна Мадуро нарече Гуайдо \"марионетка\" на Вашингтон. Мадуро беше подкрепен от Русия, Китай, Турция, Мексико и няколко други страни.", "date": "2019.02.15", "title": "Захарова отговори на заплахите на Болтън срещу поддръжниците на Мадуро"}
{"url": "https://news.bg/politics/valentin-kasabov-razkri-printsipa-ishleme-v-partiite.html", "text": "Безобразието с преференциите трябва да спре. Това коментира Валентин Касабов от НСФБ.Според него нямало договорка между ГЕРБ и ДПС за Изборните правила.Касабов разкри изборните практики на партиите:\"Част от практиките са даване под наем на част от партиите. Това се нарича ишлеме.Отива един бизнесмен по време на изборите, плаща си на партията, след което го вкарват в листата\".Тези бизнесмени разполагат с пари, с хора, които гласуват и се вмъкват в листата на съответната партия, след което започват, уж от името на партията, своя собствена игра, подчерта депутатът.По думите на Валентин Касабов такива били практиките на червените. Но и другите партии разполагали с милионери.", "date": "2019.02.15", "title": "Валентин Касабов разкри принципа \"ишлеме\" в партиите"}
{"url": "https://news.bg/crime/spetsprokuraturata-se-zae-s-narkogrupata-ot-blagoevgrad.html", "text": "Спецпрокуратурата заедно със служители на ГДБОП разследват наркогрупата от Благоевград, съобщават от държавното обвинение.За 24 часа са задържани общо 14 лица. Претърсени са 14 адреса и 1 автомобил, извършени са 3 лични обиска. Намерени и иззети са наркотици - амфетамин, марихуана и кокаин.Предстои да се анализират събраните доказателства и да прецени на колко и на кои от задържаните да бъдат повдигнати обвинения.Припомняме, че по-рано днес стана ясно, че ", "date": "2019.02.15", "title": "Спецпрокуратурата се зае с наркогрупата от Благоевград"}
{"url": "https://news.bg/comments/ot-monarho-kam-mutro-fashizam.html", "text": "Преди точно една година националният координатор за борба с антисемитизма и зам.-министър на външните работи Георг Георгиев призова по повод традиционно неонацистко шествие в София на 16 февруари: \"Луковмарш\" може да хвърли срамно петно върху репутацията на България в историческия момент, в който председателства Съвета на ЕС.\"Така и стана. \"Луковмарш\" - \"маршът на омразата\", по думите на самия Георгиев, на който се чества паметта на ръководителя на фашисткия Съюз на българските национални легиони, се проведе и хвърли срамното си петно. Както го хвърля от 2003 г. и ще го направи и тази година. Забележете обаче, представителят на властта, в случая ГЕРБ, говори за \"срамно петно\" конкретно във връзка с годината на българското европредседателство, един вид \"поне сега да не се срамим пред чужденците\". През другите години не сме били свидетели на чак такава загриженост. Лицемерие.Шестнайсета година, въпреки призивите на най-различни организации - леви, либерални, просто почтени без идеологическа окраска, въпреки призива на различни общественици, еврейски организации у нас и в чужбина, \"Луковмарш\" се провежда с факли, без факли, с формални забрани от общината, но се провежда - факт. Няма никакво съмнение, че спирането на \"Луковмарш\" е по силите на държавата. Тя може да забрани организациите, които го провеждат, да ограничи достъпа на чуждите участници, да респектира българските му почитатели и да освободи улиците на София от нацисткото шествие. Нищо такова не се прави. И за това си има причини.Сегашната ни власт, както и други подобни нея от Източна Европа, е прегърнала антикомунизма, поради липсата на каквато и да било друга съзидателна идеология, ако не броим за такава корупцията. Този антикомунизъм обаче е доста специфичен, в него не става просто дума за разобличаване на идеологията, а за тотално отричане на периода след 1945 г. Това има и своите геополитически последствия, но всъщност става дума за реванш на загубилите от Втората световна война. За преиграване на ситуацията. Една и съща картина наблюдаваме от Прибалтика, през Варшава, Будапеща, Загреб та до София. Националисти, крайнодесни, откровени фашисти не просто надигат глава, а гордо вече крачат по улиците на съответните столици. За разлика от западните им събратя, в техния наратив присъства обилно русофобията и поради това те не влизат в противоречие с целите на отвъдокеанския ментор на правителствата им.Вижте Украйна. В търсене на национална идентичност тя заложи на русофобията, на търсенето на \"героично минало\" сред масовите убийци на поляци и евреи от УПА, на героизирането на нацистки съучастници и престъпници. При това далече преди събитията от 2014 г., които станаха възможни и заради тази идеология на омразата. Сега страната балансира на ръба на пропастта, а по улиците на Киев маршируват колони на Националния корпус със знака \"Волфзангел\", използван от СС-дивизиите през войната. Нищо патриотично няма в това. Има само омраза и извечната заблуда, че ако смачкаш или удавиш в кръв противниците си, нещата ще се наредят от само себе си. Няма да се нареди. Ще има катастрофа, друго не е дадено.Всъщност, когато говорим за \"фашизъм\" и \"нацизъм\", ние говорим за престъпление и престъпници. Едни от най-страшните в историята. Това обаче някак си се схваща като забулено от мъглата на времето. А тези по улиците, които честват ген. Луков, всъщност отдават почит на престъпната идеология и престъпниците, довели до десетки милиони убити само в Европа.Тези дни писателката, дипломат и бивш народен представител Леа Коен написа в социалната мрежа: \"Луковмарш\" е обмислена проява на фашизирани елементи и няма нищо общо с патриотизма, а с носталгия по хитлеризма с всички негови атрибути.\" И още: \"Луковмарш\" е червена линия в българската политика.\"Като стана дума за червеното. Ген. Луков е убит от комунистическа бойна група, а в България има закон, който обявява комунистическия режим за престъпен. Следователно ген. Луков и подобните нему са жертви на престъпници, ерго, невинни жертви и като такива паметта им трябва да получи реванш. Ето под такива не много хитри концепции фашизмът се завръща в Европа, под маската на антикомунизма, макар че в днешната Европа, а и в България социалистите и социалдемократите са далече-далече от онези комунисти, умирали за своята идея преди и по време на Втората световна война.Едно време в българската историография като задължителен присъстваше термина \"монархо-фашизъм\". После се оказа, че терминът не бил коректен, монархът си бил сам по себе си, фашистите сами по себе си, и държавата - и тя си била башка. Комунистите ги били омесили в едно.Сега, в България пак се разхождат фашисти по улиците, комунисти кажи-речи не останаха, във властта са я бивши милиционери и настоящи милионери, я бивши мутри. Какво ще да правим, да струваме, само да не стане така, че някой ден да обясняват на бъдните поколения как термина \"мутро-фашизъм\" бил некоректен. Защото в нашето време фашистите си били отделно, мутрите си били отделно, а държавата си съществувала сама по себе си. Ако просто седите и гледате отстрани това, което се случва, тия три съставки ще се омешат заедно сами по себе си. Защото се привличат.", "date": "2019.02.15", "title": "От монархо- към мутро-фашизъм"}
{"url": "https://news.bg/politics/glas-naroden-skochi-glasat-na-naroda-da-se-chue-v-ns.html", "text": "Вчера депутатите от ДСП, ГЕРБ, АТАКА и НФСБ гласуваха така наречената \"поправка ДПС\" в Изборния кодекс (ИК), която на практика ликвидира възможността за преференциално гласуване.С поправката в изборното законодателство, която по стар български обичай отново се прави в последния момент - само стотина дни преди старта на кампанията за Европарламент - управляващите показаха, че не им пука за българските граждани, избиратели, данъкоплатци.Това пишат от партия \"Глас Народен\" във връзка с промените в Изборния кодекс.След тази поправка за пренареждане в листите кандидатите ще трябва да съберат над 100 000 лични преференции за изборите за Европейски парламент, над 17 000 за изборите за народни представители и около 6 000 за изборите за местен парламент само за София, обясняват от партията. Те дават и статистика, според която на последните парламентарни избори над 1 млн. български избиратели са дали гласа си преференциално.\"Народните представители не взеха под внимание взето решение след проведен референдум за електронното гласуване, отложиха отново машинното гласуване за след изборите за кметове и общински съветници през октомври 2019 г., не се съобразиха и с резултатите от референдума, проведен от инициативния комитет на Слави Трифонов, не се съобразиха и с изискванията на Венецианската комисия - промени в изборното законодателство да не се правят 6 месеца преди избори\", категорични са от \"Глас Народен\".Всичко това доказвало, че управляващите не ги интересува мнението на народа. Те се съюзявали, така че да затвърдят статуквото и да могат в българския политически живот.\"Така, вчера непримиримите иначе врагове \"Атака\", НФСБ и ДПС гласуваха заедно, напомняйки ни 2013 г., когато Волен Сидеров бе не критик, а \"златен пръст\" на ДПС\", припомнят от партията.Заради изложеното по-горе от партията на Светльо Витков настояват за президентско вето върху промените в Изборния кодекс. Искат още незабавна оставка на парламента и правителството.\"Настояваме за свикване на служебен кабинет от президента Радев, който да проучи и спешно да приложи поне едно от исканията на българските граждани - въвеждането на машинно гласуване на предстоящите избори през тази година\", пишат от \"Глас Народен\", приканвайки симпатизантите си да протестират колкото се може повече срещу потъпкването на демократичните принципи.", "date": "2019.02.15", "title": "\"Глас народен\" скочи - гласът на народа да се чуе в НС"}
{"url": "https://news.bg/world/nato-e-v-kriza.html", "text": "НАТО е в криза.Това се , в който се подчертава, че Алиансът е пред изпитание, докато се подготвя да отбележи 70 г. от създаването си.Докладът е представен от двамата бивши посланици на САЩ в НАТО Никълъс Бърнс и Дъглас Лют на започналата днес 55-та Мюнхенска конференция по сигурността.НАТО е единствената и най-важна организация, която допринася за сигурността, стабилността и мира в Европа и Северна Америка, се казва в доклада на Центъра за наука и международни отношения \"Белфър\" към Harvard Kennedy School.Съюзниците на НАТО обаче са изправени пред обезкуражаващи и сложни предизвикателства, които изпитват целта и единството на Алианса, предупреждават авторите.В изследването се отбелязва, че НАТО трябва да се справи с десет големи предизвикателства през тази година. В този дълъг списък влизат и предизвикателствата в самата организация. Най-важното предизвикателство, пред което НАТО никога не се е изправяло преди, е липсата на силно лидерство от страна на американския президент.Организацията трябва да действа решително през 2019 г., за да преодолее тези изпитания, да преодолее разделението в рамките на Алианса преди да е станало твърде късно, призовават авторите на изследването.Президентът Доналд Тръмп е първият американски президент, който разглежда ЕС като икономически съперник, а не като важен партньор на САЩ и НАТО. Анти-НАТО и антиевропейската му позиция бият тревога в европейските столици, където поставят под съмнение надеждността на американския президент като лидер на Запада за първи път от Втората световна война.Като други големи предизвикателства се посочват: възстановяването на европейската отбранителна мощ; поддържане на демократичните ценности в НАТО; сдържане на Русия на Владимир Путин; прекратяване на войната в Афганистан; съревнование с Китай и победа в технологичната битка в цифровата ера.", "date": "2019.02.15", "title": "НАТО е в криза"}
{"url": "https://news.bg/politics/borisov-obsazhda-v-myunhen-novata-era-mezhdu-svetovnite-sili.html", "text": "Започна участието на Бойко Борисов в Мюнхенската конференция по сигурността. Заедно с останалите световни лидери българският премиер присъства на официалното й откриване.Програмата му в рамките на важния форум продължава с редица двустранни срещи, съобщава Министерски съвет.Борисов ще разговаря с министър-председателя на Държавата Либия Файез Сарадж, с главния преговарящ на ЕС за Брекзит Мишел Барние, както и с изпълнителния директор на Американския еврейски комитет Дейвид Харис.Премиерът ще проведе двустранни срещи също с председателя на германския Християндемократически съюз Анегрет Крамп-Каренбауер и с председателя на парламентарната група на Християнсоциалния съюз в Бундестага Александер Добриндт.Във фокуса на Мюнхенската конференция по сигурността тази година са темите за самоутвърждаването на Европейския съюз, трансатлантическото сътрудничество и възможните последици от настъпилата нова ера на конкуренция между големите световни сили.", "date": "2019.02.15", "title": "Борисов обсъжда в Мюнхен новата ера между световните сили "}
{"url": "https://news.bg/crime/osadiha-uslovno-mayka-ubila-umishleno-novorodeniya-si-sin.html", "text": "Осъдиха майка, умъртвила умишлено новороденото си дете в с. Рибарица.Подсъдимата Д.И. укривала бременността си и умишлено не уведомила личния си лекар за състоянието си. Тя не желаела да има четвърто дете, но не прекратила навреме нежеланата бременност.На 1 февруари жената родила в дома си в Рибарица и умъртвила новороденото си момченце. Смъртта на бебето била причинена от вътреутробна асфикция.Делото срещу Д.И. е било проведено по реда на съкратеното съдебно следствие, като жената е направила пълни самопризнания.Тя е осъдена на две години затвор с четиригодишен изпитателен срок.Присъдата може да бъде обжалвана пред Софийския окръжен съд.", "date": "2019.02.15", "title": "Осъдиха условно майка, убила умишлено новородения си син"}
{"url": "https://news.bg/int-politics/i-vav-velikobritaniya-uchenitsite-nastoyavat-za-speshni-merki-sreshtu-klimatichnite-promeni.html", "text": "Хиляди ученици и млади хора във Великобритания взеха участие в протести по повод климатичните промени с подкрепата на бивш ръководител на ООН за климата, която настоя, че е \"време e да се вслушаме в дълбокия затрогващ глас на младежта\".Кристиана Фигерес, която беше главно действащо лице за сключването на историческото Парижко споразумение за климата през 2015 г., заяви, че фактът, че децата са толкова притеснени за бъдещето си, че са готови да стачкуват, трябва да накара възрастните да предприемат спешни действия.\"Това е знак, че се проваляме да поемем отговорността си да ги защитим от влошаващото се въздействие на климатичните промени\", изтъкна тя.Според различни информации няколко хиляди деца във Великобритания са напуснали класните си стаи днес в знак на протест срещу нарастващата екологична криза. Организаторите уточниха, че 3000 души са се събрали в Лондон, 2000 в Оксфорд, 1000 в Лийдс и Ексетър и 600 в Брайтън, съобщава \"Гардиън\".Джейк Удиър от британската Младежка коалиция за климата, която помага за координиране на протестите и стачките, коментира: \"Това, на което сме свидетели днес, са хиляди и хиляди ученици и млади хора, излезли по улиците на градовете си, за да демонстрират спешната нужда от радикални действия по отношение на климата. Размерът на движението е свидетелство за страстта и съзнанието на младите хора, че трябва да се борим за бъдеще, което просто не съществува, защото бяхме предадени от бездействието на онези, които са на властови позиции.\"Организаторите уточниха, че протести са планирани в най-малко 60 големи и по-малки градове в цяла Великобритания, от Корнуол до Шотландските планини, в опит да принудят политиците да се справят с нарастващите екологични проблеми.Анна Тейлър от Студентската мрежа за климата във Великобритания подчерта: \"Изтича времето за смислена промяна и ето защо виждаме младите хора по света да се изправят, за да държат правителствата си отговорни за това, че не правят достатъчно за проблемите с климата. Ако не предприемем положителни действия, перспективите за бъдещето изглеждат мрачни за онези от нас, които са израснали в епоха, определена от климатичните промени.\"Движението на учениците започна през август, когато Грета Тунберг, 16-годишна ученичка, проведе самостоятелен протест пред шведския парламент. Сега до 70 000 ученици всяка седмица провеждат протести в 270 града по целия свят.Индивидуални протести преди това са били провеждани във Великобритания, но националната акция днес е първото координирано демонстративно напускане на учебните занятия.Последният доклад на ООН предупреди, че са останали 12 години, за да се избегнат най-тежките последици от глобалното затопляне, от рекордните засушавания и горещи вълни до затоплянето на океаните и топенето на ледените покривки.Учениците във Великобритания призовават правителството да обяви извънредно положение относно климата, да информира за тежестта на екологичната криза и да промени учебната програма, за да превърне състоянието на околната среда в образователен приоритет.Те също така искат признание, че тъй като младите хора имат най-голям дял в бъдещето, те трябва да бъдат включени в разработването на политики и настояват да се намали възрастта за гласуване до 16 години.По-рано тази седмица повече от 200 учени, включително почти 100 професори, подкрепиха протеста, посочвайки, че \"трагичните и отчаяни факти\" на разгръщащата се климатични криза и липсата на смислени действия от страна на политиците оставиха младите хора с малко възможности, а да вземат нещата в собствените си ръце.", "date": "2019.02.15", "title": "И във Великобритания учениците настояват за спешни мерки срещу климатичните промени"}
{"url": "https://news.bg/society/speshnite-meditsi-v-nova-zagora-iskat-zhiva-ohrana.html", "text": "Спешните медици от Нова Загора искат жива охрана. Поводът за искането им е.Пред bTV медиците обясняват, че се страхуват на работното си място. В рамките на само няколко месеца в отделението имало 4 случаи на агресия.По време на смяна във филиала на \"Спешна помощ\" в града има по два екипа на работа. Когато обаче се наложи медици да отидат на адрес, в спешното остава само 1 дежурен екип с 1 паник бутон.Лекарите обясняват, че се страхуват, защото пациентите са изключително агресивни.\"Те влизат на тълпи и ние нямаме механизъм, по който да ги изкараме отвътре и да си вършим нормално работата\", обяснява шофьорът на линейка Венци Василев.През спешното в Нова Загора минават близо по 50 души на ден. В същото време болницата обслужва 50 000 души, а агресията била всекидневие. Само няколко дни преди вчерашния инцидент над фелдшер имало и друг случай на агресия над лекар.Поради това медиците настояват за жива охрана в спешното отделение, каквато вече има в Горна Оряховица например.Припомняме, след агресия срещу спешен медик и  на служителите във филиала,  стана първото такова, където от 18 до 6 часа сутринта има жива охрана от частна фирма.Междувременно пребитият медик заяви пред телевизията, че ще съди 19-годишният си нападател. По случая вече е образувано досъдебно производство.", "date": "2019.02.15", "title": "Спешните медици в Нова Загора искат жива охрана"}
{"url": "https://news.bg/world/sasht-mogat-da-poiskat-ot-evropeytsite-da-izpratyat-voynitsi-v-siriya.html", "text": "САЩ могат да поискат от европейците да изпратят войници в Сирия. Това стана ясно по време на 55-тата Мюнхенска конференция по сигурността, информира \"Политико\".Американският сенатор Линдзи Греъм заяви, че след изтеглянето на американските сили от Сирия - там има само смърт и пясък, президентът Доналд Тръмп може да поиска от европейците да изпратят въоръжени сили в арабската държава.Греъм обяви, че ДАЕШ (\"Ислямска държава\") е победена в Сирия.\"Сведохме я до няколко километра. \"Ислямска държава\" в Ирак и Сирия е мъртва. Унищожена е\", заяви той. Но сенаторът предупреди, че прибързаното изтегляне на САЩ ще даде възможност на Турция да атакува кюрдите, които са съюзници на Вашингтон.Греъм \"благодари на Русия\", като отбеляза, че Москва прави НАТО по-силно. По думите му САЩ остават отдадени на НАТО.", "date": "2019.02.15", "title": "САЩ могат да поискат от европейците да изпратят войници в Сирия"}
