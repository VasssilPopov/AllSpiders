{"url": "https://news.bg/world/netanyahu-gotov-za-ezhedneven-otgovor-na-atakite-ot-gaza.html", "text": "Израел ще увеличава мерките в отговор на атакита от страна на движението \"Хамас\" в сектора Газа според нуждите. Това заяви министър-председателят на Израел Бенямин Нетаняху след тежкото денонощие по границата между държавата му и палестинските територии, съобщи агенция Новости.В последните 48 часа от сектора Газа изстреляха по Израел повече от 55 ракети и снаряди.\"Ние ще увеличаваме мащаба на нашата реакция на терористичните атаки на \"Хамас\" до тогава, докато е необходимо, заяви Нетаняху и продължава: \"Ако \"Хамас\" не разбере нашето послание днес, ще го разбере утре.\"По-рано днес  в Ивицата Газа от военната операция през 2014 г.Армията на еврейската държава обяви, че целите в Газа са поразени към днес по обяд след интензивни сблъсъци с екстремисти в Ивицата Газа. От палестинското здравно министерство съобщиха, че няма пострадали при атаката.", "date": "2018.07.14", "title": "Нетаняху готов за ежедневен отговор на атаките от Газа"}
{"url": "https://news.bg/world/gaf-na-voenniya-parad-vav-frantsiya.html", "text": "Френски изтребители прелетяха над Париж като част от голям военен парад във връзка с отбелязването на Деня на Бастилията - национален празник на Франция, информира АФП.Празникът ще бъде последван от улично парти, ако националният отбор спечели на финала на Световното първенство по футбол в Русия утре вечер.Хиляди хора, много от тях туристи, се събраха на булевард \"Шанз-Елизе\", за да наблюдават марша, на който участваха 4 290 войници, 220 машини, 250 коня, 64 самолета и 30 хеликоптера.Президентът на Франция Еманюел Макрон наблюдава парада с двама почетни гости - премиера на Сингапур и японския външен министър.Тазгодишната тема на Деня на Бастилията беше \"братя по оръжие\", тъй като на парада участваха от испанската жандармерия, белгийски бронирани машини и германски военнотранспортен самолет Airbus A400M.Вчера френските власти съобщиха, че ще мобилизират 110 000 полицаи и жандармеристи през почивните дни заради националния празник и финала.Междувременно АП съобщава, че по време на парада възникна малък гаф. Двама мотористи от полицията се блъснаха по време на демонстрация пред Макрон и гостите. Въпреки това присъстващите аплодираха изпълнението. Имаше гаф и с един от самолетите \"Алфаджет\", украсили небето над столицата с цветовете на националното знаме. Самолетът пусна червен пушек вместо син.", "date": "2018.07.14", "title": "Гаф на военния парад във Франция "}
{"url": "https://news.bg/bulgaria/prodalzhava-umartvyavaneto-na-ovtse-i-kozi-v-yambolsko.html", "text": "Продължиха евтаназирането на овце и кози в Ямболско заради случаите на чума в района. Това стана ясно след среща на министъра на земеделието Румен Порожанов с местни животновъди, информира bTV.По-рано беше съобщено, че временно е преустановено умъртвяването на овце и кози в боляровското село Шарково. Протестиращи от различни неправителствени организации и политически движения не допускаха ветеринарите до животните. Премиерът Бойко Борисов разпореди Порожанов да се запознае на място със ситуацията.На срещата с местните хора министърът е заявил, че се търсят варианти обезщетенията за умъртвените животни да бъдат по-адекватни на загубите. Порожанов им е обещал да имат избор дали за евтаназираните животни да им бъде платено с пари, или да им бъдат докарани нови овце и кози, за да възстановят стадата си.От своя страна местните хора настояват за по-висок размер на паричното обезщетение, защото се притесняват, че ще бъдат компенсирани с нискокачествени животни.По-късно от пресцентъра на МЗХГ съобщиха, че Порожанов е обяснил лично на земеделските стопани, чиито животни подлежат на евтаназиране, че това са европейските и световни ветеринарни мерки, които България се е задължила да спазва.По думите му, ако не се предприемат бързи мерки, има опасност заболяването да се разпространи в други общини и области, и на България да бъдат наложени ограничения за износ на продукти от овце и кози - мляко, сирене, месо.Въпреки, че разчетите по пазарни цени показват обезщетения от средно 225 лева за животни под селекционен контрол и 140-150 лева за останалите, министърът се ангажира компенсациите да бъдат завишени до минимум 190 -200 лева на евтаназирана коза или овца. Готовност за изплащане на средствата имаше още от понеделник, като ще бъде направено бързо преизчисление на компенсациите за завишаването им.Регистрираните земеделски стопани ще получат парите по банков път, а за останалите ще бъде направена организация да вземат средствата си на място в кметствата в селата.Министърът се ангажира, че ако има стопани, които не искат да получат средства като компенсация за евтаназираните животни, ще им бъдат осигурени идентични животни, които да отглеждат, след като бъдат изпълнени мерките за биосигурност в засегнатите общини.До момента в село Шарково са унищожени около 1200 животни, като предстои да се умъртвят още около 300. През следващите дни ще бъде извършена и дезинфекция на помещенията, в които са били животните. В сила е и забрана за търговия с мляко и месо от общините Елхово и Болярово като мярка срещу разпространението на чума по дребните преживни животни на други места, допълва телевизията.", "date": "2018.07.14", "title": "Продължава умъртвяването на овце и кози в Ямболско "}
{"url": "https://news.bg/bulgaria/vmro-proveryava-informatsiya-za-napliv-na-migranti.html", "text": "ВМРО проверява информация за наплив на мигранти, информират от партията на войводите.В неделя - 15 юли, 11.00 ч., представители на ВМРО ще посетят Регистрационно-приемателен център - Харманли. Той се намира в жк \"Дружба\" № 23 в град Харманли.Евродепутатът от ВМРО Ангел Джамбазки, народният представител Александър Сиди, областният организатор на партията Антон Андонов и симпатизанти на ВМРО ще посетят центъра.Патриотите искат на място да проверят тиражираната информация, че в центъра има голям наплив от мигранти.Преди дни Ангел Джамбазки и столичният общински съветник от ВМРО Карлос Контрера  в Министерски съвет с искане да бъдат закрити мигрантските центрове в София.Патриотите от ВМРО винаги са били на позиция, че мястото на такива лагери не е в населените места и че те трябва да са от затворен тип. Освен това ВМРО е срещу квотите за мигранти и за промяна на Дъблинските регламенти, които сега указват нелегално преминалите да бъдат връщани в първата държава от ЕС, в която са влезли.", "date": "2018.07.14", "title": "ВМРО проверява информация за наплив на мигранти"}
{"url": "https://news.bg/world/ruskiyat-biznesmen-pyotr-ofitserov-saratnik-na-navalni-e-pochinal-na-43-g.html", "text": "Руският бизнесмен Пьотр Офицеров, съратник на опозиционера Алексей Навални, е починал на 43 г., информира радио \"Свободна Европа\".Няколко руски сайта съобщиха новината. Всекидневникът \"Московски комсомолец\" съобщи на 9 юли, че Офицеров е бил хоспитализиран в безсъзнание с тежка травма на главата. Лекари обявиха пред всекидневника, че той е получил черепно-мозъчна травма при \"припадък\", но не е ясна конкретната причина за припадъка.През 2013 г. Офицеров беше осъден с Навални за незаконно присвояване по знаковия случай \"Кировлес\". Навални получи пет години затвор, а Офицеров - четири години. Алексей Навални твърди, че процесът е политически мотивиран. През октомври 2013 г. апелативен съд замени присъдите с условни.2016 г. Европейският съд по правата на човека реши, че процесът е бил несправедлив. Върховният съд на Русия отхвърли присъдите през 2013 г. и постанови нов процес. Февруари 2017 г. руски съд отново ги осъди и им наложи същата условна присъда.Офицеров оставя съпруга и пет деца.", "date": "2018.07.14", "title": "Руският бизнесмен Пьотр Офицеров, съратник на Навални, е починал на 43 г."}
{"url": "https://news.bg/world/hilyadi-protestirat-v-shotlandiya-dokato-tramp-igrae-golf.html", "text": "Президентът на САЩ Доналд Тръмп се надява да поиграе голф, докато хиляди протестират заради посещението му на Острова, пише \"Гардиън\".Държавният глава използва \"Туитър\", за да обяви, че е пристигнал в Шотландия за \"срещи и малко голф\".В същото време хиляди хора излязоха по улиците на Единбург, за да протестират срещу посещението му.Тръмп и съпругата му Мелания пристигнаха в Шотландия в петък вечерта. Те са отседнали в хотелския си комплекс \"Търнбери\" в Еършър.\"\", написа той.Към обяд около 50 протестиращи се събраха на плажа пред Търнбери. Малко преди 14,00 часа президентът на САЩ се появи на игрището за голф и помаха на събралите се на плажа, които го освиркваха и скандираха \"Не на Тръмп, не на расизма в САЩ\".В същото време близо 10 000 души протестират по улиците на Единбург.В петък вечерта в Глазгоу беше организирана демонстрация с повече от 2000 протестиращи.Междувременно пред американското посолство в Лондон е организирана демонстрация в подкрепа на Тръмп.Протестите на Острова продължават вече трети ден. Тръмп е на посещение във Великобритания от четвъртък. ", "date": "2018.07.14", "title": "Хиляди протестират в Шотландия, докато Тръмп играе голф"}
{"url": "https://news.bg/bulgaria/bsp-poiska-razsledvane-i-istinata-za-ubitite-zhivotni-v-strandzha.html", "text": "БСП поиска разследване и истината за убитите животни в Странджа.Припомняме, властите предприеха действия за евтаназиране на овце и кози в Ямболско заради случаите на чума в района. По-рано днес министърът на земеделието Румен Порожанов се срещна с местни животновъди.Според левицата посещението на Порожанов е закъсняло, тъй като още преди седмица депутати от БСП са предупредили за случващото се.\"\", се отбелязва в разпратената до медиите позиция на социалистите.От БСП питат: \"\".Според тях правителството лъжи, че засегнатите хора ще бъдат изцяло компенсирани.\"\", допълват червените.Те питата правителството засегнатите хора как ще си плащат кредите, тъй като държавата не планира подкрепа за това.\"\", призовават от БСП.\"\", продължават от БСП.Според социалистите \"крайно време е правителството и управляващото мнозинство да си отворят очите за проблемите на малките погранични общини. Обезлюдяването е проблем не само на общините и на населените места, а проблем на националната сигурност\".Червените настояват да бъде приета и реализирана програмата Странджа-Сакар, разработена съвместно от общините Тополовград, Елхово, Болярово, Средец и Малко Търново.Предизборно всички партии изразиха подкрепа за тази програма, но след изборите ГЕРБ и Обединените патриоти забравиха за нея. Ние обаче не забравяме, подчертава се в съобщението.От БСП заключават, че ще се срещнат със засегнатите стопани, с кметове, с европейските експерти, които пристигат в България, за да се установи истината, да се помогне на хората от региона и да се потърси отговорност на виновните.", "date": "2018.07.14", "title": "БСП поиска разследване и истината за убитите животни в Странджа"}
{"url": "https://news.bg/bulgaria/4-hil-grazhdani-posetiha-narodnoto-sabranie-prizovaha-deputatite-da-mislyat-za-naroda.html", "text": "Над 4000 граждани посетиха Народното събрание в Деня на отворени врати. Най-малкият посетител беше на 6 месеца, а най-възрастният - на 86 години, съобщиха от законодателния орган.През целия ден председателят на Народното събрание Цвета Караянчева посрещаше в пленарната зала гостите, сред които и много млади хора. Тя отговаряше на техните въпроси, свързани с работата на парламента, и с проблеми, които ги вълнуват. Всеки, който пожела, можеше да се снима на председателската трибуна и да удари парламентарния звънец.Денят на отворени врати беше по повод 27 години от приемането на Конституция на Република България от Седмото велико народно събрание. В парламента беше изложен оригиналът на основния закон, предоставен от Държавна агенция \"Архиви\". Посетителите можеха да разгледат изложба на фоторепортера Велислав Николов със знакови моменти от гласуването на Конституцията, както и постоянната експозиция, свързана с историята на Народното събрание.Младите гости получаваха книжки и дискове с филм, посветени на историята на парламентаризма у нас.БГНЕС съобщава, че посетителите в законодателния орган са се обърнали към депутатите с призив да мислят за народа. Те препоръчаха да мислят за народа, да работят за обществото и да не забравят клетвата, която са положили, също и да задържат младите хора в страната.", "date": "2018.07.14", "title": "4 хил. граждани посетиха Народното събрание, призоваха депутатите да мислят за народа"}
{"url": "https://news.bg/world/400-probi-i-dokazatelstva-sabrani-vav-vrazka-s-ubiystvoto-s-novichok-na-ostrova.html", "text": "Звеното за борба с тероризма към британската полиция съобщи, че е успяло да събере повече от 400 проби и веществени доказателства като част от разследването на убийството на жена в Югозападна Англия, която беше отровена с новичок, информира \"Ройтерс\".Полицията подчерта, че \"значителна част са потенциално замърсени\" и са предадени за лабораторен анализ.Вчера от Скотланд ярд съобщиха, че британската полиция е открила бутилка, в която вярва, че е бил съхраняван новичокът, убил Доун Стърджис и отровил Чарли Роули в град Еймсбъри, графство Уилтшър.Чарли Роули беше намерен в безпомощно състояние заедно с приятелката си 44-годишната Доун Стърджис в град Еймсбъри - на около 10 километра северно от Солсбъри, където бяха отровени Сергей и Юлия Скрипал. Доун Стърджис почина в неделя вечерта. Смъртта й се разглежда като убийство. Преди дни Роули излезе от критично състояние.", "date": "2018.07.14", "title": "400 проби и доказателства събрани във връзка с убийството с новичок на Острова"}
{"url": "https://news.bg/world/italiya-se-chudi-v-koya-darzhava-da-izprati-450-spaseni-migranti.html", "text": "Премиерът на Италия Джузепе Конте се опитва да намери държави, които са склонни да приемат 450 спасени мигранти от препълнен кораб в Средиземно море.Това съобщи източник от кабинета на министър-председателя, цитиран от \"Ройтерс\".Кораб на Фронтекс и плавателен съд на данъчната полиция на Италия са прибрали мигрантите до остров Линоза и на повече от 100 морски мили от Малта, която отхвърли искането на Рим в петък да приеме мигрантите.Крайнодесният вътрешен министър на Италия Матео Салвини води кампания за недопускане на хуманитарни кораби с мигранти на италианските пристанища.Осем мигранти, които се нуждаят от лекарска помощ, са откарани на италианския остров Лампедуза, обяви източникът и добави, че Салвини е разговарял с Конте по телефона как да разрешат ситуацията.\"\", подчерта представителят и изтъкна, че третият вариант е временно мигрантите да бъдат оставени на кораби, докато им се разглеждат молбите за убежище.Източникът каза още, че Конте ще пише на председателя на Европейската комисия Жан-Клод Юнкер, на председателя на Европейския съвет Доналд Туск и на европейските лидери, за да ги призове да приложат европейските принципи за мигрантите, приети на срещата през юни.Италия повече не е склонна сама да работи по проблем, който засяга всички европейски страни, подчерта източникът.В петък Малта обяви, че мигрантите са отговорност на Италия.", "date": "2018.07.14", "title": "Италия се чуди в коя държава да изпрати 450 спасени мигранти"}
{"url": "https://news.bg/world/beliyat-dom-se-obarka-izvadi-shotlandiya-ot-velikobritaniya.html", "text": "Белият дом не мисли, че Шотландия е част от Великобритания, пише The Scotsman.Инцидентно американската администрация обяви, че Шотландия не е част от Обединеното кралство със съобщение в \"Туитър\".Служителите, които поддържат официалния профил на Белия дом в \"Туитър\", написаха, че Доналд Тръмп е \"напуснал Великобритания\" след срещата си с кралица Елизабет II.Вчера президентът пристигна в Шотландия, където играе голф.По-късно Белият дом изтри съобщението в \"Туитър\".", "date": "2018.07.14", "title": "Белият дом се обърка, извади Шотландия от Великобритания"}
{"url": "https://news.bg/world/42-ma-raneni-pri-traditsionnite-gonki-s-bikove-v-ispaniya.html", "text": "Днес приключва традиционният испански фестивал \"Сан Фермин\", известен с бягането пред бикове по тесни улички всеки ден в продължение на седмица, информира АФП.По време на фестивала пострадаха 42-ма души, от които двама бяха намушкани с рога, а един беше хвърлен във въздуха, докато си гледаше в мобилния телефон.Хиляди хора наблюдаваха или участваха в бягането по тесните улици на град Памплона в Навара.Въпреки че гонките приключиха, официално фестивалът завършва в събота в полунощ.Всяка година има пострадали на фестивала. През 2017 г. участваха повече от 17 000 души, от които 64 души пострадаха. 12 от ранените бяха намушкани.Регионалното правителство съобщи, че тази година само двама души са намушкани. Единият вече е освободен за домашно лечение, а другият остава в болница с рана в ръката.От Червения кръст информираха, че 630 души са били на фестивала, от които 467 са участвали в гонките.От 1910 г. 16 бегачи са загинали. Последният смъртен случай е през 2009 г.", "date": "2018.07.14", "title": "42-ма ранени при традиционните гонки с бикове в Испания"}
{"url": "https://news.bg/world/abas-blagodari-na-putin-za-savetite-za-blizkiya-iztok.html", "text": "Палестинският президент Махмуд Абас заяви по време на срещата си с руския лидер Владимир Путин, че страната му благодари на Москва за съветите й относно ситуацията в Близкия изток, информират медии.\"\", каза Абас пред Путин.Палестинският президент ще присъства на финала на световното по футбол в Москва между Франция и Хърватия.От своя страна Путин призна, че ситуацията в Близкия изток е \"тежка\" и добави, че Москва се \"радва на възможността да проведе консултации с вас за двустранните отношения и събитията около Палестина\".В сряда израелският премиер Бенямин Нетаняху посети руската столица за разговори с Путин. Те обсъдиха ситуацията в Сирия.", "date": "2018.07.14", "title": "Абас благодари на Путин за съветите за Близкия изток"}
{"url": "https://news.bg/bulgaria/mazh-se-e-udavil-vav-vodite-na-reka-dunav.html", "text": "Мъж се е удавил във водите на река Дунав, съобщава БНР.Инцидентът е станал в лима̀на на русенското пристанище \"Запад\".39-годишният мъж паднал от плавателен съд по време на работа. Негови колеги са направили безуспешен опит да го спасят. На място бил изпратен и катер на \"Гранична полиция\".Предстои разследване на причините за инцидента.", "date": "2018.07.14", "title": "Мъж се е удавил във водите на река Дунав"}
{"url": "https://news.bg/world/natrapchivoto-seksualno-povedenie-e-obyaveno-za-psihichno-razstroystvo.html", "text": "Световната здравна организация (СЗО) призна натрапчивото сексуално поведение за психично разстройство, но подчерта, че все още не е ясно дали пристрастяването е като хазарта и наркоманията, информира АФП.Спорният термин \"сексуално пристрастяване\" е от десетилетия, но експертите не са съгласни дали такова състояние изобщо съществува.С обновяването на класификацията на заболяванията по света СЗО предприема стъпка към легитимиране на концепцията като признава \"натрапчивото сексуално поведение\" (CSBD) за психично разстройство.Но здравната организация не причисли заболяването към наркоманията и хазарта, тъй като все още са необходими допълнителни изследвания, за да се определи за пристрастяване.", "date": "2018.07.14", "title": "Натрапчивото сексуално поведение е обявено за психично разстройство"}
{"url": "https://news.bg/world/povecheto-rusnatsi-ne-haresvat-tramp.html", "text": "Мнозинството руснаци заявяват, че не харесват президента на САЩ Доналд Тръмп.Информацията съобщава The Hill, позовавайки се на социологическо проучване на Всеруския център за изследване на общественото мнение (ВЦИОМ).Проучването, проведено по-рано тази седмица, показва, че 71% от респондентите не гледат с добро око на Тръмп в сравнение с 10%, които са с положителна нагласа към американския президент. 20% от руснаците пък нямат мнение.77 на сто от респондентите заявяват, че конкретно те възприемат Тръмп като \"егоцентричен\", а само 16% са на мнение, че може да се вярва на държавния глава на САЩ. Мнозинството също описват американския милиардер като \"опасен\".Резултатите от изследването са публикувани само няколко дни преди срещата на Тръмп с руския президент Владимир Путин в Хелзинки в понеделник.Повечето от респондентите са на мнение, че срещата няма да доведе до фундаментални промени в отношенията между двете държави. Малка част от руснаците казват, че искат укрепване на културните, политическите и военните отношения между САЩ и Русия.В проучването, проведено на 10 юли, са участвали 1 600 руснаци.", "date": "2018.07.14", "title": "Повечето руснаци не харесват Тръмп"}
{"url": "https://news.bg/world/erdogan-nastoyava-nato-da-zasili-dialoga-s-rusiya.html", "text": "НАТО трябва да увеличи каналите за диалог с Русия, за да се минимизира военното напрежение.Това е призовал президентът на Турция Реджеп Ердоган пред журналисти, придружавали го на срещата на върха на Алианса в Брюксел по-рано тази седмица, информира \"Дейли сабах\".\"Ние посочихме нуждата да се увеличи политическият и военният диалог с Русия за минимизиране на военните рискове и установяване на прозрачност\", подчертал турският лидер.В понеделник в Хелзинки ще се проведе дългоочакваната първа официална среща между лидера на САЩ Доналд Тръмп и президента на Русия Владимир Путин. Двамата се очаква да обсъдят напрегнатите отношения между Вашингтон и Москва. В четвъртък Тръмп описа Путин като \"конкурент\".\"Мисля, че тази среща е много важна\", изрази позицията си Ердоган и добави, че Анкара внимателно ще следи случващото се в столицата на Финландия.Междувременно турският президент добави, че за днес е организиран телефонен разговор с Путин. Те ще обсъдят възможността за организиране на среща в Турция за обсъждане на регионални проблеми.\"\", изтъкна Ердоган.Президентът на Турция разкри, че е обсъдил с Тръмп в кулоарите на срещата на НАТО в Брюксел ситуацията в Манбидж, Северна Сирия, и въпроса за закупуване на американски изтребители Ф-35.", "date": "2018.07.14", "title": "Ердоган настоява НАТО да засили диалога с Русия"}
{"url": "https://news.bg/world/arheolozi-v-egipet-otkriha-rabotilnitsa-za-mumifitsirane-ot-2-500-g.html", "text": "Археолози съобщиха, че са открили работилница за мумифициране от 2 500 г. в древна гробница до прочутите египетски пирамиди, информира АП.Представители на министерството на антиките заявиха на пресконференция, че археолозите се надяват находката да разкрие повече за тайните на мумифицирането по време на управлението на XXVI династия в Древен Египет.Археолозите добавиха, че също така са открили обществено гробище.Представителите поясниха, че откритието датира от 664-404 г. пр.Хр. Мястото се намира в гробището Сакара, част от Мемфиския некропол. Последните разкопки на мястото, което е разположено южно от пирамидата Унас, са през 1900 г.", "date": "2018.07.14", "title": "Археолози в Египет откриха работилница за мумифициране от 2 500 г. "}
{"url": "https://news.bg/bulgaria/tezhka-katastrofa-s-dvama-zaginali-na-patya-varna-burgas.html", "text": "Тежка автомобилна катастрофа с двама загинали на пътя Варна-Бургас, съобщават от пресцентъра на ОДМВР-Варна.Инцидентът е станал към 20:00 часа тази вечер на около 1 км преди к.к. Камчия.Автомобил \"Фолксваген\" с врачанска регистрация е самокатастрофирал.Според първоначалната информация двама души са загинали.Изясняват се причините и обстоятелствата около инцидента.", "date": "2018.07.14", "title": "Тежка катастрофа с двама загинали на пътя Варна-Бургас"}
{"url": "https://news.bg/regions/asotsiatsiya-na-balgarskite-sela-iska-karantina-a-ne-izbivane.html", "text": "Асоциация на българските села се обявява категорично срещу избиването на доказано здрави животни в село Шарково, вместо да се въведат карантинни мерки.Според Асоциацията избиването на животни, което тече в момента, е умишлено провеждане на активни действия за унищожаването на фамилното фермерство. Това задълбочава кризата в овцевъдството и козевъдството, които са основен поминък в селските погранични райониОт Асоциацията на българските села припомнят, че още преди 3 години, в разгара на разпространението на заразите от син език, нодуларен дерматит, бруцелоза, птичи грип, а също и огнищата на шап и антракс, те са посочили източниците на епидемиите и причините за умишленото разпространение на тези зарази из фермите в България.Информацията е била потвърдена от техни източници от външна служба за сигурност, които са обяснили поръчката и връзките между избиването на животни с политиката за унищожаване на фамилното животновъдство и борбата за уедрени пазари на агро стоки и ветеринарни медикаменти в обем на стотици милиони евро.\"Никакви обезщетения или увеличени ставки на мярката DeMinimis не могат да възстановят сектора, ако на всеки 2 години, животновъдството се тресе от масова болест и се избиват и закриват стопанства. Тези средства винаги са лостове за временно потушаване на напрежението и използване на браншовите структури за водене на политики, но не и в полза на реалните стопани в селата. Изплащането на тези средства можем да определим като кратко командно дишане, за да не се признае смъртта на един подсектор, за която се работи отдавна\", посочват от Асоциация на българските села.Припомняме, че в последните няколко дни  в Бургаско и Ямболско - района на Странджа - заради опасност от разпространение на чума по дребните преживни животни. В село Шарково недоволни стопани Министър Румен Порожанов бе изпратен по нареждане на премиера Борисов в района на Странджа, където да се срещне с пострадалите стопани. Министърът обеща да се потърсят възможности да се увеличат компенсациите за избитите животни, макар и да не бяха поети конкретни ангажименти. Стана ясно обаче, че умъртвяването на животните в засегнатите от заразата райони няма да спре. ", "date": "2018.07.14", "title": "Асоциация на българските села иска карантина, а не избиване"}
{"url": "https://news.bg/world/osnovna-versiya-v-eymsbari-novichokat-e-edin-za-skripal-i-rouli.html", "text": "Разследването по делото за отравянето в Еймсбъри върви по основна версия за това, че и при двете отравяния в графство Уилтшир се дължат на нервнопаралитично вещество с една формула.Това съобщиха от Скотланд ярд. Вчера бе обявено, че в дома на Чарли Роули е открит флакон с нервнопаралитично вещество. Полицията до този момент се въздържаше да твърди, че откритото вещество е новичок и със същата формула, с която бе отровен бившият сътрудник на руските служби Сергей Скрипал и дъщеря му Юлия. Веществото бе дадено за анализ във военна лаборатория в порт Даун.Освен това от Скотланд ярд обявиха, че вече са събрали повече . Сред прибраните като доказателства предмети има и потенциално заразени.Все още в лабораторията продължава да се работи, включително и по флакона, и основната версия на разследващите не е потвърдена.В изявлението на полицията се посочва, че следствието ще продължи по-дълго от нормалното и заради потенциалните опасности при работа с заразените улики, което усложнява разследването. И в момента експертите са ограничени до два огледа на място дневно с оглед на сигурността им.Припомняме,  заедно с приятелката си 44-годишната Доун Стърджис в град Еймсбъри - на около 10 километра северно от Солсбъри, където бяха отровени Сергей и Юлия Скрипал. Доун Стърджис почина в неделя вечерта. Смъртта й се разглежда като убийство. Преди дни Роули излезе от критично състояние.Припомняме, че  се лекуваха с месеци в болницата след натравяне с точно това вещество. Великобритания обвини Русия за атаката, но руските власти категорично отхвърлиха връзка със случая.", "date": "2018.07.14", "title": "Основна версия в Еймсбъри - новичокът е един за Скрипал и Роули"}
{"url": "https://news.bg/world/seul-kim-chen-un-iska-kndr-da-se-prevarne-v-normalna-darzhava.html", "text": "Президентът на Южна Корея Мун Дже-ун призова всички страни, участващи в процеса по ядрено разоръжаване на КНДР, да положат искрени усилия в процеса. Той подчерта, че лидерът на Северна Корея Ким Чен-ун e решен да превърне страната си в нормална държава, информира \"Йонхап\".\"\", каза Мун в Сингапур.\"Ако председателят Ким изпълни обещанието си да изостави ядрените оръжия, той може би ще води страната си към просперитет\", вярва южнокорейският държавен глава.", "date": "2018.07.14", "title": "Сеул: Ким Чен-ун иска КНДР да се превърне в нормална държава"}
{"url": "https://news.bg/comments/putin-priyatelyat-koyto-ne-ni-misli-dobroto.html", "text": "Историята ни учи, че всяка надежда за сближаване между Русия и Запада е обречена на провал. Днес, с появата на популистки лидери в нашите демокрации, широко подкрепяни от Москва, не Русия e тази, която отива на Запад, а част от Запада се обръща към Русия.Световното по футбол, което е към края си и по време на което около един милион футболни фенове, много от Европа и Съединените щати, се събраха в Москва и други руски градове, всъщност прикрива нарастващото разделение между Русия и Запада. Надеждата, че постсъветска Русия един ден ще се присъедини към Западния блок, не е ли била винаги илюзорна, пита в свой материал френското икономическо издание Les Echos.В последната си книга \"Китай и Русия: Новото сближаване\" руският политолог Александър Лукин твърди, че макар Китай да има повече териториални спорове с Русия, отколкото с която и да е друга страна, завоят на Кремъл към него беше \"естествен резултат\".Руски авторитаризъмТози процес можеше да бъде избегнат. След съветския колапс Западът имаше две възможности: да направи сериозен опит да интегрира Русия в западния свят, като я включи в НАТО и предложи нов план \"Маршал\". Или да откъсва на части онова, което Лукин нарича \"център на неприятелския свят\". В този случай, обяснява Лукин, западните лидери избраха втория вариант, разширявайки НАТО и Европейския съюз, без да обръщат внимание на руските либерали, които предупреждаваха за такива политики, чийто ефект може само да укрепи руския авторитаризъм.Според тази перспектива последните руски реакции трябва да се разглеждат като изключително отбранителни. По този начин \"Русия анексира Крим в отговор на ... явния опит на НАТО да се придвижи твърде близо до границите й и да изгони руския флот от Черно море\", пише Лукин.Нова студена войнаДнес Западът санкционира Русия за нарушаване на международното право, а последната обвинява Запада, че се опитва да разруши \"нейното\" пространство. Новата студена война ще приключи само когато или Западът, или Русия изоставят своите амбиции, или когато успеят да се обединят около общи интереси.В книгата си \"Русия и западната ултрадесница\" украинският академик Антон Шеховцов предлага друго обяснение на караницата между Русия и Запада. Той смята, че това е параноичният отговор на руската \"авторитарна клептокрация\" срещу опитите на Запада да защитава независимостта на нови суверенни държави като Украйна и Грузия. Режимът на президента Владимир Путин е създал наратив, в който тези усилия са представени като заплаха за руското пространство и руската душа.Авторитарната клептокрацияТова, което Шеховцов не обяснява, е как се е утвърдила \"авторитарната клептокрация\" и защо тя остава популярна сред повечето руснаци.До известна степен причината трябва да е икономическа. Руските реформатори с ентусиазъм прегърнаха икономическия либерализъм в края на 80-те години на ХХ век. Религиозната им вяра в приватизацията, свободните пазари и монетаризмът ги накара да се включат в ранните продажби на активи, безразсъдната дерегулация и дивата дефлация. От тази икономическа катастрофа се роди клептокрацията на Путин.Книгата на Шеховцов е особено интересна заради това, че режимът на Путин и десните популисти в Европа идентифицират като свой общ враг световния ред, ръководен от САЩ и окуражаван от ЕС. В центъра на въображаемата популистка мрежа стои създание, наречено \"финансов капитализъм\". Нехаещ за граници и работни места, той се съюзява с либералния елит за узаконяване на еднополовите бракове, както и на други така наречени \"гнусотии\" за \"здрави\" хора. Чиста проба опортюнист и технократ в началото, Владимир Путин възприе тази реторика през 2011 - 2012 г.Подкрепа за популиститеШеховцов поддържа тезата, че зараждането на популистки партии в Европа за пръв път даде на режима на Путин мощни западни партньори. Матео Салвини, лидер на \"Лигата\" в Италия, който сега е министър на вътрешните работи в коалиционното правителство, продължава да ни напомня за топлата атмосфера на срещата си с Путин през 2014 г.Така руските и западните ценности в момента се сближават, поне сред някои хора на запад. След икономическия колапс от 2008-2009 г. глобализацията и нейните основни икономически правила и норми бяха оспорени не само от американския президент Доналд Тръмп, но и от популистите, които са на път да се превърнат в доминиращото политическо течение в Европа. Гражданите, които гласуват за тях, се чувстват \"изоставени\" не само от икономическа, но и от културна гледна точка.Сближаване на ценноститеВсичко това звучи като приятна музика в ушите на Путин, защото предполага един Запад, който вече не се противопоставя на практиките на неговия режим. Ето защо не е изненадващо, че Кремъл ухажва и финансира популистки партии от цяла Европа.Тактическият съюз между Кремъл и популистите съживява мечтата за идеологически съюз \"от Лисабон до Владивосток\", основан не на западни, а на \"евразийски\" ценности. Затова всички трябва да следят с внимание движението на такива геополитически проекти от периферията към доминиращото политическо течение.", "date": "2018.07.14", "title": "Путин - \"приятелят\", който не ни мисли доброто"}
{"url": "https://news.bg/int-politics/germantsite-se-samnyavat-che-sasht-sa-nadezhden-partnyor-za-sigurnostta-na-evropa.html", "text": "Проучване на общественото мнение на германската обществена телевизия ZDF е установило, че повечето германци не смятат, че САЩ са надежден партньор в осигуряването на сигурността на Европа.От анкетираните 1340 души в проучването, 9 на сто са заявили, че смятат, че САЩ при управлението на президента Доналд Тръмп са надежден партньор, а цели 89 на сто се съмняват в надеждността на САЩ.Останалата част от участвалите в проучването са отговорили с \"не знам\" на въпроса.Уточнява се, че политическите пристрастия на анкетираните нямат почти никакво значение.Проучването е проведено по телефона между 9 и 12 юли.", "date": "2018.07.14", "title": "Германците се съмняват, че САЩ са надежден партньор за сигурността на Европа"}
{"url": "https://news.bg/int-politics/vsenarodni-tarzhestva-v-makedoniya-zaradi-pokanata-ot-nato.html", "text": "Македония празнува днес. В десетки градове в югозападната ни съседка са организирани тържества по повод поканата за започване на преговори за членство в НАТО.Всенародните тържества бяха обявени лично от министър-председателя Зоран Заев.\"Каня ви да празнуваме заедно това, че Македония се движи напред\", изтъкна Заев в Брюксел през седмицата.По време на срещата на върха на НАТО през тази седмица генералният секретар на Алианса Йенс Столтенберг потвърди поканата за Скопие и заяви, че страната ще стане член на Алианса, когато бъдат завършени всички национални процедури и договорът за името с Гърция бъде ратифициран.", "date": "2018.07.14", "title": "Всенародни тържества в Македония заради поканата от НАТО"}
{"url": "https://news.bg/int-politics/liderat-na-demokratite-v-senata-zove-tramp-da-otmeni-sreshtata-s-putin.html", "text": "Лидерът на групата на Демократическата партия в Сената на САЩ Чък Шумър призова президента Доналд Тръмп да отмени предстоящата среща с руския си колега Владимир Путин, след като бяха повдигнати обвинения срещу 12 служители на руското военно разузнаване за намеса в американските президентски избори през 2016 г., включително за хакването на компютрите на предизборния щаб на Хилари Клинтън и на Националния комитет на Демократическата партия, съобщават американските медии.\"Тези обвинения са поредно доказателство за това, което всички без президента изглежда разбират: президентът Путин е противник, който се намеси в нашите избори, за да помогне на президента Тръмп да спечели\", изтъкна Шумър в изявление.\"Президентът Тръмп трябва да отмени срещата си с Владимир Путин, докато Русия не предприеме видими и прозрачни стъпки, за да докаже, че няма да се намесва в бъдещи избори\", добави Шумър.\"Сърдечното ръкуване с Владимир Путин след тези обвинения би било обида за нашата демокрация\", подчерта един от лидерите на Демократическата партия.От своя страна лидерът на групата на демократите в Камарата на представителите (долната камара на Конгреса на САЩ) Нанси Пелоси коментира, че въпреки че Тръмп все пак трябва да присъства на срещата с Путин, той \"трябва да настоява и да гарантира истинско, конкретно и всеобхватно споразумение, че руснаците ще прекратят продължаващите си атаки срещу нашата демокрация\".", "date": "2018.07.14", "title": "Лидерът на демократите в Сената зове Тръмп да отмени срещата с Путин"}
{"url": "https://news.bg/crime/kola-se-zapali-v-dvizhenie-vav-varna-shofyorat-s-opasnost-za-zhivota.html", "text": "Шофьор е пострадал тежко във Варна, след като автомобилът му се е запалил в движение, съобщават от МВР в морската столица. Уточнява се, че около 8 ч. тази сутрин на тел. 112 е постъпил сигнал за пожар, възникнал в лек автомобил \"Рено\", движещ се по бул. \"Република\" във Варна, който е бил оборудван с газова уредба.На място е изпратен екип пожарникари. Установено е, че огънят е възникнал по време на движение.40-годишният водач на автомобила е настанен за лечение във ВМБ, където е подложен на оперативно лечение. Има опасност за живота му.", "date": "2018.07.14", "title": "Кола се запали в движение във Варна, шофьорът с опасност за живота"}
{"url": "https://news.bg/energy/chez-populyarizirat-elektronnata-faktura-kato-po-ekologichna-sadyat-366-darveta.html", "text": "\"ЧЕЗ Електро България\" ще засади 366 дървета. Толкова са и участниците в традиционното 5-километрово бягане, организирано от . под мотото \"Run Green\" .Стартът бе даден точно в 9 часа след кратка загрявка в Южния парк. Някои от участниците бягат вече за 100-тен път - носят черни тениски, а други над 150 пъти и са облечени в сини тениски. Други са дошли с приятели за разнообразие.Децата бягат два километра и стартират час след възрастните. Освен да популяризира електронната фактура като по-удобна, по-бърза и най-важното по-екологична услуга, събитието дава старт на кампанията \"Зареждаме Ви с енергия\" на \"ЧЕЗ Електро България\".Всъщност се оказва, че дружеството вече има над 370 000 клиенти, които използват електронна фактура и до момента спасените дървета са над 3 600. Григорова припомни за първото подобно събитие - фотоизложбата под наслов: \"Не позволявайте дърветата да станат дървесина\" .\"Интересът беше голям. Доста от хората ни писаха, че сме ги накарали след това да се замислят колко сериозен е проблемът с изсичането на горите заради подобни битови сметки, които всички получаваме в пощенските кутии\", сподели Соня Григорова, която е мениджър \"Корпоративно планиране\" в ЧЕЗ.Тя изрази надежда днешната инициатива под мотото \"Run Green\" да надгради започнатото и в бъдеще да продължат. \"Очакваме около 100 дечица да избягат това разстояние от два километра, което си е особено предизвикателство. В повечето случаи това са деца на хора, които ще бягат в 5-километровото бягане, така че те наследяват до голяма степен ентусиазма на своите родителите\", посочи Григорова. За участниците в маратона, които заявят електронна фактура, ЧЕЗ осигурява 10 ваучера по 100 лв. и раничка за най-малките участници.Емил Георгиев, който е един от ветераните на . и бяга вече за стотен път, сподели пред News.bg какво го мотивира да участва в инициативата.\"Фактът, че ще бягаме и ще засадим дървета, с което ще помогнем да се опазва околната среда. Много малко хора от нас си дават сметка, че имаме само една планета и се държим сякаш те са много. С ежедневното потребление и така както сме тръгнали, много скоро природата няма да устои на нашата алчност и животът ни коренно ще трябва да се промени. Затова ние трябва да се грижим за природата. Какъв по-чудесен начин от това със спорта да помогнем за една по-чиста и устойчива природа\", изтъкна Георгиев.Маратонецът призна, че използва от доста време електронна фактура. Такава фактура дойде да заяви за възрастната си майка и Елица от София. Дойде с колело. \"Живеем във време, в което трябва да правим осъзнати избори непрекъснато и всеки лист хартия, който може да бъде спестен, трябва да бъде спестен\", настоя участникът в маратона.Светослав Вачков пък участва в детския маратон. Той е на 11 години и освен да си пробва силите, дойде с желанието да победи. Само че в днешния маратон всички са победители, защото колкото повече са участниците - толкова повече дървета ще бъдат заседени в различни гори на Западна България. Служители на ЧЕЗ символично засадиха първото от тях - секвоя.За всички маратонци освен вода и енергийни барчета, бе осигурено и белгийско пиво. \"Бира на корем\" за всички, които финишират, обещаха организираторите.Ако сте пропуснали днешния маратон, все още не сте пропуснали шанса да спасите някое дърво с безплатна електронна фактура, която можете да заявите във всеки клиентски център на ЧЕЗ, както и на касите на Изипей, на електронния адрес на компанията  или пък на телефон 0700 10 010.", "date": "2018.07.14", "title": "ЧЕЗ популяризират електронната фактура като по-екологична, садят 366 дървета "}
{"url": "https://news.bg/int-politics/tramp-blamira-sayuznichestvoto-a-nato-e-tochno-tova.html", "text": "От последната среща на върха на НАТО ми стана ясно, че начело на САЩ е човек, който не си дава сметка как Европа е стигнала до идеята за съюзничество. Това коментира журналистът и главен редактор на портал \"Култура\" Тони Николов пред БНР.\"Между съюз и съюзничество има една пряка връзка, един мирен, много сериозен политически проект, който идва, отчитайки резултатите от Втората световна война и съзнавайки къде са враговете и къде са приятелите\", посочи той.Според него днешните отношения между САЩ и Европа не отговарят на взаимоотношенията от миналото.\"За съжаление ние живеем във време и това е ситуацията, която трябва да осмислим, в която отвъд Атлантика се търсят привилегировани партньорства, а не парадигма на съюзничеството. Мисля, че и това стъписа европейските лидери\", анализира Тони Николов.По думите му, когато обаче един свят се разпадне на двустранни съюзи, това поставя много проблеми.\"Виждаме, че Доналд Тръмп дори иска да реши севернокорейския проблем с такъв двустранен съюз. Сега предстои среща с Владимир Путин, където, може би, ще има двустранен съюз, но двустранните съюзи с враговете или с опонентите е нещо съвсем друго. Това, което ме притеснява, е, че изчезва парадигмата на съюзничеството, а НАТО е точно това\", подчерта още журналистът. ", "date": "2018.07.14", "title": "Тръмп бламира съюзничеството, а НАТО е точно това"}
{"url": "https://news.bg/crime/izdirva-se-72-godishen-mazh-ot-sofiya.html", "text": "Столичната полиция издирва Асен Манолов Асенов от София.72-годишният мъж е видян за последен път вчера следобед (13 юли), когато е напуснал дома си в столичния квартал \"Младост\"-3 и оттогава е в неизвестност.Възрастният мъж е висок около 180 см, с късо подстригана прошарена коса, кафяви очи, носи очила. Облечен е бил с тъмно син анцуг, раирана блуза, кафяви обувки.От полицията призовават хората, които имат информация за Асен Асенов, да сигнализират при гарантирана анонимност на тел. 112, 02/9825310, 02/9827339 или в най близкото районно управление.", "date": "2018.07.14", "title": "Издирва се 72-годишен мъж от София"}
{"url": "https://news.bg/crime/zaloviha-izbyagaliya-zatvornik-ot-bolnitsa-v-plovdiv.html", "text": "Откриха и заловиха избягалия затворник от болницата \"Св. Георги\" в Пловдив, съобщиха от местната полиция.Полицаи са успели да задържат Младен Младенов, който преди дни избяга от болницата, в близост до гребната база в пловдивския район \"Северен\" и вече е предаден на служители от затвора. На 11 юли 59-годишният Младенов излязъл от болничната стая, където бил настанен за изследвания. Младенов изтърпявал наказанието си в общежитие от открит тип, затова нямал охрана в болницата.Мъжът има присъда от година и половина за кражба, като му оставали 4 месеца преди да излезе от затвора. Заради бягството го грозят до три години затвор.Младенов има общо 6 присъди. Повечето от тях са за кражби.", "date": "2018.07.14", "title": "Заловиха избягалия затворник от болница в Пловдив"}
{"url": "https://news.bg/disasters/samolet-na-ryanair-katsna-avariyno-kray-frankfurt.html", "text": "Самолет на ирландската нискотарифна авиокомпания Ryanair, който е летял от Дъблин за хърватския град Задар, е трябвало да извърши аварийно кацане на летище край германския град Франкфурт в западната част на Германия заради технически проблеми, съобщиха от германската полиция.Полет FR7312 е кацнал на летище Франкфурт-Хан в малката община Хан около 23:30 часа местно време (00:30 българско), уточнява \"Дойче веле\".\"Имаше технически проблем и въздушното налягане спадна, така че пилотът трябваше да приземи самолета в Хан\", посочиха от германската полиция, като добавиха, че точната причина за аварийното кацане все още е неясна.Един от пътниците в самолета публикува снимка на кислородните маски на самолета, висящи от тавана.Около 30 пътници са били откарани в местни болници с оплаквания от главоболие и гадене. Говорител на германската полиция уточни, че 33 души от 189 пътници са хоспитализирани, някои от тях имат оторагия (кръвотечение от ухото).Пасажер в самолета разкри, че на пътниците е било казано, че техният полет ще отлети днес в 9:40 часа местно време, но не им е било осигурено място за спане, нямали са достъп до безжичен интернет, като само са им дали ваучер за храна на стойност 10 евро около 4 часа след кацането на самолета.", "date": "2018.07.14", "title": "Самолет на Ryanair кацна аварийно край Франкфурт"}
{"url": "https://news.bg/politics/borisov-naredi-na-porozhanov-da-zaminava-za-rayonite-s-chuma-po-zhivotnite.html", "text": "По разпореждане на министър-председателя Бойко Борисов, министърът на земеделието Румен Порожанов ще посети всички населените места, където има открити огнища на чума по дребните преживни животни.Обиколката ще започне от ямболското село Шарково, уточняват от правителствената пресслужба.Премиерът е наредил на Порожанов да се срещне с всички засегнати стопани и фермери и лично да следи изпълнението на мерките срещу разпространението на чумата по животните.На Порожанов е разпоредено също да информира стопаните на евтаназирани животни за реда и условията за получаване на обезщетения.Вчера властта увери, че собствениците на избитите животни ще бъдат обезщетени, като още от понеделник започва изплащането на обезщетенията за евтаназираните овце и кози в огнищата с чума в Ямболска и Бургаска области.", "date": "2018.07.14", "title": "Борисов нареди на Порожанов да заминава за районите с чума по животните"}
{"url": "https://news.bg/crime/minyor-zagina-v-rudnik-kray-vidin.html", "text": "Мъж е загинал при трудова злополука в рудник край Видин, съобщават от местната полиция.Около 14:40 часа вчера дежурен лекар от Спешна помощ сигнализирал за починал 44-годишен видинчанин при трудова злополука в рудник край село Кошава.Според първоначалните данни мъжът е загинал при срутване на гипсова облицовка от тавана на галерията.", "date": "2018.07.14", "title": "Миньор загина в рудник край Видин"}
{"url": "https://news.bg/int-politics/yuzhna-koreya-gnevna-na-rusiya-zaradi-nahaltvaneto-na-bombardirovachite-i.html", "text": "Южна Корея е привикала представител на посолството на Русия в Сеул, за да протестира относно нахълтването на два руски военни самолета във въздушното пространство на страната, като е настояла това да не се повтаря, съобщава \"Ройтерс\".Властите на Южна Корея обявиха вчера, че са вдигнали по спешност военни самолети, за да пресрещнат два руски бомбардировача, които са летели през зоната на нейната противовъздушна отбрана цели четири пъти.Южнокорейското външно министерство е привикало високопоставен руски дипломат и \"изрази съжаление и настоя инцидентът да не се повтаря\".Военното министерство на Южна Корея от своя страна е привикало руското военно аташе и е връчило протестна нота относно нахълтването на руските бомбардировачи.\"Навлизането на руски военни самолети никога няма да помогне за стабилизирането на Корейския полуостров, както и на Североизточна Азия, като възможността за сблъсък във въздуха не може да бъде изключена\", предупреждават в изявление от военното министерство в Сеул.Руското военно министерство заяви вчера, че два руски бомбардировача Ту-95, придружавани от изтребители Су-35 са прелетели над международните води на Японско море, Жълто море и източната част на Тихия океан.Руските военни посочиха, че бомбардировачите са били пресрещнати от корейски изтребители Ф-15 и Ф-16 и японски военни самолети F-2A \"на някои етапи от маршрута\".", "date": "2018.07.14", "title": "Южна Корея гневна на Русия заради нахълтването на бомбардировачите ѝ"}
{"url": "https://news.bg/int-politics/tramp-obvini-obama-za-haknatata-ot-rusiya-demokraticheska-partiya.html", "text": "Президентът на САЩ Доналд Тръмп обвини предшественика си Барак Обама във връзка с повдигнатите обвинения срещу 12 служители на руското военно разузнаване заради хакерски атаки срещу Демократическата партия.\"Историите, които сте чули за 12-те руснаци вчера, са се случили по време на администрацията на Обама, а не по времето на администрацията на Тръмп. Защо не направиха нещо по въпроса, особено след като беше съобщено, че президентът Обама е бил информиран от ФБР през септември, преди изборите\", настоя да знае Тръмп в профила си в \"Туитър\", допълвайки: \"Къде е сървърът на Националния комитет на Демократическата партия и защо ФБР не го иззе? Дълбока държава?\", добави той.Вчера американските власти обявиха, че 12 служители на руското военно разузнаване са били обвинени в проникване в компютрите на Националния комитет на Демократическата партия. Обвиненията включват заговор за извършване на компютърни престъпления, кражба на идентичност и заговор за пране на пари.Москва нарече обвиненията \"безпочвени\" и заяви, че те имали за цел да \"развалят атмосферата\" преди срещата на Тръмп с руския президент Владимир Путин в Хелзинки на 16 юли.", "date": "2018.07.14", "title": "Тръмп обвини Обама за хакнатата от Русия Демократическа партия "}
{"url": "https://news.bg/crime/140-godini-pozharna-v-sofiya.html", "text": "Днес столичните огнеборци отбелязват 140 години от създаването на пожарната служба в София.По този повод беше организирана аткрактивна двучасова демонстрация на съвременна пожарна техника на пл. \"Княз Александър I Батенберг\".Жителите и гостите на града имаха възможност да се запознаят от близо с техническите възможностите на службата, а най-смелите от тях - да бъдат пожарникари за няколко минути.Преди демонстрацията служителите на СД \"Пожарна безопасност и защита на населението\" поднесоха цветя пред паметника на колегите си, загинали при изпълнение на служебния си дълг.На тържествена церемония директорът на пожарната служба ст. комисар Веселин Гетов награди пожарникарите, проявили себеотрицание и мъжество при локализирането и ликвидирането на опасни и тежки пожари, аварийно-спасителни дейности и наводнения.На 14 юли през 1878 година в София за първи път е създадена организация от доброволци - пожарникари, съставена от столични жители по родове и съсловия. Протоколът, с който е документирано решението за създаването на първата пожарна команда, е съхранен в протоколната книга на Софийския градски управителен съвет от 1878 г., намираща се в Софийски държавен архив. ", "date": "2018.07.14", "title": "140 години пожарна в София"}
{"url": "https://news.bg/politics/simenov-bori-shuma-i-vav-varna-i-regiona-i-tam-zavari-golyam-shum.html", "text": "Снощи са били извършени проверки на заведенията във Варна и региона във връзка с генерирания шум, информира вицепремиерът Валери Симеонов в профила си във \"Фейсбук\".\"Оказа се, че проверките в София и Бургас не са повлияли на местните радетели на развлекателната индустрия\", обяви властникът, който се прочу с акциите си срещу шума.Били са проверени заведенията от Алея Първа/Морска градина във Варна, където е съсредоточен нощният живот на града.\"Навсякъде беше спряно озвучаването, като бяха съставени констативни протоколи и предписания на: Куба бар, Пунта Кана, Кубо, Макалали, както и бар Брик (срещу Фестивалния център)\", разкри Симеонов.Бил е проверен и курортният комплекс \"Златни пясъци\", където не са били констатирани сериозни нарушения с изключение на ресторант \"Делфин\" и още няколко заведения от открит тип.\"Два часа по-късно бяха отново проверени заведенията от Алея Първа, където всички обекти бяха спрели озвучаването с изключение на Макалали. На клуба беше съставен акт и предстои налагането на сериозни санкции\", увери вицепремиерът.В по-голямата част от случаите, на проверките е било оказано пълно съдействие от управителите и собствениците на заведенията, отбеляза Симеонов.В случаи на нарушения на гореспоменатите заведения, вицепремиерът очаква сигнали на телефона му към политическия му кабинет - 02 940 30 03, както и за нарушения от цялата страна.\"За пореден път бяха установени и неправомерно издавани категоризации на заведения върху пясъчната ивица на плажовете от Министерство на туризма, за които следващата седмица ще бъде сезирана Прокуратурата\", завърши заплашително вицепремиерът.", "date": "2018.07.14", "title": "Сименов бори шума и във Варна и региона - и там завари голям шум"}
{"url": "https://news.bg/press/poveche-porsheta-otkolkoto-ladi-se-karat-v-balgariya-levat-si-otiva.html", "text": "Повече Поршета, отколкото Лади се карат в България80 ферарита, 25 ламборгинита и 207 мазератита се движат по пътищата на България. Това показва справката за регистрираните в Пътна полиция леки коли, което означава, че 419 нашенци се надбягват с вятъра само зад волана на италианските суперскъпи спортни коли.Соцвозилата като ВАЗ стават екзотика дори по селата, отбелязва в. \"24 часа\".За 6 м. от края на 2017 г. са регистрирани нови 8 ферарита и 20 мазератита. За този период ламборгинитата са намалели със 7 броя, което означава, че са продадени в чужбина. Всъщност освен спортната кола се произвеждат и трактори от тази марка, които са общо 29 в България.19 от фераритата в България са нови, другите са на възраст над 5 и дори над 10 г. Само 8 от ламборгинитата идват от завода. Най-много от тях са от 11- до 15-годишни. Най-много нови коли от трите марки са мазерати - цели 118 от всички 207. Ново ферари струва около 700 хил. лв., ново ламборгини - средно 650 хил. лв.Левът си отива, затягат контрола над банкитеБългария влиза в \"чакалнята за еврото\" (валутния механизъм ERM II) и в банковия съюз на ЕС до юли 2019 г. Вече е направена първата много важна стъпка към замяна на лева с евро, но преди това да стане факт ще бъде затегнат надзорът върху банките. След напрегнато и продължително заседание на министрите на финансите от еврозоната късно в четвъртък беше обявено, че Еврогрупата единодушно подкрепи изразените намерения на България за влизане в ERM II и в банковия съюз.На заседанието участваха министърът на финансите Владислав Горанов и управителят на БНБ Димитър Радев. От своя страна България се ангажира незабавно да изпрати официално писмо с искаме да влезем в банковия съюз, който се състои от два елемента - единен надзорен механизъм (ЕНМ) и единен механизъм за преобразуване на банки с проблеми. Тъй като все още не сме въвели еврото, това означава въвеждане на режим на тясно сътрудничество с Европейската централна банка, т.е. прехвърляне на част от надзорните функции към нея..Студентът от Молдова, взривил банкомат: Искам у домаИскам да ме пуснете у дома. Няма къде да бягам. Нямам документи. Мога да наема квартира,в която да живея с майка ми. Тя пристигна от Молдова в Бургас.Това заяви пред районния съд в Пловдив обвинения за взривения банкомат в пловдивския район Тракия молдовец Евгени Недялков. От пос терминала бяха откраднати 215 000 лева, а съучастникът му Михаил успя да избяга в Молдова.Двамата са се придвижвали с две коли - Фолксваген и БМВ. В бавареца, след ареста на Евгени, били открити обгорели 210 лв. В съдебната зала стана ясно още, че е издирван за над 5 престъпления в Молдова. Студент е втори курс по право в град Комрад.Сивата икономика у нас спаднала до 25% през 2017 годинаСъс стабилните 3,07% намалява сивата икономика през 2017 г. и достига ниво от 25,22% при 28,29% през 2016 г. Данните са на база на композитния индекс \"Икономика на светло\", поддържан от Асоциацията на индустриалния капитал в България (АИКБ), като за 2016 г. се отчита дял от 71,71% на законния бизнес, докато през 2017 г. индексът е нараснал до 74,78 на сто.Данните бяха представени проф. Стефан Петранов, ръководител на екипа, създал индекса, и Васил Велев, председател на УС на АИКБ. Проф. Петранов уточни, процентите сива икономика означават сиви практики и честота на явлението и то приблизително отговаря на дела на БВП. С достатъчна точност може да се твърди, че делът на сивия сектор у нас е 25%, заяви председателят на УС на АИКБ Васил Велев.Трима от оправданите по \"Орионгейт\" искат обезщетения от държаватаЗа дело за тежък случай на безстопанственост и престъпление по служба, приключило 21 години, 1 месец и 23 дни след образуването му, съобщиха от Инспектората към Висшия съдебен съвет. От там са попаднали на производството, след като са били сезирани от трима от деветимата оправдани по делото със заявления за обезщетение за бавно правосъдие.Проверка на \"Сега\" в електронните съдебни регистри показа, че става дума за процеса за източването на пари от държавната през 1995 г. Централна кооперативна банка (ЦКБ), известен като \"Орионгейт\". Прокуратурата не успя да докаже в съда обвиненията за злоупотребата с близо 388 млн. неденоминирани лева.Нито от съобщението на инспектората, нито от отчета, качен на сайта му, не става ясно кои от тримата оправдани са поискали обезщетения. Основният подсъдим по това дело беше Павел Тренев. Максималният размер на обезщетението може да е 10 хил. лв., като то се определя от Министерството на правосъдието.Наказателното производство е започнало през ноември 1996 г. и е приключило през януари 2018 г. с окончателно решение на Върховния касационен съд и оправдателна присъда за деветимата подсъдими.Медийната клоунада на ПеевскиДепутатът от ДПС Делян Пеевски почти не стъпва в парламента, но иначе активно се занимава със законотворчество. И макар да не среща опозиция отникъде, изглежда, че все нещо не му достига, за да се почувства напълно спокоен за имиджа си на бизнесмен и издател.Внесените от депутати от ДПС промени в Закона за задължителното депозиране на печатни и други произведения (ЗЗДПДП) бяха гласувани на първо четене миналата седмица. Законопроектът на Пеевски, както е наричан, мина скоростно с подкрепата на ГЕРБ, ДПС и т.нар. патриоти. Очаква се това да се случи и с предложените от същата група нови промени преди второто четене. В същото време остава неясна съдбата на правителствения проект, за чието изработване премиерът Борисов нареди на трима министри да сформират работна група.БСП дава на КС увеличени до 900 пъти съдебни таксиБСП дава на Конституционния съд увеличените с гласовете на мнозинството в НС такси в административното правораздаване, някои от които са повишени до 900 пъти. Таксата за касационна жалба скача 14 пъти и от 25 става 370 лв. За обжалване тя се увеличава от 5 лв. на 4500 лева, което е 900 пъти. Досега несправедливата такса можеше да се атакува в съда, но с въвеждането им в закон те могат да се обжалват само пред КС. \"Таксите се вдигат, а доходите на хората не се повишават. Мерките водят до ограничаване правото за обжалване и на възможността на хората да търсят правата си\", категорични са социалистите. Вчера мнозинството гласува въвеждането на такси и в касационното производство.", "date": "2018.07.14", "title": "Повече поршета, отколкото лади се карат в България; Левът си отива"}
{"url": "https://news.bg/disasters/frantsiya-shte-bie-po-islyamska-darzhava-v-siriya.html", "text": "Френският президент Емануел Макрон потвърди в петък намерението на Париж да продължи да участва във военните операции в Сирия срещу Ислямска държава, но в същото време той насърчи възстановяването на страната. С тези думи държавният глава говори в министерството на отбраната в Париж.В същото време той подчерта, че \"през следващите месеци Франция ще продължи да предприема инициативи за разрешаване на сирийския конфликт, в резултат на което повече от 100 000 души са били убити и изчезнали\". \"Коалицията, която се бори с Ислямска държава, трябва да остане мобилизирана и дори параметрите й да се променят, военното участие на Франция в нея ще продължи\", увери Маккрон.Той отбеляза, че подобни операции \"ще бъдат придружени от стремежа на Франция да насърчи възстановяването и развитието на Сирия\", което според него \"изключително важно\". \"Това също ще бъде придружено от действия в политическата сфера, които Франция засили през последните години и те ще се развиват само в бъдеще\", каза Макрон.Той подчерта, че Франция се е намесила в Сирия, за да спре политиката на Башар Асад да използва химическо оръжие срещу народа си.", "date": "2018.07.14", "title": "Франция ще бие по Ислямска държава в Сирия"}
{"url": "https://news.bg/int-politics/kremal-obvineniyata-sreshtu-ruskite-hakeri-sa-bezpochveni.html", "text": "Няма доказателства обвинените от САЩ 12 души да са свързани с руското военно разузнаване, съобщи АП.Агенцията се позовава на официално съобщение от руското външно министерство. Оттам отхвърлят и обвиненията, че руските хакери са проникнали в компютри на Демократическата партия на САЩ, предаде Ройтерс.Според Кремъл обвиненията идват в навечерието на срещата на президентите на САЩ и Русия - Доналд Тръмп и Владимир Путин в Хелзинки.Специалният прокурор на САЩ Робърт Мълър повдигна обвинения срещу 12 руснаци от военното разузнаване.Те са обвинени, че са извършили хакерска атака срещу Националния комитет на Демократическата партия, за да саботират президентските избори през 2016 г. Те също са обвинени за разпространение на имейли на демократите.На сутринта на 27 юли 2016 г. Доналд Тръмп окуражи руските хакери да намерят имейли, които бяха изтрити от частния сървър на Хилъри Клинтън, който тя използваше, докато работи като държавен секретар.\"Ще ви кажа това, Русия: Ако слушате, се надявам, че можете да намерите 30 000 имейла, които липсват\", каза Тръмп на пресконференция във Флорида. - Мисля, че вероятно ще бъдете възнаградени много от нашата преса.", "date": "2018.07.14", "title": "Кремъл: Обвиненията срещу руските хакери са безпочвени"}
{"url": "https://news.bg/int-economics/fich-ponizhi-reytinga-na-turtsiya.html", "text": "Международната рейтингова агенция \"Фич \" понижи дългосрочния рейтинг на Турция до \"BB\" от \"BB +\", с отрицателна перспектива. Това се посочва в прессъобщение на агенцията.В Турция са се \"увеличили рисковете за макроикономическата стабилност\", както и инфлацията продължава да расте.\"Според \"Фич\" доверието в икономическата политика в Турция се е влошило през последните месеци, а първоначалните политически мерки след изборите през юни са увеличили несигурността\", се казва в прессъобщението.На 24 юни в Турция се проведоха предсрочни президентски и парламентарни избори. Сегашният лидер на страната Тайип Ердоган спечели на първия кръг с 52,59% от гласовете, Ердоган дори назначи зет си Берат Албайрак за финансов министър.", "date": "2018.07.14", "title": "\"Фич\" понижи рейтинга на Турция"}
{"url": "https://news.bg/int-politics/rusiya-se-hvali-s-orazhie-na-forum.html", "text": "Русия ще покаже повече от 750 броя нови оръжия и военно оборудване по време на Международния военен и технически форум, съобщиха руски медии.Те се позовават на руското министерство на отбраната.Броят на военните оръжия, които ще бъдат показани за събитието, е безпрецедентен. ТАСС припомня, че 500 военни оръжия са показани през 2016 г. и 650 броя през 2017 г.Международният военен и технически форум за 2018 г. ще се състои между 21 и 26 август.", "date": "2018.07.14", "title": "Русия се хвали с оръжие на форум"}
{"url": "https://news.bg/int-economics/sasht-mislyat-da-otvoryat-petrolniya-si-rezerv.html", "text": "САЩ проучват възможността да използват своя стратегически петролен резерв, ако очакваното увеличение на световното производство на нефт не доведе до забележимо намаляване на цената на черното злато. Това съобщи в. \"Уолстрийт джърнъл\".Администрацията на президента Доналд Тръмп призовава другите страни да увеличат обема на петрола. Възможността за използване на запасите от петрол също се разглежда от редица западни съюзници на Съединените щати, пише вестникът.Тази възможност се проучва в светлината на по-широка дискусия за това как да се предотврати по-нататъшно сериозно прекъсване на нефта и да се гарантира, че доставките на петролния пазар ще задоволят напълно търсенето. Някои от съветниците на \"Тръмп\" са категорично против използването на стратегическия резерв. До тази стъпка администрацията на САЩ най-вероятно може да се отиде само в краен случай.Американският стратегически резерв за петрол е създаден за случай на нови извънредни ситуации с решение на Конгреса на САЩ през 1975 г. след световната енергийна криза.Понастоящем в щатите Тексас и Луизиана се пазят около 660 милиона барела петрол. Общият капацитет за съхранение е 727 милиона барела. Американският петролен резерв е най-големият в света, собственост на правителство.", "date": "2018.07.14", "title": "САЩ мислят да отворят петролния си резерв"}
{"url": "https://news.bg/world/pvo-to-na-ukrayna-bilo-v-plachevno-sastoyanie.html", "text": "Генерал-лейтенантът от запаса Дмитрий Уманец заяви, че около противовъздушната отбрана на Украйна е налице очевидна плачевна ситуация. Това съобщи РИА \"Новости\".Според него по-голямата част от ракетите за противовъздушните системи, които са в експлоатация с Украйна, се произвеждат в Русия.Уманец подчерта, че правителството \"не бърза да ремонтира дори съществуващи комплекси\".", "date": "2018.07.14", "title": "ПВО-то на Украйна било в плачевно състояние"}
{"url": "https://news.bg/world/izrael-udari-gaza-2.html", "text": "Авиацията на Израел удари цели в Газа, съобщиха от министерството на отбраната в Тел Авив.Ударени са били подземни тунели и военна инфраструктура на радикалното движение Хамас.Ударите на авиацията на Израел са в отговор на изстреляните от Газа 17 ракети.5 от тях са били прихванатите от противовъздушната отбрана \"Железен купол\".", "date": "2018.07.14", "title": "Израел удари Газа"}
{"url": "https://news.bg/int-politics/nalozhiha-orazheyno-embargo-na-yuzhen-sudan.html", "text": "Съветът за сигурност на ООН наложи оръжейно ембарго на Южен Судан, предаде АП.Инициативата е на САЩ. Тя има за цел да сложи край на продължаващата близо пет години гражданска война в страната.Конфликтът е продиктуван от желанието да се контролират петролните залежи.Военните сблъсъци провокират обаче хуманитарна и бежанска криза.", "date": "2018.07.14", "title": "Наложиха оръжейно ембарго на Южен Судан"}
{"url": "https://news.bg/int-politics/pakistan-kupuva-turski-helikopteri.html", "text": "Турция и Пакистан подписаха споразумение за продажбата на 30 турски хеликоптери T129 ATAK. Това е най-големият износ в историята на турската отбранителна индустрия, съобщава в. \"Хюриет\".Сделката е на стойност около 1,5 милиарда долара.Споразумението предвижда и поддръжка, логистика, резервните части, обучение и доставка на боеприпаси.Сделката показва стремежа на Анкара да играе по-активна роля пазара на продажба на оръжие.Наскоро Турция спечели търг за доставката на корвети за пакистанския флот.", "date": "2018.07.14", "title": "Пакистан купува турски хеликоптери"}
{"url": "https://news.bg/int-politics/tayvan-zalaga-na-apachi.html", "text": "Тайван е заложил на американските хеликоптери Apache AH-64E. Те ще постъпят на въоръжение на 17 юли, съобщи АП.Тайван е закупил 29 американски хеликоптера. Сделката се оценява на $6,5 млрд.Изборът е паднал на \"Апачи\", след като военните в Тайван през последните четири години са изпитвали техните летателни качества.Властите в Тайпе залагат на американско въоръжение като възпиращ фактор срещу съседен Китай.", "date": "2018.07.14", "title": "Тайван залага на \"Апачи\""}
{"url": "https://news.bg/weather/lyatoto-doyde.html", "text": "Атмосферното налягане ще се задържи близко до средното за месеца и през деня ще бъде почти без промяна.Това съобщават от НИМХ на БАН.Днес ще бъде предимно слънчево. В следобедните часове отново, главно над източните и планинските райони, ще се развива купеста облачност, но само на отделни места там ще превали и прегърми. Ще духа до умерен северозападен вятър. Максимални температури между 28° и 33°.Над планините ще духа умерен до силен северозападен вятър. Ще бъде предимно слънчево, но през деня ще се развива купеста облачност и на отделни места ще превали краткотраен дъжд и ще прегърми. Максималната температура на височина 1200 метра ще е около 22°, на 2000 метра - около 14°.Над Черноморието ще бъде предимно слънчево, но в следобедните часове ще се развие купеста облачност и на места, главно по северното крайбрежие, ще превали и прегърми. Ще духа до умерен север-северозападен вятър. Максимални температури между 27 и 29°. Температурата на морската вода е 26°. Вълнението на морето ще бъде 1 -2 бала.", "date": "2018.07.14", "title": "Лятото дойде"}
{"url": "https://news.bg/bulgaria/3-godishno-momichentse-padna-ot-terasa-v-harmanli.html", "text": "3-годишно момиченце е паднало от тераса в Харманли, съобщава БНР.То е закарано по спешност в болницата в Хасково.Уточнява се, че детето се е покатерило по необезопасен парапет на терасата, откъдето е паднало от около 2 метра височина.Детето има нараняване на черепа и ще бъде транспортирано в специализирана клиника в Пловдив.​", "date": "2018.07.14", "title": "3-годишно момиченце падна от тераса в Харманли"}
{"url": "https://news.bg/bulgaria/nedovolni-blokiraha-umartvyavaneto-na-ovtse-i-kozi-v-selo-sharkovo.html", "text": "Временно преустановиха умъртвяването на овце и кози в боляровското село Шарково, информира БНР.Избиването се наложи заради огнище на чума.Протестиращи от различни неправителствени организации и политически движения не допускат ветеринарите до животните.В селото има около 300 живи овце и кози. Тази сутрин е трябвало да бъдат умъртвени заради огнище на чума в съседното село Воден. Ветеринарите обаче не са допуснати до стадото от представители на неправителствената организация \"Антимафия\", допълва радиото.В Шарково има и представители на ВМРО и партия \"Възраждане\".Около 15.00 часа тук се очаква да пристигне земеделският министър Румен Порожанов. През последните три дни в селата Странджа, Крайново и Шарково бяха избити близо 2000 овце и кози, заключава радиото.", "date": "2018.07.14", "title": "Недоволни блокираха умъртвяването на овце и кози в село Шарково"}
{"url": "https://news.bg/world/izrael-nanese-nay-mashtabnite-dnevni-bombardirovki-v-gaza-ot-2014-g.html", "text": "Израел нанесе най-мащабните дневни бомбардировки в Ивицата Газа от военната операция през 2014 г., пише \"Аарец\".Армията на еврейската държава обяви, че целите в Газа са поразени към днес по обяд след интензивни сблъсъци с екстремисти в Ивицата Газа. От палестинското здравно министерство съобщиха, че няма пострадали при атаката.Говорителят на въоръжените сили Ронен Манелис съобщи, че това е най-голямата дневна атака от военната операция преди четири години в Газа. Той добави, че са поразени 40 мишени на Хамас, включително и щаб на батальона Beit Lahia.Малко след това десетки сирени за тревога бяха задействани в израелски селища до границата с Газа. Най-малко една ракета е паднала на поле, а друга е прихваната от противовъздушната система \"Железен купол\".Но Израел увери, че не е заинтересован от ескалация.Общо тази нощ от Ивицата Газа са изстреляни 31 ракети. Шест са прихванати от \"Железен купол\", а една е експлодирала до израелско селище. Няма пострадали.Израелската армия обобщи, че атаката е в отговор не само на изстреляните ракети, но и на действията на Хамас до границата.20-годишен палестинец почина днес от получените наранявания по време на гранични протести в петък. Общият брой на загиналите при демонстрациите е двама души.", "date": "2018.07.14", "title": "Израел нанесе най-мащабните дневни бомбардировки в Газа от 2014 г."}
{"url": "https://news.bg/bulgaria/edin-zaginal-i-trima-raneni-pri-katastrofa-kray-veliko-tarnovo.html", "text": "Един загинал и трима ранени при катастрофа край Велико Търново, съобщават от пресцентъра на МВР.Инцидентът между маршрутка и тежкотоварен автомобил след разклона за село Пушево е станал в 14:24 часа.По първоначални данни камионът е спукал гума, шофьорът е загубил контрол над движението и странично ударил микробус, превозващ хора.И двете превозни средства са извън пътното платно.Веднага към мястото на инцидента са насочени екипи на Пътна полиция и Спешна помощ.Обстоятелствата се изясняват.", "date": "2018.07.14", "title": "Един загинал и трима ранени при катастрофа край Велико Търново"}
