{"url": "https://news.bg/int-politics/merkel-shte-oglavi-pravitelstvoto-vizhda-shults-kato-ministar.html", "text": "Федералният канцлер Ангела Меркел опроверга спекулациите, че може да се оттегли от поста преди следващите парламентарни избори през 2021 г., предаде Дойче веле.Ако коалиционното споразумение между оглавявания от Меркел блок ХДС/ХСС и социалдемократите бъде прието от редовите членове на ГСДП, тя ще остане начело на правителството.\"Аз съм от хората, които спазват обещанията си\", заяви Меркел пред телевизионния канал ZDF.Ако членовете на ГСДП гласуват против създаването на \"голяма коалиция\", канцлерът не изключва възможността за провеждане на нови избори, като в този случай ще продължи да бъде лидер на ХДС.По думите й, решението да бъде отстъпено на социалдемократите министерството на финансите е болезнено, но обяснимо. По традиция то се оглавява от представител на ХДС, но ако християндемократите не бяха направили този жест, преговорите биха се озовали в задънена улица.Меркел беше категорична, че вижда Мартин Шулц като министър в бъдещия кабинет, въпреки решението му да се откаже от предложения му пост на външен министър.Според проучване на социологическия институт Civey, около 60 на сто от социалдемократите смятат да подкрепят създаването на \"голяма коалиция\".", "date": "2018.02.11", "title": "Меркел ще оглави правителството, вижда Шулц като министър"}
{"url": "https://news.bg/education/roditeli-protestiraha-sreshtu-nasilieto-v-detskite-gradini.html", "text": "Родители на деца в детски градини излязоха на организиран протест в няколко града - Варна, Пазарджик и Плевен. Те недоволстват срещу случаите на насилие на деца в детските градини, предаде БНТ.Протестите започнаха в събота в Бургас, а поводът е скандалният клип отпреди 10-ина дни.  малки деца в бургаската детска градина \"Брезичка\". Протестиращите родителите във Варна настояват за да има видеокамери във всички детски градини и ясли.Протестите са в подкрепа на гражданската инициатива, която бе внесена в Народното събрание с искане за мандатност на директорите и началниците на Регионалните управления на образованието (РУО), видеонаблюдение във всички помещения на ясли, градини и училища.Предложенията, внесени в парламента включват увеличаване заплащане на учителите, намаляване броя на деца в групите, ранно пенсиониране на всички, които работят с деца.Някои от родителите припомниха поговорката, че проверката е висша форма на доверие. По този начин всеки ще гарантира качествено да си върши работата и коректно си е заработил заплатата, смятат те. Запитани дали камерите ще решат проблема, родителите отговориха отрицателно. Според тях камерите са част от решението.", "date": "2018.02.11", "title": "Родители протестираха срещу насилието в детските градини"}
{"url": "https://news.bg/world/da-investirame-v-migrantite-za-da-izbegnem-yadrena-bomba-v-evropa-prizova-evrokomisar.html", "text": "След десетилетия на отделени средства за инфраструктура в най-бедните райони на Европа ЕС трябва да инвестира в мигранти, за да предотврати \"ядрена бомба\" на граждански размирици.Това предупреди представител на ЕС, цитиран от \"Ройтерс\".ЕС е предвидил 350 милиарда евро до 2020 г. по Кохезионната политика, с които съюзът цели да намали неравенството най-вече в Източна и Южна Европа.\"\", заяви румънският еврокомисар по регионално развитие Корина Крецу пред Фондация \"Томсън Ройтерс\" на Световния градски форум - най-голямата в света конференция, посветена на градовете.\"\", предупреди румънският политик на събитието в малайзийската столица Куала Лумпур.Системата за прием на бежанци на ЕС бе близо да се срине през 2015 г., когато един милион бежанци заляха Европа. Полша, Унгария, Словакия и Чехия отказват да приемат мигранти. Спорът свърши в съда и отслаби единството на съюза, което се разпространи и до други политики.Сега вътрешните министри на ЕС се опитват да разрешат политическия въпрос чрез реформирането на системата за прием на бежанци.Според Крецу, когато гражданите и мигрантите са в сблъсък, \"кметовете са по средата\".ЕС използва нов подход за измерване на неравенството, който трябва да даде на политиците по-добро разбиране кои области са най-належащите, поясни тя.\"БВП на глава от населението не е много точен, защото не взема предвид тези джобове на бедност и безработица\", продължи политикът.Докато Кохезионната политика е най-голямото постижение до момента в областта на традиционната инфраструктура, основните нужди в много райони на Източна Европа са пренебрегвани, подчерта еврокомисарят.\"Все още има хора, които умират заради качеството на водата, заради мрежите, които сме изградили преди 40-50 г.\", изтъкна политикът.", "date": "2018.02.11", "title": "Да инвестираме в мигрантите, за да избегнем „ядрена бомба” в Европа, призова еврокомисар"}
{"url": "https://news.bg/world/71-dushi-zaginaha-pri-samoletna-katastrofa-kray-moskva.html", "text": "Пътнически самолет Ан-148 катастрофира в Московска област, съобщава \"Интерфакс\".Властите потвърдиха, че няма оцелели при инцидента. На борда на самолета е имало 71 души. Според източник на РИА Новости на борда на изчезналия от радарите Ан-148 на Саратовските авиолинии е имало 65 пътници и 6 души екипаж.От Саратовските авиолинии потвърдиха в официално съобщение, че са загинали 65 пътници и шестима души екипаж.Командирът на разбилия се самолет Валерий Губанов е имал 5 000 часа нальот, от които 2 800 на Ан-148, информира РИА Новости, позовавайки се на говорителя на Саратовските авиолинии Елена Воронова.Над 60 от пътниците са жители на Оренбургска област.Самолетът, с полет 6W703, е излетял от московското летище \"Домодедово\". Той е изпълнявал полет от Москва за Орск.Ан-148 е катастрофирал в Раменски район, не много далеч от столицата на Русия.На мястото на катастрофата са открити две тела и едната \"черна\" кутия. \"Интерфакс\" отбелязва, позовавайки се на източник от властите, че \"няма шанс\" за оцелели, отломките са разпилени на километър от село Аргуново.Започнато е наказателно производство, тъй като самолетът се е разпилял в радиус от 1 километър като при експлозия във въздуха.Няма оцелели при катастрофата, съобщава ТАСС, като се позова на източник от службите за извънредни ситуации.Росавиация информира, че самолетът е изчезнал от радарите няколко минути след излитането си. Ан-148 е излетял в 14,21 ч. Московско време и е изчезнал от радарите в 14,27 ч. Според прокуратурата самолетът е паднал 4 минути след излитането си. Все още не е известна причината за инцидента. От службите за извънредни ситуации съобщиха, че лоши метеорологични условия, грешка на екипажа и техническа неизправност могат да са сред причините за катастрофата.Според информацията метеорологичните условия са били благоприятни за летене.Източник заяви пред Газета.ру, че пилотът на самолета е съобщил на авиодиспечерите за неизправност и е поискал разрешение да кацне в град Жуковский. Летището се е намирал на около 30 километра от мястото на катастрофата. Медията Mash съобщава, че по предварителна информация причината за инцидента е свързана с отказ и последвал взрив на единия от двигателите.Руският президент Владимир Путин е изразил съболезнования. Владимир Путин е поръчал на правителството да създаде специална комисия за разследване на катастрофата, обяви говорителят Дмитрий Песков, цитиран от ТАСС.Междувременно източник от правоохранителните органи разкри пред Лента.ру, че близо до мястото на катастрофата има отломки от втори въздушен съд.Според информация на друг източник става въпрос за хеликоптер на руските пощи. Не се изключва вероятността самолетът да се е сблъскал с въпросния хеликоптер.От руските пощи опровергаха, че техен хеликоптер е замесен в катастрофата, тъй като притежават само два самолета Ту-204 С. Свидетели съобщават за пожар на самолета, докато е бил във въздуха.Властите отхвърлиха информацията самолетът да се е сблъскал с хеликоптер. На мястото спасителните екипи не са открили отломки от хеликоптер. Падналият самолет е произведен от Воронежским авиастроительным объединением (ВАСО) през 2010 г. Ан-148, с регистрационен номер RA-61704, е във флота на Саратовските линии от 8 февруари 2017 г. Седем години самолетът е бил собственост на авиокомпания \"Россия\".Ан-148 е достатъчно надежден самолет. За близо 10 г. инцидент е имало само по време на изпитателен полет през 2011 г., при който са загинали шестима души, отбелязва Газета.ру.Според разпространявана информация регистрирани са общо 24 аварии, свързани със самолет Ан-148.Президентът Румен Радев изпрати съболезнователен адрес до държавния глава на Руската федерация Владимир Путин, съобщиха от прессекретариата на президента ни.\"\", пише държавният глава в своя адрес.Румен Радев изрази най-дълбоки съболезнования на близките и семействата на загиналите в трагичния инцидент.Министър-председателят Бойко Борисов изрази искрените съболезнования на българското правителство и лично своите към всички, загубили близки в катастрофата с пътнически самолет в Подмосковието, съобщиха от пресцентъра на Министерски съвет.\"\", посочва българският премиер в телеграма до руския си колега Дмитрий Медведев.Очаквайте подробности!", "date": "2018.02.11", "title": "71 души загинаха при самолетна катастрофа край Москва"}
{"url": "https://news.bg/regions/obarnat-tir-prechi-na-dvizhenieto-kray-botevgrad.html", "text": "Обърнат ТИР затруднява движението на главен път Е-79 край Ботевград, съобщи bTV. Инцидентът е станал в близост до село Новачене.В района се образуват тапи. Възможно е изваждането на ТИР-а да блокира движението за известно време.", "date": "2018.02.11", "title": "Обърнат ТИР пречи на движението край Ботевград"}
{"url": "https://news.bg/your-voice/solidarnost-i-edinstvo-nay-vazhniyat-faktor-za-prodalzhitelnostta-na-islyamskata-revolyutsiya.html", "text": "Всяка година по същото време през месец февруари иранският народ празнува годишнината на едно голямо събитие - събитие, променило атмосферата във вътрешен, регионален и международен план и превърнало се в източник на много промени в страната и извън нея.През месец февруари 1979г. иранският народ създаде една нова и независима система и успя в рамките на тази система да постигне много успехи във всички политически, отбранителни, икономически, научни и културни области през последните 39 години. Без съмнение различни фактори имаха роля в продължителността на живота на Ислямската реболюция, но елементът \"Солидарност и единство\" беше основния фактор за продължаването на Ислямската революция. Този елемент успя да опази и защити иранския народ от натиск и кризи, война, терор и заплахи. Разбира се платихме големи материални разходи и претърпяхме и човешки щети за тази защита.Елементът \"Солидарност и единство\" като една здрава стена действа при всички вътрешни и външни проблеми и вълнения и запази иранския народ по пътя на прогреса. Когато през 1980г. над 16 000 души длъжностни лица от армията, държавата, включително президентът и министър-председателят, и също така обикновения народ, бяха тероризирани и убити от Организацията МКО във вътрешността на страната, но въпреки всичките тези щети единството на иранския народ се увеличи. Когато Иран се сблъска с осемгодишната наложена война и Саддам Хюсеин с подкрепата на десетки страни от региона и извън него, нападна Иран и в резултат на това смелият народ на страната ми даде един милион мъченици, ранени и пленници и претърпя над един милиард долара финансови щети, но народът със солидарност и единство за пример остави и този етап за гърба си и доказа правотата си. В продължение, по-строгите санкции, които от страна на някои страни бяха определени като парализиращи, не създадоха и най-малката празнота в единството и солидарността на народа, като в момента с голяма смелост може да се твърди, че във всички тези трудни етапи, ако единството и солидарността бяха намаляли сред народа, движението на иранския народ, започнало през 1979 година, щеше да спре. Този елемент успя да укрепи вътрешната сила и външната съпротива на Иран и да открие нови хоризонти във всички области пред народа.Не може да се отрече, че през всичките тези четири десетилетия регионът на Близкия изток беше почти възпален и страдаше от различни проблеми като намесата на чужди елементи, граждански войни, екстремизъм и тероризъм, неефективни системи и... В момента също настъпват бързи промени в региона на Близкия изток и повечето развития нямат необходимата прозрачност като неналичието на един общ диалог в него и също така присъствието на различни вътрешни, регионални и международни интереси и компоненти в този регион е много тревожно. Този регион до такава степен е наситен с агресия и страдания, че никаква войнстваща политика няма да даде резултат, а само ще добави към усложнената ситуация. В тази връзка Иран използва всичките си усилия за понижаване на вътрешните противоречия в региона, намаляване на конфликтите, мобилизиране на регионалните възможности по пътя на своя растеж и напредък, и с една дума - вървя по пътя на изграждане на регионален консенсус. Иран, помагайки за съхранението на Багдад и Дамаск от окупацията на ИДИЛ, активно подкрепи политическото разрешаване на кризите в двете страни. Срещите в Астана бяха проектирани в същата насока. Въпреки трудностите в атмосферата на Близкия изток и продължителните и постоянни напрежения, ислямски Иран успя, използвайки елемента \"Единство и Солидарност\" да се съпротивлява срещу всички вълнения, и превърна себе си в най-сигурната страна в региона.Историята на Иран показва, че Иран не може да бъде изтрит в региона. Иранската геополитика, иранската история, иранските източници и богатства, отбранителната мощ, производство на наука както и икономическата и културна мощ на Иран, създадоха необходимата среда за изиграването на конструктивната роля на моята страна в регионалните и международни взаимоотношения и този елемент на мощ винаги създава много възможности и отблъсква много заплахи. Поради тази причина считам, че пренебрегването на регионалната роля на Иран не помага за въдворяването на мир и стабилност в региона.Учудващо е как някои с произвеждане и разпространение на фалшиви и целенасочени новини нееднократно се опитаха да покажат конструктивното присъствие на Иран в региона като деструктивно, поведението, създаващо стабилност на Иран като фактор за нестабилност, всеотдайността на Иран в борбата срещу тероризма и екстремизма като неважно и достойната борба срещу трафика на наркотици като маловажно и дълго пренебрегваха щедрото домакинство на Иран на над три милиона бежанци. Разбира се, ние сме свикнали с психологическите операции и създаването на негативна атмосфера срещу иранския народ и знаем много добре начините за справяне с това. Между другото през последните четири десетилетия не само националните и религиозни принципи на иранския народ успяха да подсилят елемента \"Единство и солидарност\" сред народа, а поведението на някои страни и външният натиск от страна на някои големи сили върху иранския народ, увеличи неговата решителност за укрепване на този елемент.През последните четири десетилетия Ислямска република Иран в позициите и поведението си винаги показва, че уважава териториалната цялост на страните и определя интересите си в един мощен, напреднал и стабилен регион. През това време Иран, въпреки присъствието си в океана от кризи, съумя по най-добрия начин да опази своята сигурност и превърна това в национално постижение. Поради тази причина Иран не се повлия от никакви преговори и няма да се повлияе.Въпреки наличието на граждански права и свободи, право на свобода на словото, право на избор, право на събиране и протест и също така проведените над 40 избори за изразяване и реализиране на волята на народа, за съжаление нееднократно сме ставали свидетели на това някои от вътрешността и извън Иран, използвайки всяка възможност, да се опитат да навредят на сигурността и стабилността на страната, като винаги се сблъскваха със здравата стена на \"Солидарността и единството\" на народа, но усилията им се увенчаваха с неуспех. Същият този елемент на солидарност и единство беше основният фактор на иранския народ в целия прогрес. По същия начин нееднократно сме показали, че безкоренните вълни няма да създадат празнота в решимостта, мощта и единството на иранската нация.През тези четири десетилетия ние показахме, че имаме проблем с унилатерализма и езика на силата. Считаме, че епохата на окупацията и заплахите е достигнала своя край и не може с използването на този елемент да се създаде законност. Считаме, че сигурността не се постига отвън и чрез закупуване на оръжие. Според Иран войната, бомбардировките, нападенията, агресията и убийствата не са в полза на никого и без никакво съмнение тези подходи ще се сблъскат с едно голямо \"Не\" на повечето нации и правителства. Иран е против подхода териториално разлагане и счита волята на народите за единствения фактор за определяне на съдбите им.През това време Иран честно и искрено взаимодейства с другите страни и поради тази причина е в очакване също на честно и откровенно взаимодействие и сътрудничество. Въз основа на това, относно ядреното споразумение, и имайки предвид изпълнението на всички ангажименти и потвърждението на същото от страна на Международната агенцията за атомна енергия най-малко 10 пъти, има очакването преговарящите страни и по специално Европа да направят същото. Считаме, че Европа трябва да предприеме по-откровена и прагматична позиция относно ядреното споразумение и премахването на всички санкции, включително банковите. Съвместният всеобхватен план за действие се счита за една от важните външнополитически постижения на Европа. Опазването на това постижение се нуждае от съпротива и може би трудни решения. Участието на Европа в иранската енергетика, насърчаването на европейските банки за установяване на активни отношения и комуникации с Иран, активизирането на европейски консорциум за обогатяване на уран в Иран... могат да бъдат сред дейниостите на Европа за опазването на Съвместния всеобхватен план за действие. Неуспехът на ядреното споразумение ще бъде неуспех за световната дипломация. Използването на политика за напрежение в света няма почитатели. Силните държави не трябва да се превръщат в завод за производство на напрежение. Не трябва да действат въз основа на грешни данни и предположения. Използването на езика на натиска, санкциите, войните не са в полза за региона и световната общност. Продължаването на усилията за лишаване на иранския народ от плодовете на успеха на Съвместния всеобхватен план за действие ще предизвика недоверието на народа на моята страна и недоверието на иранската нация към страните в ядреното споразумение ще причини щети, които много трудно ще бъдат компенсирани.Днес категорично може да се твърди, че следването на политики като: иранофобия, запазването на слаб и беден Иран, изолирането му не са съвместими с мястото, способностите и капацитета на Иран и са обречени на провал. Поради тази причина ислямски Иран през последните четири десетилетия беше най-сигурната страна в региона и използвайки своите вътрешни и национални политики, продължи пътя си към прогрес и напредък. В момента риториката на Ислямска република Иран има голяма аудитория сред правителствата и народите и Иран се гордее с това, че има добри приятели. Република България се счита за една от честните страни приятели на ислямски Иран в региона на Европа и отношенията между двете страни винаги се развиват устойчиво, с корени, базирани на взаимно уважение и заедно с многобройни общи неща. През 2017 година успяхме да отпразнуваме сто и двадесет годишнината от установяването на официални отношения между двете страни в Техеран и София и да проведем разнообразни програми във всички сфери на сътрудничество. Икономическите ни отношения отбелязаха 200% ръст и осем области от двете страни установиха връзки помежду си. Пожелавам успех на България през периода на председателството на Съвета на Европейския съюз и съм сигурен, че с присъствието на България и стратегическата й мощ Европа се намира в сигурни ръце.", "date": "2018.02.11", "title": "\"Солидарност и единство\" - най-важният фактор за продължителността на Ислямската революция"}
{"url": "https://news.bg/world/iran-promenya-se-balansat-na-silite-v-regiona-sas-svaleniya-f-16-na-izrael.html", "text": "Генералният секретар на Върховния национален съвет на Иран Али Шамхани заяви, че със сваления вчера израелски изтребител се променя балансът на силите в региона, информират местни медии.Представителят добави, че грешните действия на Израел няма да бъдат пренебрегнати.\"\", подчерта той и поясни, че сирийската противовъздушна отбрана е унищожила самолета, защото е нарушил въздушното пространство на суверенна държава.Но представителят поясни, че Иран няма нищо общо с инцидента.Междувременно командирът на Революционната гвардия на Иран Хосеин Салами предупреди, че Иран може да създаде голям ад на Израел, ако продължава със заплахите.Салами подчерта, че базите на САЩ в региона са в обсега на иранските ракети.", "date": "2018.02.11", "title": "Иран: Променя се балансът на силите в региона със сваления Ф-16 на Израел"}
{"url": "https://news.bg/bulgaria/nyama-danni-za-postradali-balgari-pri-samoletnata-katastrofa-v-rusiya-saobshti-vanshno.html", "text": "До момента няма постъпила информация за пострадали български граждани при инцидент с разбил се пътнически самолет в Подмосковието.Това съобщава Министерството на външните работи на България.По-рано днес пътнически самолет на Саратовските авиолинии се разби в Подмосковието със 71 души на борда - 65 пътници и 6 души екипаж. Самолетът Ан-148, изпълняващ полет от летище Домодедово (Москва) за град Орск, след излитане е изчезнал от радарите., допълват от ведомството.Български граждани, които желаят да получат актуална информация за обстановката или да подадат сигнал за техни близки, могат да го направят на дежурния телефон на посолството на Република България в Москва , както и на денонощния телефон за съдействие на български граждани в чужбина на дирекция \"Ситуационен центъ‪р\" ; .", "date": "2018.02.11", "title": "Няма данни за пострадали българи при самолетната катастрофа в Русия, съобщи Външно"}
{"url": "https://news.bg/bulgaria/jotova-darzhavata-ima-ogromen-dalg-pred-selata.html", "text": "\".\"Това заяви пред журналисти вицепрезидентът Илияна Йотова, която заедно с кмета на Гоце Делчев Владимир Москов и кмета на село Делчево Иван Панайотов заряза лозето в местността Баира, информираха от прессекретариата на президента на страната.Вицепрезидентът цитира мрачна статистика, според която хората в българските села са най-застрашени от бедност и социално изключване в целия Европейски съюз.Йотова отбеляза, че е изключително важно каква позиция ще отстоява България през тази година, когато се обсъжда бюджетът на ЕС след 2020 г.\"\", подчерта вицепрезидентът.\"\" - с тези думи Илияна Йотова се обърна към събралите се хора на традиционния празник на виното, на който присъстваха евродепутати, народни представители, общински съветници и гости от съседна Гърция.\"\", заяви вицепрезидентът.Илияна Йотова връчи наградите на победителите в традиционния международен конкурс за винопроизводители и се включи в извилото се хоро на площада в селото. Специална награда заради ежегодното участие във фестивала получи ръководителят на бабугерската група от село Мосомище Димитър Карадимов.", "date": "2018.02.11", "title": "Йотова: Държавата има огромен дълг пред селата"}
{"url": "https://news.bg/world/rusiya-prodava-s-400-na-sasht-ako-poiskat.html", "text": "Изпълнителният директор на държавната корпорация \"Ростех\" Сергей Чемезов заяви в интервю за американски вестник, че Русия може да продаде зенитно-ракетни комплекси С-400 на САЩ, информират руски медии.Чемезов подчерта пред \"Вашингтон пост\", че подобна сделка няма да компрометира националната сигурност на Русия.Според него няма нищо необичайно в това Москва да достави такива комплекси на Турция, която е член на НАТО.По думите му при желание на Вашингтон Русия може да продаде С-400 и на Съединените щати. Той добави, че това не е настъпателно оръжие, а оръжие за отбрана, така че Русия не вижда проблем в това да продаде такива комплекси и на САЩ.Русия вече се договори да достави С-400 на няколко държави, включително на Китай, Турция и Саудитска Арабия.", "date": "2018.02.11", "title": "Русия продава С-400 на САЩ, ако поискат "}
{"url": "https://news.bg/world/64-2-ot-makedontsite-podkrepyat-chlenstvo-v-es-a-66-v-nato.html", "text": "64,2% от македонците подкрепят присъединяване на държавата към ЕС, а 66% искат членство в НАТО.Това става ясно от проучване на Института за политически изследвания на Скопие, цитирано от Македонската информационна агенция.18 на сто от анкетираните са против членство в ЕС, докато 17,8% не могат да решат. За сравнение проучване от 2016 г. показва, че 66,9% от македонските граждани са се обявили за присъединяване към ЕС, докато 24,8% са били против.По отношение на НАТО 15,3% са против членство в алианса, докато 18,7% не са решили. През 2016 г. 70,7 на сто от македонците са подкрепили членство в НАТО, а 21,4% се обявили против.Запитани за отношенията между Гърция и Македония, 20,9% казват, че са добри, 37,6% заявяват, че до известна степен са добри, 22,6% - до известна степен са лоши и 10,2% - лоши.В проучването, проведено между 16 и 21 декември 2017 г., са участвали 1 113 души.", "date": "2018.02.11", "title": "64,2% от македонците подкрепят членство в ЕС, а 66% - в НАТО"}
{"url": "https://news.bg/world/v-izrael-razprostraniha-video-sas-svaleniya-ot-siriya-f-16.html", "text": "Израелски медии разпространиха кадри от охранителна камера, които показват, че сваленият от Сирия изтребител Ф-16 се е запалил преди да катастрофира в Северен Израел.\"Таймс оф Израел\" отбелязва, че видеото очевидно потвърждава информацията, че самолетът е свален от противовъздушната отбрана на Сирия.Пилотът и навигаторът са успели да катапултират преди катастрофата и да се приземят в близост до мястото на катастрофата. Навигаторът е освободен за домашно лечение, докато пилотът е в стабилно състояние.Изтребителят взе участие във въздушни удари на Израел в Сирия в събота сутринта в отговор на ирански безпилотен самолет, навлязъл в израелското въздушно пространство.Израелските ВВС съобщиха, че разследват причината за катапултирането на пилотите и дали самолетът е ударен в Сирия. Ако официално се потвърди, че самолетът е свален от вражески огън, това ще е първият случай в Израел от Ливанската война през 1982 г.", "date": "2018.02.11", "title": "В Израел разпространиха видео със сваления от Сирия Ф-16"}
{"url": "https://news.bg/bulgaria/rabotodatelite-iskat-otpadane-na-ogranicheniyata-za-naemane-na-rabotnitsi-ot-treti-strani.html", "text": "Работодателите настояват да отпаднат всякакви ограничения за допускане на повече работници от трети страни, защото има недостиг на близо половин милион работници, съобщава БНР.Тази позиция изрази председателят на Асоциацията на индустриалния капитал в България Васил Велев.Те определят като недостатъчно предложението на депутати от управляващата коалиция за допускане на повече работници от трети страни в България.За да бъде разрешено наемането на повече работници от страни извън ЕС, необходими са законови промени, внесени от депутати от управляващата коалиция., подчерта Велев.Имаме под един процент чужди работници, даже и на трети страни, взети в икономиката, а потребностите са за 500 хиляди в средносрочен план. Това показват изследванията на института за устойчиво икономическо развитие. В шест от секторите изследванията показват, че и в момента са нужни 80 хиляди работници, това са машиностроене, електротехника, строителство, туризъм, IT сектора, каза още той.", "date": "2018.02.11", "title": "Работодателите искат отпадане на ограниченията за наемане на работници от трети страни"}
{"url": "https://news.bg/world/delegatsiyata-na-kndr-napusna-yuzhna-koreya.html", "text": "Севернокорейската делегация, оглавявана от сестрата на вожда на КНДР Ким Йо-чен и церемониалния 90-годишен президент на КНДР Ким Йон-нам, напусна Южна Корея след тридневна важна визита, съобщават агенции.22-членната делегация се насочи към Пхенян, след като отправи важно дипломатическо предложение на Сеул.Ким Йо-чен връчи писмо на южнокорейския президент Мун Джен-ин от брат й, в което Ким Чен-ун кани държавния глава на Южна Корея да посети Пхенян възможно най-скоро, за да проведат разговори.Посещението на делегацията във връзка с откриването на Зимните олимпийски игри е важна стъпка относно политическата ситуация на Корейския полуостров, давайки надежда за възобновяване на диалога между двете държави, който беше прекратен за почти 2 г.", "date": "2018.02.11", "title": "Делегацията на КНДР напусна Южна Корея"}
{"url": "https://news.bg/world/tramp-ne-e-siguren-dali-izrael-izobshto-iska-mir-s-palestintsite.html", "text": "Президентът на САЩ Доналд Тръмп заяви в интервю за израелски вестник, че не е сигурен дали Израел иска да постигне мирно споразумение с палестинците, информира АФП.Преди американският лидер критикуваше палестинците, че не желаят да преговарят, но в същото време се въздържаше от отправяне на критики по адрес на еврейската държава.В интервю за Israel Hayom Тръмп подчерта, че американско-израелските отношения са \"страхотни\", но при мир с палестинците ще бъдат \"много по-добре\".\"\", поясни държавникът.Президентът на САЩ също изрази безпокойство относно израелската политика на застрояване, въпреки че настоящата администрация на Белия дом далеч по-малко критикува Тел Авив за изграждането на еврейски селища на палестинска територия в сравнение с тази на Брак Обама., призова Тръмп.Той изрази съмнение дали изобщо палестинците и Израел ще започнат преговори за мир.Отношенията между Вашингтон и палестинците рязко се влошиха след решението на Тръмп да обяви през декември 2017 г., че Йерусалим е столица на Израел и че Вашингтон ще си премести посолството в свещения град.Палестинските лидери отговориха, че няма да преговарят със САЩ, докато не отменят решението си за града. Тръмп пък взе решение да замрази десетки милиони долари помощ за палестинците чрез Агенцията на ООН за палестинските бежанци.", "date": "2018.02.11", "title": "Тръмп не е сигурен дали Израел изобщо иска мир с палестинците"}
{"url": "https://news.bg/bulgaria/nyama-zaginali-balgari-pri-katastrofata-do-moskva-potvardi-vanshno.html", "text": "Няма загинали българи при инцидента с разбилия се пътнически самолет в Подмосковието, потвърдиха от Министерството на външните работи.Българското посолство в Москва е получило потвърждение от руските власти, че на борда не е имало българи, допълват от ведомството.Днес пътнически самолет на Саратовските авиолинии се разби в Подмосковието със 71 души на борда - 65 пътници и 6 души екипаж.", "date": "2018.02.11", "title": "Няма загинали българи при катастрофата до Москва, потвърди Външно"}
{"url": "https://news.bg/entertainment/persiyskite-kilimi-bizhu-v-istoriyata-na-iran.html", "text": "Най-старият ръчно изработен персийски килим е открит през 1949г. по време на втория етап от разкопките на руския археолог Руденко в района на Пазирик и затова е наречен килимът \"Пазирик\".В книгата си, публикувана по повод на тези открития в Русия през 1953 г., Руденко прави подробно описание на открития килим и го определя за изделие, направено в Иран и най-стария персийски килим в света. Той пише: \"Не може ясно да се каже дали килимът е от териториите на Мадите -Парта (древен Хорасан) или на Парс, но от историята му и парчетата, намерени в Пазирик, може да се определи, че датира от пети или началото на четвърти век преди Христа\", после добавя: \"Историята на този килим се установява от формата на ездачите на коне, начина на представяне на конете за битки, върху които, вместо седло, са разпънати килими, а тъканите на гърдите на конете свидетелстват за асирийците. Различните дребни детайли и начинът на връзване на опашките на конете по килима \"Пазирик\" се срещат също върху релефните изображения на Персеполис.\"Със сигурност тъкането на килими пет века преди Христа е било достигнало най-високото си ниво, доказателство за което е килимът \"Пазирик\". Той е рядък и красив образец, изтъкан с висока техника. Килимът, на възраст около 2400 или 2500 години, е намерен в замръзналата гробница на главата на ситите в Монголия, където много добре се е запазил.В историята на Иран килимарството и индустрията за килими са се превърнали в едно специално изкуство и талант. Разказват, че гробницата на Кир, погребан в Персеполис, е била покрита с най-скъпите килими. Дори преди него местните жители са имали информация за тъкането на килими с възли. За тъкането на килими те са добивали хубава вълна с дълъг косъм от стадата с овце и кози.Първите свидетелства за съществуването на килими се намират в писанията на китайците за Сасанидската династия, която е властвала в периода 224 - 651г. сл. Хр. През 628г. император Херакъл, след една своя победа, донася известен брой килими в град Сисфон, столица на сасанидите. Когато мюсюлманите завладели град Ктесифон през 637г., тук е имало значително количество килими, един от които е бил прочутият килим \"Пролетта на Хосроу\". В историята е наричан най-скъпият килим. Килимите, съществували по време на царуването на Хосроу I (531-579 г. сл. Хр.), са тъкани до 90 квадратни фута големина. Арабските историци са описали килима така: \"В ъглите на това великолепно легло са изтъкани сини, червени, бели, жълти и зелени цветя, цветът на фона е образ на Земята в златен цвят, камъчета от кристали представляват образа на водата, растенията са изработени от коприна, а плодовете от скъпоценни камъни.\"След царуването на арабските халифи едно тюркско племе, водено от Селджук, завладява Иран. Господството на Селджуките (1038 г. - 1194 г. сл. Хр.) е значимо от гледна точка на историята на килимарството в Иран. Селджукските жени са имали специални знания и умения в тъкането на килими с турски възли, в провинциите Азербайджан и Хамедан, които дълго време били под влиянието на селджуките, през този период са използвани турски възли.Монголската инвазия (1220-1449 г.) е първата брутална атака срещу Иран, но след известно време те попадат под влиянието на иранците. По време на монголското господство над Иран килимарството от гледна точка на красотата и техниката на тъкане достига много високо ниво. Град Табриз, принадлежащ на водача на Илханидите, бил покрит със скъпи килими. Един от монголските владетели Шахрох насърчава всички художници и индустриалци в страната за възстановяването на онова, което е разрушено от монголското нашествие, но килимът в този период е с много прости фигури, повечето от тях геометрични.Върхът в изработката на класическия персийски килим, който е наречен Ренесансът на персийския килим, датира от времето на Сафавидските царе (1499-1722 г.), особено при управлението на Шах Тахмасб I и Шах Абас Кабир. От тази епоха са останали около 3000 килима, съхранявани в най-големите музеи по света или в лични колекции.Шах Абас насърчава и окуражава хората да пътуват към Европа и обменят стоки и превръща своята столица Исфахан в един от най-луксозните и огромни градове на Иран. Той основава голям цех за килими, където да работят художници и да създават най-добрите и най-красиви образци. Повечето от тези килими са изтъкани от коприна и украсени със златни и сребърни нишки.В епохата на Сафавидите, освен царските дворци, се строят и килимарски цехове, като центровете, разположени по-рано в Табриз, Исфахан, Кашан, Машхад, Керман, Джошаган, Язд, Астарабад, Херат и северните провинции като Ширван, Гарабах и Гилян, се развиват и процъвтяват още повече.В същото време високопоставени художници и хора на изкуството въвеждат компактен и комбиниран дизайн в средата на килима, наподобяващ бергамот, а триъгълните форми въвеждат в краищата на килима. Това е същият дизайн, който през 15-ти век е бил използван за украсата на ценните книги.С окупацията на Иран от афганците (1721-1722 г.) идва период на упадък на тази индустрия и изкуство, а килимарските работилници биват затваряни. По време на афганското господство в Иран (1736 г.), Исфахан е напълно елиминиран, докато един млад вожд от Хорасан, наречен Надер Хан, става шах на Иран. По време на своето управление той изразходва цялото си време и сила за борба срещу афганците, турците и руснаците. През този период и по-нататъшните размирни времена след смъртта му (1747г.) не е изтъкан нито един ценен килим, а килимарската традиция е запазена само сред номадите и следвана от художниците в малките градове.През деветнадесети век персийските килими, особено изящните килими от района на Табриз, откриват пътя към Европа. Представители на европейските страни са били изпратени до всички източни държави и в много остра конкуренция събирали всички стари и антични килими и ги търгували в Константинопол, където все още се намира най-важният пазар на килими на Изтока.С края на източниците на стари килими, британските, американските и немските компании неограничавани започват откриването на нови работилници в Табриз, Султан Абад (Арак), Керман. Този процес продължава до Първата световна война, когато производството на килими значително се увеличава.Днес тъкането на килими се превърна в най-обширната занаятчийска дейност в Иран и е добре известна и в чужбина. Днешните персийски килими се ползват с особена известност и почит заради техния цвят, разнообразие и многобройните си модели.", "date": "2018.02.11", "title": "Персийските килими – бижу в историята на Иран"}
{"url": "https://news.bg/world/silen-trus-razlyulya-yuzhna-koreya.html", "text": "Силно земетресение разлюля тази сутрин в Южна Корея. То е било с магнитуд от 4,8 по Рихтер, съобщи АП. Агенцията се позовава на Геологическия институт на САЩ.За щастие няма данни за пострадали и щети.Епицентърът е бил в близост до крайбрежния град Похан. Той се намира на около 170 км югоизточно от Пьончан, където се провеждат Зимните олимпийски игри.", "date": "2018.02.11", "title": "Силен трус разлюля Южна Корея"}
{"url": "https://news.bg/world/sluzhiteli-na-tramp-bez-dostap-do-sekretna-informatsiya.html", "text": " Няколко дузина служители на президентската администрация на Доналд Тръмп, включително зетят и старшият съветник Джаред Кушнър, нямат документи, че те имат постоянен достъп до класифицирана информация. Това съобщи Си Ен Ен.Според източник на телевизията става дума за 30 или 40 длъжностни лица. Те имали само временни документи, предоставящи достъп до класифицирани материали. Белият дом обяснява забавянето с факта, че ФБР и службите за сигурност провеждат стандартна проверка, която отнема много време.Два източника на CNN смятат, че настоящата ситуация е изключително необичайна и може да показва наличието на някои искания от разузнавателните служби или правоприлагащите органи на Съединените щати.От Белия дом отказаха коментар с тезата, че нямат право да обсъжда публично въпроси, свързани с достъпа до тайни данни.Според експерти, интервюирани от канала, причината за ситуацията може да е, че много хора, които са работили в администрацията на Тръмп, никога не са заемали публични длъжности в миналото или са били там отдавна. Забавянето при предоставянето на тези документи може да бъде свързано и с наличието на голямо състояние на служителя, както и с финансови или други връзки с гражданите от други държави.", "date": "2018.02.11", "title": "Служители на Тръмп без достъп до секретна информация"}
{"url": "https://news.bg/world/helikopter-se-razbi-v-grand-kanyon.html", "text": "Хеликоптер се разби в Гранд каньон. Трима души са загинали. Това съобщава телевизия Ен Би Си.Местните власти разкриха, че по време на инцидента на борда на хеликоптера са се намирали седмина души.Започнала е спасителна акция.Властите разследват причините за катастрофата.", "date": "2018.02.11", "title": "Хеликоптер се разби в Гранд каньон"}
{"url": "https://news.bg/regions/api-patishtata-sa-mokri-i-zasnezheni-1.html", "text": "Температурите са в интервала от - 5° до +7°. Времето над по-голямата част от страната е облачно. Това съобщават от АПИ.Слаб до умерен вятър духа в областите Силистра, Варна, Шумен, Разград, Добрич/силен/, Русе/силен/, Пловдив, Смолян, Сливен, Кюстендил, Хасково, Ямбол, В.Търново, Монтана/ на \"Петрохан\"-силен/ и Бургас.Дъжд вали в областите Кърджали, Хасково, Ямбол, Габрово, Монтана, Търговище, Добрич, Плевен, Варна, Бургас, Пловдив и в равнинната част на обл.Сливен, в районите на Кюстендил; Бяла Слатина и Алтимир/обл.Враца/; Дойренци и Летница/обл.Ловеч/; Стара Загора, Раднево, Гълъбово, Средец, Главан, АМ \"Тракия\", АМ \"Марица\"/обл.Ст.Загора/.Сняг вали в областите Кърджали, Смолян, Силистра, Русе, Плевен, Разград, Добрич, Варна, Габрово, София, Перник и в районите на Антоново и Омуртаг/обл. Търговище/; Лъки, Студенец, Паничково и Първомай/обл.Пловдив/; планинската част на Сливен и Твърдица; Гюешево/обл.Кюстендил/; Мездра, Борован, Враца и Криводол/обл.Враца/; Банско, Предел и П.Ливади/обл.Благоевград/; Троян, Луковит и Ловеч/обл.Ловеч/; Гурково и пр. Република/обл.Ст.Загора/; Белоградчик, Димово, Ружинци, Белотинци и Кула/обл.Видин/; Хитрино, Н.Козлево, Изгрев и Белокопитово/обл.Шумен/; пр. \"Република\"/обл.Търново/; пр. \"Ришки\".Пътните настилки са предимно мокри, заснежени, а по високите и усойни места частично заледени и обработени.Намалена видимост поради мъгла:- до 50 м в района на Владая; Обзор-Сл.Бряг и Дюлински проход.Поради силен вятър, образуване на големи снегонавявания се затварят следните пътища: път II-27 Нови Пазар - Тръница, път III-701 Нови Пазар - Секулово, път III 2073 Никола Козлево - Пет могили, път III -2075 Никола Козлево - Цани Гинчево, път III - 207 Векилски - Орляк, път III -2006 Мадара - Нови Пазар, път III - 2007 Каспичан - Златна Нива.Проход \"Печинско\" забранен за автомобили над 12 тона.Ограничено е движението по път III-866 Девин - Михалково за камиони над 12 т, поради обилен снеговалеж.Шофьорите да се движат с повишено внимание в областите Шумен и Разград, поради интензивен снеговалеж. Шофьорите, на които им предстои пътуване, е необходимо да тръгват на път с автомобили подготвени за зимни условия, спазвайки указанията на \"Пътна полиция\".Ограничава се движението за всички автомобили, поради снегопочистване на следните пътища : път II-27 Нови Пазар - Тръница, път III-701 Нови Пазар - Секулово, път III 2073 Никола Козлево - Пет могили, път III -2075 Никола Козлево - Цани Гинчево, път III - 207 Векилски - Орляк, път III -2006 Мадара - Нови Пазар, път III - 2007 Каспичан - Златна Нива.Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\".Състояние на автомагистралите:АМ \"Тракия\":Област София: Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава, идвайки от Бургас в посока гр. Костенец и гр. Ихтиман. Срок до 30.04.2018 г.АМ \"Хемус\": няма ограничения.АМ \"Струма\": няма ограничения.АМ \"Марица\": няма ограничения.АМ \"Черно море\": няма ограничения.АМ \"Люлин\": няма ограничения.Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Котленски\" - забранен за МПС над 12 т;- \"Предел\" - забранен за МПС над 12 т;- \"Рожен\" - забранен за МПС над 12 т;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - задължително с вериги, забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Превала\" - задължително с вериги, забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Троянски\" - забранен за МПС над 12 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.Временно се ограничава движението в активна и изпреварваща лента на АМ \"Тракия\" при км 21 в посока София, поради ПТП. Движение се осъществява в аварийната лента. Шофьорите да се движат с повишено внимание и съобразена скорост, спазвайки указанията на \"Пътна Полиция\".", "date": "2018.02.11", "title": "АПИ: Пътищата са мокри и заснежени"}
{"url": "https://news.bg/weather/zhalt-kod-za-obilen-snegovalezh.html", "text": "Днес в почти цялата страна ще вали сняг, само на места в Горнотракийската низина и крайните югоизточните райони все още дъжд, но по-късно и там ще се примесва със сняг. Ще се образува снежна покривка.Това съобщават от НИМХ към БАН.Ще духа умерен, в Източна България до силен вятър от север-североизток, който през деня постепенно ще се ориентира от северозапад. В Североизточна България, Предбалкана и Родопите, където валежите ще са по-интензивни, ще има условия за снежни виелици и навявания. Привечер от запад валежите ще започват да отслабват и да спират. Максимални температури между 0° и 5°, в София около 1°.Атмосферното налягане е значително по-ниско от средното за месеца. По-късно през деня ще започне да се повишава.В планините ще е облачно със силни снеговалежи. Ще духа умерен, по билото на Стара планина временно до силен вятър от север-североизток, който след обяд ще отслабва. Максимална температура на височина 1200 метра около 0°, на 2000 метра - около минус 6°.Над Черноморието ще бъде облачно. Ще вали дъжд, който по северното крайбрежие ще се примесва със сняг. Ще духа силен вятър от север-североизток, който през деня ще се ориентира от север-северозапад. Максималните температури ще са 3-6°. Температурата на морската вода е 6-7°. Вълнението на морето ще бъде 3-4 бала.", "date": "2018.02.11", "title": "Жълт код за обилен снеговалеж"}
{"url": "https://news.bg/world/mesni-zagovezni-e-1.html", "text": "Днес е църковният празник Неделя Месопустна, по-популярен като Месни заговезни. Месни заговезни е винаги в неделя, осем седмици преди Великден.Празникът получава названието си от традиционната вечеря с месни ястия, след която е забранено да се яде месо до края на Великия пост. Думата \"заговезни\" идва от заговявам, започвам да постя.В съботата преди Месни заговезни е Задушница, когато се прави помен за мъртвите.Седмицата между Месни и Сирни заговезни се нарича Сирница, защото е подготовка за Великия пост. До Сирни заговезни трябва да приключат всички сватби, защото през Великия пост до вторник на Светлата седмица не се позволява венчаване.Великият пост е наричан още Света Четиридесетница.", "date": "2018.02.11", "title": "Месни заговезни е"}
{"url": "https://news.bg/regions/preduprezhdavat-za-evakuatsiya-zhiteli-na-bankya.html", "text": "Жители на столичния квартал Банкя са предупредени да се изнесат от домовете си заради свлачище. Гражданите призовават общината към предприемане на незабавни мерки, съобщи Нова телевизия.Причината за евакуацията е активирало се свлачище, което само за дни се е разрастнало с няколко метра. То създава опасност за къщите в района. Към момента от общината само информират хората, че трябва да напуснат домовете си.Част от гражданите, които искат от общината действия за предпазване на къщите им казват, че са потърсили експертно мнение, след като свлачището на ул. \"Лафонтен\" се свързало със старото на ул.\"Окол\". Експертът им е препоръчал да се вземат незабавни мерки за отводняване.Предстои да бъде възложено хидро-геоложко проучване. Очаква се на база на неговите данни да бъде дадено предписание за необходимите аварийни действия. Това ще отнеме 30 дни. Живущите смятат, че може и да нямат толкова време, заради лошите климатични условия.", "date": "2018.02.11", "title": "Предупреждават за евакуация жители на Банкя"}
{"url": "https://news.bg/regions/pozharnikari-otkriha-sobstvenika-na-izgoreliya-apartament-v-stara-zagora.html", "text": "Открит е 82-годишният мъж от Стара Загора, в чийто дом имаше пожар в събота вечерта. Възрастният човек е загинал, съобщи bTV.В продължение на повече от 2 часа пожарникарите се бориха с пламъците. Огънят лумва на деветия етаж в блок 50 на квартал \"Три чучура\"Причините за пожара се изясняват.", "date": "2018.02.11", "title": "Пожарникари откриха собственика на изгорелия апартамент в Стара Загора"}
{"url": "https://news.bg/society/sotsialnata-politika-u-nas-ne-pazi-tselostta-na-semeystvata-pokazva-opitat-na-npo.html", "text": "Седем са децата, настанени в дома от семеен тип \"Хризантема\". За тях се грижат командировани социални работници от съпътстващи услуги и домове. Това увери в ефира на bTV заместник-министърът на труда и социалната политика Росица Димитрова.Димитрова посочи, че са съставени пет административни акта за нарушения, а десет души от персонала са уволнени. \"В момента в центъра има седем деца. По график са командировани служители от съпътстващите услуги - Дневен център за деца с увреждания и Центъра за рехабилитация и интеграция и център за обществена подкрепа на територията на Габрово.\"Това са служители, които познават спецификата и могат съвсем адекватно да продължат грижата. Това, което се случи, бих казала съвсем отговорно - криза в предоставяните 24-часови социални услуги, ще ни даде възможността всеки един от нас като институции да си направи прецизния анализ, да изведе проблемите, които съществуват и да предприемем най-спешни мерки, за да не допускаме повече тези проблеми да се случват\", обясни Димитрова.Иванка Шалапатова от фондация \"За нашите деца\" посочи, че с годините се губи логиката на процеса на деинституционализация. Тя визира два фактора - първият дали ние спираме процеса на изоставянето на децата, дали в България държавата социалната политика помага българското семейство да запази своята цялост и да не се разделят хората заради бедност, заради това, че детето се ражда с увреждане.\"Отговорът на този въпрос е не, тъй като все още между 500 и 1000 годишно постъпват в системата за грижи\", обясни тя.По думите й от графиката общият брой на деца, за които държавата полага грижи остава сравнително еднакъв. \"Това означава, че ние не подкрепяме семейството да не се отделя от децата си и държавата да бъде майка на тези деца. Вторият извод е, че е прекалено малък броят на приемните семейства в България за сметка на големият брой центрове за настаняване от семеен тип. Тези центрове нямат нищо общо със семейният уют и семейната грижа за деца\", коментира експертът.Припомняме, след като в интернет бяха показани стари видеа с насилие, упражнявано върху децата в габровския дом \"Хризантема\" бе уволнен почти целият персонал на габровския дом.Двама младежи и пет деца остават в дома, а за тях се грижат служители, командировани от други градове на страната.Припомняме, кметът на Габрово Таня Христова прие оставката на Директора на дирекция \"Образование и социални дейности\" в Община Габрово Даниела Василева.", "date": "2018.02.11", "title": "Социалната политика у нас не пази целостта на семействата, показва опитът на НПО"}
{"url": "https://news.bg/politics/delyan-dobrev-istanbulskata-konventsiya-vkarva-normi-za-tolerantnost.html", "text": "Истанбулската конвенция е документ, който вкарва норми за толерантност. Аз нямам особени притеснения. Това заяви пред БНР в предаването \"Неделя 150\" депутатът Делян Добрев от ГЕРБ.Припомняме, преди дни от ГЕРБ внесоха в Конституционния съд питане дали конвенцията противоречи на основния закон. Срещу ратификацията на документа се обявиха от Българската православна църква,  в България .Добрев обясни, че от партията са поискали конституционно тълкувание, за да се отговори на притесненията относно текстовете и мотивите към Конвенцията.Относно решението на правителството, с което се дава възможност за застрояване на парк \"Пирин\", Добрев заяви, че зимните ни курорти имат нужда от развитие. Новите писти и съоръжения са много малко, подчерта той. По думите му, това развитие не трябва да става за сметка на природата.Повече лифтове и повече писти е по-добре за зимните курорти. Ще успеем да привлечем и повече туристи. Трябва да бъдат преценени рисковете за околната среда. Не трябва да става, ако рисковете и увреждането на околната среда е по-голямо от ползите.Два дни след като от правителството се разграничиха от позицията на вицепремиера Валери Симеонов относно посещението на евродепутата Ска Келер в България, Добрев подчерта: всеки има право да изразява позициите си.", "date": "2018.02.11", "title": "Делян Добрев: Истанбулската конвенция вкарва норми за толерантност"}
{"url": "https://news.bg/regions/petima-postradaha-pri-katastrofa-na-am-trakiya.html", "text": "Петима души пострадаха при катастрофа на АМ \"Тракия\", съобщиха от МВР. Временно е затруднено движението в района на 21 км в посока София. На място пътни полицаи регулират движението.Към 13 часа от МВР съобщиха, че движението по АМ \"Тракия\" е възстановено.Сигнал за пътен инцидент е подаден малко след 8.30 часа в неделя. По първоначални данни лек автомобил е самокатастрофирал при 21 км на АМ \"Тракия\" в посока София. Пострадали са петима, които са транспортирани в болнични заведения.Полицаите извършват оглед на мястото.Малко по-късно от Окръжна болница \"Св. Анна\" съобщиха, че петимата пострадали са при тях - УМБАЛ \"Св. Анна\". Те са стабилизирани и без опасност за живота. Мъж и жена на 56 г. са хоспитализирани в Клиника по ортопедия и травматология на УМБАЛ \"Св. Анна\" - София АД.Шофирал е мъжът, който е с разкъсно-контузна рана на лява предмишница. Жената е с разкъсно-контузна рана на дясна предмишница.", "date": "2018.02.11", "title": "Петима пострадаха при катастрофа на АМ \"Тракия\""}
{"url": "https://news.bg/energy/delyan-dobrev-ima-shans-za-eventualna-darzhavna-pomosht-za-amerikanskite-tsentrali.html", "text": "Нов Закон за енергетиката няма как да бъде изготвен в тези кратки срокове. Това заяви пред БНР депутатът Делян Добрев.Добрев, който в парламента председателства комисията по енергетика, определи като  на бизнеса и енергийните дружества, водена от енергийния министър Теменужка Петкова. Припомняме, .Има постигнато разбиране държавните централи да предлагат различни профили, различни продукти на борсата, да предлагат отделно дневна енергия през седмицата и отделно нощна енергия за компаниите.Говорихме и за американските централи, казусът е от 4 години, припомни последвалата среща в Министерския съвет между представители на работодателите и енергийния министър. На тази среща бе оттеглено искането от страна на работодателите за оставка на министър Теменужка Петкова, както и планирания за 28 февруари протест срещу високата цена на тока за промишлеността.Има напредък по този казус, свързан с евентуална държавна помощ, заяви Делян Добрев. Знаем, че тези договори са несъвместими с европейските правила за либерализация на пазара на енергия и пречат на либерализацията. Необходимо е ускоряване на преговорите с двете американски централи, за да се постигне споразумение за разваляне на договорите, каза председателят на енергийната комисия в парламента.Преди дни енергийният министър Теменужка Петкова заяви точно обратното мнение - не се водят преговори за спиране на т.нар. \"американски централи\".Добрев заяви, че ще се приемат набелязаните тогава мерки. \"Написахме редица мерки и си поставихме срокове за изпълнението им. Те са сериозна крачка в посока либерализация на пазара на електроенергия в България. От една страна на свободния пазар ще излязат множество производители, които до момента имаха преференциални условия. По този начин продавачите на енергия на българската независима борса от трима ще станат близо 100\", каза депутатът.Според него така ще има по-голяма ликвидност на борсата и ще бъде признак, че цената, която се получава на тази борса, е пазарна.Той очаква за следващите 10 дни да има конкретните текстове, които да внесат в парламента. Началото на март би трябвало да сме в напреднала фаза на приемане на тези промени, подчерта Добрев. По отношение на договорите с американските централи депутатът се надява в следващите 2-3 месеца да има напредък.Малко след изявлението на Делян Добрев, неговият колега от БСП Драгомир Стойнев и член на икономическата комисия Драгомир Стойнев обеща левицата да подкрепи разумните мерки. Той определи тези стъпки в енергетиката като разумни, но и краткосрочни.Все още нямаме визията за дългосрочен път за развитие на енергетиката, ако въобще ГЕРБ имат желание да развиват енергетика, смята Стойнев.По думите му се действа по една позната схема - протест, искане на оставки, спешна среща при премиера. Набелязват се краткосрочни стъпки и като че ли проблемът е решен, но той не е.Стойнев поиска тези мерки да са окомплектовани в документ, а не да се действа на парче.Договорите с американските централи са нелогични, смята Стойнев. Според него позициите по въпроса на Делян Добрев и министър Петкова се разминават.От министерството ни се казва, че от ЕК няма никаква информация. Ние си задаваме въпроса - кой разговаря с ЕК, кой води разговори с комисарите? Ако правителството не може да се справи, то тогава ние от опозицията сме готови да окажем помощ.В крайна сметка ние вече 4 години нямаме никакъв отговор, което не е нормално за държава-членка на ЕС. Нас ни интересува дългосрочната визия, заяви депутатът от БСП и даде пример, че от медиите разбират, че ще има \"Сръбски поток\".Говори се, че може и през тази година да започне строителството на \"Северен поток 2\". \"Южен поток\" знаем, че стана жертва заради Крим. Но правителството на ГЕРБ можеше да покаже повече характер въпреки огромния натиск от ЕК за спирането на проекта, призова Стойнев.По думите му липсва стратегия за развитие на енергетиката в страната. Трябва да започнем да говорим за път за следващите може би 10 години, за собствена енергетика в следващите 20-25 години. Около нас съседите не спят, всички инвестират.Относно спрения проект АЕЦ \"Белене\", Делян Добрев каза, че ако има инвеститори, които желаят да продължат проекта, не трябва да се губи време.Депутатът от БСП Драгомир Стойнев смята, че страната ни трябва да има нов ядрен проект.", "date": "2018.02.11", "title": "Делян Добрев: Има шанс за евентуална държавна помощ за американските централи"}
{"url": "https://news.bg/regions/nad-300-domakinstva-sa-bez-tok-v-nedelino.html", "text": "Свлачище събори електрически стълб в град Неделино, Смолянска област. Няма пострадали хора. Около 300 домакинства са без ток, съобщи БНР.Вероятна причина за активиралото се свлачище са обилните валежи, смята мъж, който живее на пропадналата улица в града.Снощи към осем-девет часа пропадна стълб в резултат на свлачище на улица \"Бор\", квартал \"Черешките\" в град Неделино. Стълбът пропадна и голямо щастие е, че по това време нямаше хора на това място, каза Севдалин Чандъров.Много е лошо времето, продължава да вали сняг и дъжд. Земята е подгизнала. Още два стълба са застрашени да паднат на същата улица \"Бор\", обясни мъжът.Кметът на Неделино Боян Кехайов увери, че са взети мерки. Работят екипите навсякъде, така че няма проблеми. \"В момента го възстановяват екипи на енергото, и в Згурово и Гарвач се обадиха, че има прекъсване на тока. Координираме действията и хората работят, така че до два часа всичко ще бъде нормализирано\", обясни Кехайов.", "date": "2018.02.11", "title": "Над 300 домакинства са без ток в Неделино"}
{"url": "https://news.bg/health/velikotarnovskata-bolnitsa-tarsi-kravodariteli-ot-grupite-av-i-v.html", "text": "Търсят кръводарители от групите АВ и В. Във Великотърновската областна болница се нуждаят от кръв от тези две групи, съобщи БНР.Там се е появил недостиг на кръв от групите АВ и В, след като през последните дни в лечебното заведение се е наложило кръвопреливане на няколко пациенти с редките кръвни групи.Желаещите да дарят кръв от групите АВ и В, може да отидат в Центъра по трансфузионна хематология във Велико Търново.Дарителят не трябва да е вземал медикаменти за хронични заболявания и от последното кръводаряване да са минали поне 60 дни.", "date": "2018.02.11", "title": "Великотърновската болница търси кръводарители от групите АВ и В"}
{"url": "https://news.bg/regions/nad-600-mashini-chistyat-patishtata-ot-snega.html", "text": "Над 600 машини почистват републиканските пътища в районите със снеговалеж, съобщиха от АПИ. Най-много машини работят в Североизточна България. Те са разпределени в областите Шумен, Варна, Добрич и Силистра. Машинно се почиства снега по пътищата и в Родопите - в областите Смолян, Пазаржик и Кърджали, където снеговалежите са най-силни.Без ограничение за всички моторни превозни средства е преминаването през проходите \"Републиката\", \"Ришки\", \"Айтоски\", \"Обзорски\" . Забранени за МПС над 12 т е движението през \"Троянски\", \"Котленски\" , \"Петрохан\", \"Шипка\", \"Предел\", 'Рожен\", \"Превала\" и \"Печинско\".През \"Вратник\" и \"Твърдишки\" е забранено за превозни средства над 10 т, а през \"Дюлински\" и \"Пампорово\" за МПС над 3,5 т.От Агенция \"Пътна инфраструктура\" припомнят шофьорите на тежкотоварни моторни превозни средства и на леки автомобили да тръгват на път само с подходящи гуми.27-те областни пътни управления и снегопочистващите фирми работят на 24-часов режим и са в готовност за поддържане на републиканската пътна мрежа, уверяват от АПИ.", "date": "2018.02.11", "title": "Над 600 машини чистят пътищата от снега"}
{"url": "https://news.bg/world/v-yuzhna-koreya-izgoriha-flaga-na-kndr-i-zakleymiha-cherveniya-prezident-mun-dzhe-in.html", "text": "Южнокорейски активисти изгориха флага на КНДР по време на демонстрация до театър, където е запланувано сестрата на лидера Ким Чен-ун и държавният глава на Южна Корея да присъстват на музикален концерт, съобщава АФП.140-членният севернокорейски оркестър Samjiyon изнася концерт в Сеул като част от споразумение между двете държави, което включва участие на КНДР на провеждащите се в Южна Корея Зимни олимпийски игри.Вчера Ким Чен-ун покани президента на Южна Корея Мун Дже-ин на среща в Пхенян.Но помирителният подход на Мун разгневи консерваторите, които го обвиниха, че симпатизира на Северна Корея.Присъствието на тези червени комунисти в центъра на Сеул е пълно унижение, скандира един от десетките демонстранти, които носеха лозунги, осъждащи Мун и Ким Чен-ун.\"Ние сме срещу грозната политическа Олимпиада\", пише на един от банерите.Някои от протестиращите запалиха знамето на КНДР преди полицията да се намеси, а други скандираха \"Нека разкъсаме Ким Чен-ун до смърт\", късайки портрети с вожда на Северна Корея.Протестиращите също обвиниха Мун, че е позволил на Северна Корея да прокарва \"пропагандата си\" в Сеул и да подкопава военния съюз със САЩ.На днешния концерт - вторият концерт и последното мероприятие, се очаква да има южнокорейски поп песни и севернокорейска музика. На концерта ще присъстват сестрата на вожда на КНДР Ким Йо-чен и церемониалният 90-годишен президент на КНДР Ким Йон-нам.Общественият интерес е голям. Близо 120 000 души са пожелали да си закупят 1000 билета.Социологическо проучване от миналата година показва, че почти 50% от южнокорейците на възраст над 60 г. вярват, че двете Кореи могат да се обединят, докато едва 20,5% от тези в 20-те си години са съгласни.", "date": "2018.02.11", "title": "В Южна Корея изгориха флага на КНДР и заклеймиха „червения” президент Мун Дже-ин"}
{"url": "https://news.bg/world/usd350-mlrd-gubi-velikobritaniya-ot-brekzita.html", "text": "Икономиката на Обединеното кралство ще загуби 252 милиарда лири ($348 млрд.) в рамките на 15 години, ако напусне ЕС без търговско споразумение с Брюксел. Това съобщи в събота британският вестник \"Индипендънт\". Изданието се позовава на данни от проучване, проведено от платформата за борба с Брекзита - The Best for Britain Group (Най-доброто за Великобритания). Прогнозите се основават на изтичането на информация от правителството. Според сценария, ако Лондон все пак успее да постигне споразумение с Брюксел за свободната търговия, спадът в БВП на Обединеното кралство за 15 години ще бъде 131 млрд. паунда ($181 млрд.). Ако правителството промени позицията си и запази членството на Обединеното кралство в митническия съюз и единния европейски пазар, загубите ще възлязат на 52 млрд. паунда ($72 млрд.).Председателят на групата \"Най-доброто за Великобритания\" Марк Малък-Браун отбеляза, че Брекзитът ще удари най-тежко в сферите на здравеопазването, образованието и социалните услуги на кралството. \"Всичко това показва, че най-добрият вариант за населението на цялата страна е да остане и да поддържа споразумението, което имаме\", каза Марк Малък-Браун.Официалните разговори между Лондон и Брюксел относно условията, по които Великобритания ще се оттегли от ЕС, започнаха на 19 юни 2017 г. в белгийската столица. Година по-рано, по време на референдума по този въпрос в Обединеното кралство, победа с 51,9% бе спечелена от противниците на европейската интеграция. Самият Брекзит ще се проведе на 29 март 2019 г., след което ще има преходен период, който ще продължи до 31 декември 2020 г.", "date": "2018.02.11", "title": "$350 млрд. губи Великобритания от Брекзита"}
{"url": "https://news.bg/world/hvanaha-tayvanski-kontrabandisti-na-droga.html", "text": "Рекордно количество от 1 т. метаамфетамин на кристали задържаха властите в Индонезия, съобщава АП.Дрогата е била открита на рибарска лодка, управлявана от четирима тайванци.Тя е била задържана между остров Батам и Сингапур. Властите в Индонезия провеждат последователна политика за борба с употребата и контрабандата на наркотици.", "date": "2018.02.11", "title": "Хванаха тайвански контрабандисти на дрога"}
{"url": "https://news.bg/world/sasht-imat-lovets-za-ruski-i-kitayski-podvodnitsi.html", "text": "САЩ вече имат преимущество за господство в световния океан. Това разкрива изданието The National Interest.То уточнява, че на 30 януари американският флот е получил безпилотният кораб \"Sea Hunter\". Той е най-големият в света и е създаден за намиране на руски и китайски дизелови подводници.Очаква се до края на годината той официално да бъде приет на въоръжение.По този начин \"Sea Hunter\" ще позволи на Пентагона да вземе технологично преимущество в световния океан. Корабът е рожба на специализираната агенция за технологични разработки на Пентагона - DAPRA.Анализатори отбелязват, че между $15000 и $20000 на ден ще струва използването на новия кораб срещу $700 000 на ден за традиционните разрушители с екипаж.През декември 2017 г. флотът подписа договор от $36 млн. за създаването на втори безпилотен кораб.Това става на фона на увеличаването на арсенала от подводници на Русия и Китай.", "date": "2018.02.11", "title": "САЩ имат ловец за руски и китайски подводници"}
{"url": "https://news.bg/world/opasen-snoubord.html", "text": "Сноубордистът Стив Класен качи в социалните медии видеоклип, който показва как той се спуска и прави каскади с двегодишната си дъщеря Кинсли.Видеото предизвика бурни коментари. Част от тях упрекваха Стив Класен, че пренебрегва безопасността на дъщеря си в името на евтината слава.От клипа става ясно, че той е правен в чест на три годишния рожден ден на малката Кинсли.", "date": "2018.02.11", "title": "Опасен сноуборд?"}
{"url": "https://news.bg/world/v-ispaniya-razbiha-kanal-za-trafik-na-zmiorki.html", "text": "В Испания разбиха канал за трафик на змиорки, съобщава АП.Властите са иззели 310 килограма млади змиорки. Те са били предназначени за черния пазар в Хонконг и Виетнам.Европейският съюз забранява вноса или износа на европейска змиорка, която е смятана за вид, който може да бъде застрашен, ако не се прилага търговски контрол.Полицията уточни, че конфискуваните змиорки са пуснати в реките.", "date": "2018.02.11", "title": "В Испания разбиха канал за трафик на змиорки"}
{"url": "https://news.bg/world/zhena-shte-rakovodi-shin-feyn.html", "text": "За първи път жена оглави ирландската националистическа партия Шин Фейн, съобщава АП.Това е Мери Лу Макдоналд. Тя пое ангажимент за борба с климатичните промени, обяви се в подкрепа на референдума за либерализиране на абортите и защити европейската идея.На нарочен конгрес на партията в Дъблин делегатите решиха Мери Лу Макдоналд да наследи Джери Адамс.Той ръководеше партията през последните 34 години.Преходът е плавен, защото Мери Лу Макдоналд през последните десет години беше заместник на Адамс.", "date": "2018.02.11", "title": "Жена ще ръководи Шин Фейн"}
{"url": "https://news.bg/regions/ot-obshtina-troyan-tarsyat-investitori-za-devet-imota.html", "text": "От администрацията на Троян търсят инвеститори за девет общински имота. Предлагат се имоти, които към момента не се експлоатират, съобщиха от общинската администрация.Обектите са включени в програмата за управление и разпореждане с имотите, общинска собственост през 2018 г. На някои от тях им изтичат договорите за ползване.В програмата са посочени и в каква сфера трябва да бъдат инвестициите. Това са значими обекти или такива, които се намират на ключови в общината места - плувен басейн, балнеолечебница и поликлиника в курорт \"Шипковски минерални бани\", село Шипково.В списъка са и бившите училища в селата Шипково и Гумощник, част от поликлиниката, къща \"Власи Власковски\", археологически комплекс Состра, имоти в бизнес зона \"Север\" и туристически комплекс \"Беклемето\".", "date": "2018.02.11", "title": "От община Троян търсят инвеститори за девет имота"}
{"url": "https://news.bg/world/da-se-obedinim-prizova-rohani-na-miting-po-povod-39-g-ot-islyamskata-revolyutsiya.html", "text": "Държавният глава на Иран призова за \"година на единство\" на събитие във връзка с 39 г. от Ислямската революция през 1979 г. на фона на проведените през миналия месец протести, съобщават АФП и ДПА.Хасан Рохани подчерта, че консерваторите не трябва да блокират реформаторите на бъдещи избори и трябва да има по-голямо доверие към народа на Ислямската република.\"Умолявам 40-ата година от революцията, следващата година, да бъде година на единство. Призовавам консерваторите, реформаторите, умерените, всички партии и целият народ да се обединят и да останат заедно\", призова той в реч пред хиляди ирански граждани в Техеран.Рохани спечели президентските избори през 2013 г. и 2017 г. с подкрепата на реформаторите, но той среща сериозна съпротива от страна на консерваторите за усилията си да поднови отношенията със Запада и да наложи по-големи граждански свободи в Ислямската република.\"\", изтъкна Рохани.\"\", изтъкна иранският лидер.Милиони хора се очаква да присъстват на организираните от правителството демонстрации в Техеран и други градове.Участници в демонстрациите в Техеран скандираха обичайните за такива събития лозунги срещу САЩ и Израел, а също така гориха флагове на западни държави и еврейската страна.През февруари 1979 г. ислямистите, водени от аятолах Рухолах Хомейни, свалиха монархията.Тазгодишните празненства са помрачени от наскоро проведените антиправителствени протести и демонстрации на жени, които открито се обявяват срещу носенето на ислямски одежди на обществени места.", "date": "2018.02.11", "title": "Да се обединим, призова Рохани на митинг по повод 39 г. от Ислямската революция"}
{"url": "https://news.bg/politics/prof-ognyanova-vizhda-2-osnovni-problema-v-proektozakona-na-peevski-za-mediite.html", "text": "Виждам проблеми в предложението за промени в Закона за задължителното депозиране на печатни и други произведения. Те са както от гледна точка на законодателна техника, така и по същество. Това заяви пред БНР проф. Нели Огнянова - експерт по медийно право.Припомняме, на 6 февруари четирима депутати от ДПС - Делян Пеевски, Йордан Цонев, Хамид Хамид и Велислава Кръстева внесоха закон за прозрачност на медиите. В него се предвижда всички медии да депозират пред Министерството на културата информация за своите собственици.Според проф. Огнянова има проблем в това, че в България няма яснота по собствеността на част от медиите. \"Имаме едно предложение за законодателни промени, но то идва със своите въпроси. Би следвало предложението да се обсъди, за да се види доколко това е работещо предложение и доколко отговаря на истинските потребности. Виждам проблеми в направеното предложение - както от гледна точка на законодателна техника, така и по същество\", каза проф. Огнянова.Според нея се предлагат две норми - едната се отнася до разпространение и продажба на печатни издания, а другата се отнася до задължение, свързано с всички медии. Систематичното място на тези две разпоредби не е в този закон, смята проф. Огнянова.Тя припомни предложението на Комисията за защита на конкуренцията, която в две последователни решения предлага цялата верига - издатели, разпространение, да бъдат обхванати в закон. В случая имаме 2 адхок инцидентни разпоредби, което за мен е проблем, обясни проф. Огнянова.Вторият проблем в проектозакона на Пеевски е в съдържанието. Едната разпоредба казва, че разпространителите и тези, които продават печатни издания, трябва да декларират действителните собственици и броя на обектите на дребно. Ако този брой на обектите на дребно надхвърля една трета от декларираните обекти - тогава Министерството на културата е длъжно да уведоми КЗК, обясни проф. Огнянова.Втората разпоредба е свързана със задължението на всички доставчици на медийни услуги да декларират действителен собственик и финансиране за предходната година.\"Тук първият въпрос от гледна точка на ефективността е приложимата лексика - какво е медийна услуга, какво е доставчик, за да знаем кои са задължените лица. Виждам проблем в това. Има препратка към Изборния кодекс, в който дефиницията за медийна услуга отново е инцидентна\", заяви проф. Огнянова.Според нея, проблемите, които съществуват в Изборния кодекс се предлага да се пренесат тук. Неясно остава кои ще бъдат задължените лица. Това ще създаде сериозен проблем при прилагането, предвижда медийният експерт.Тя подчерта, че и сега има нормативна уредба в тази насока, въпросът е в прилагането: Въпросът е как, ако се въведат изисквания, всички ще ги прилагат и няма да заобикалят закона. Ние трябва да гледаме широката картина - не само кой номинално е собственик, а кой реално определя съдържанието. Проф. Огнянова е скептична, че предложението на ДПС ще помогне в този случай.Според проф. Огнянова, в предложенията са размити понятията, а обхватът е неясен. Трябва да има комплексен подход, който да обхване различните източници на финансиране, добави тя.Един от съвносителите на проекта на ДПС - Велислава Кръстева, уточни, че по отношение на финансирането на медиите в текста е споменато да се декларират финанси и друга подкрепа, която е получена от неприсъщата за медиите търговска дейност.\"Целта ни е да има прозрачност на това какви други средства са получавали медиите през предходната година. Целта е потребителите на медийния продукт да знаят какви други връзки могат да се направят. Да даде една картина кой говори и защо говори\", каза Кръстева.Според нея, предвиденият инструмент е режим на деклариране и осигуряване на прозрачност на информацията. В никакъв случай не се предвижда нито регулиране, нито ограничение, нито поставянето в някаква рамка, убедена е депутатът от ДПС.", "date": "2018.02.11", "title": "Проф. Огнянова вижда 2 основни проблема в проектозакона на Пеевски за медиите"}
{"url": "https://news.bg/world/nanesohme-tezhak-udar-na-iranskite-i-siriyski-sili-obyavi-netanyahu.html", "text": "Премиерът на Израел Бенямин Нетаняху заяви, че извършените вчера израелски бомбардировки в Сирия са \"тежък удар\" върху сирийските и иранските сили в раздираната от война държава, съобщават агенции.\"В събота нанесохме тежък удар върху иранските и сирийските сили\", каза Нетаняху в началото на заседанието на кабинета.Ясно показахме на всеки, че правилата ни по никакъв начин няма да бъдат променени. Ще продължим да нанасяме вреда на всеки, който ни причини вреда. Това е нашата политика и ще си остане наша политика, подчерта той.Министърът на разузнаването Израел Кац заяви по-рано днес, че с ударите по ключови ирански обекти в Сирия еврейската държава е изпратила ясно послание на Иран, че няма да толерира действията на Ислямската република до границата на Израел и ще действа решително за справяне с други провокации.Бомбардировките на Израел бяха извършени в отговор на сваления от Сирия израелски изтребител Ф-16. Преди това еврейските ВВС прехванаха ирански дрон, навлязъл във въздушното пространство на Израел.Армията обяви, че е унищожила иранската площадка, откъдето е вдигнат дронът, както и други четири позиции на Иран и 8 обекта на Сирия, включително бункер и команден център.Според Сирийския център за наблюдение на човешките права най-малко шестима сирийски войници и съюзници на Дамаск са убити при въздушните удари.САЩ твърдо застанаха зад Израел. Според Държавния департамент иранската заплаха и амбициите на държавата за доминация представляват риск за региона. Департаментът призовава за прекратяване на иранското поведение, което заплашва мира и стабилността.Пентагонът също подчерта, че САЩ напълно застават зад правата на Израел за самозащита. Военното министерство на САЩ не е участвало в тази военна операция, уверяват от американското ведомство.", "date": "2018.02.11", "title": "Нанесохме тежък удар на иранските и сирийски сили, обяви Нетаняху"}
{"url": "https://news.bg/world/vragovete-na-polsha-se-opitvat-da-razpalyat-antisemitizam-predupredi-kachinski.html", "text": "Влиятелният лидер на управляващите консерватори в Полша обвини \"враговете\" на страната, че се опитват да разпалят антисемитизъм, информира АФП.Варшава е критикувана заради спорен закон за Холокоста. В новия закон е заложено максимум 3 г. затвор за всеки, който твърди, че полската нация има вина или е отговорна за извършените от нацистите престъпления срещу човечеството през Втората световна война. Израел, САЩ и Франция остро разкритикуваха закона.\"\", призова Ярослав Качински, председател на партия \"Право и справедливост\".\"Но това не означава, че ние предоставяме храна\" на тези, които обиждат Полша, добави той.Този месец Израел предупреди за \"вълна от антисемитски изказвания\" в Полша.Антисемитските коментари заливат интернет каналите в Полша, но те вече присъстват и в основните медии, подчерта израелското посолство във Варшава.Държавната медия TVP наскоро направи ироничен коментар, че \"\".", "date": "2018.02.11", "title": "„Враговете” на Полша се опитват да разпалят антисемитизъм, предупреди Качински"}
{"url": "https://news.bg/int-politics/putin-i-figurantite-izbori-po-ruski.html", "text": "На изборите през 2000 година, когато Владимир Путин беше избран за първи път за президент, имаше общо 11 кандидати. След това техният брой драстично намаля. Някои критици навремето казаха, че Кремъл е ограничил списъка на кандидатите. Изглежда, че сега Русия се завръща към старите времена. В публикувания списък за президентските избори на 18 март 2018 г. има общо осем кандидати - два пъти повече в сравнение с 2008 година.Кремъл е загрижен за избирателната активностГолемият брой кандидати може да се обясни с това, че Кремъл е загрижен за избирателната активност. Защото само един кандидат изпъква пред останалите. Според анкетите на държавните социологически институти, Владимир Путин е еднозначен фаворит. Според анкетите, 70 процента от руснаците искат да изберат за четвърти път 65-годишния бивш офицер от КГБ за президент на Русия. При такъв рейтинг, неговите съперници изглеждат направо като джуджета.По всичко изглежда, че руснаците не проявяват голям интерес към избори с предизвестен резултат. Още по време на изборите през 2016 година избирателната активност намаля драстично. В Москва гласуваха едва 35 процента от имащите право на глас. Наблюдателите смятат, че Кремъл се опитва да увеличи интригата около изборите с нови лица, без обаче да застрашава победата на Путин. Защото най-силният му конкурент, опозиционният политик Алексей Навални не е допуснат до изборите заради влязла в сила присъда срещу него. Самият Навални смята, че по този начин Кремъл иска да го изключи като съперник на Путин и призова за бойкот на изборите.Павел Грудинин - новакътЛидерът на комунистите Генадий Зюганов, който вече е на възраст, не се кандидатира. Сред кандидатите за президентския пост има както опитни политици, така и нови лица. Сред тях изпъква Павел Грудинин. 57-годишният политик и шеф на едно аграрно предприятие край Москва изненадващо беше номиниран от комунистическата партия, въпреки че не членува в нея. Анализаторите прогнозират, че той ще спечели шест процента от гласовете и може да се класира на второ място след Путин. Някои наблюдатели обаче смятат, че Грудинин може да спечели доста повече гласове, защото много руснаци харесват неговите умерени възгледи. Очевидно и Кремъл се опасява, че Грудинин може да вгорчи победата на Путин и държавните медии го атакуваха особено остро. И то не заради факта, че той величае Сталин, а заради негови банкови сметки в чужбина.Владимир Жириновски - демагогътОсновният конкурент на Грудинин за второто място е Владимир Жириновски, който е и най-възрастният сред тазгодишните кандидати за президентския пост. 71-годишният лидер на дяснопопулистката либарално-демократичаска партия на Русия се кандидатира за президентския пост още през 1991 година. Жириновски формално е в опозиция, но отдавна е част от истаблишмънта и е верен на линията на Кремъл. Неговите изяви, при които той обича да заплашва Запада с ядрен удар, са неотменна чест от руските ток-шоута. В сравнение с него, Путин изглежда умерен и благоразумен. Жириновски обаче не е истински противник и конкурент на Путин.Григорий Явлински - старият либералСъщо като Жириновски, и Григорий Явлински се опитва отдавна да стане президент. Той е на същата възраст като Путин - на 65 години. Явлински е в политиката от началота на 1990-те години. Той е съосновател на дяснолибералната партия Яблоко и през 2000-та година спечели седем процента от гласовета и се класира на трето място. Има имидж на либерал с прозападни възгледи, но така и не успява да спечели на своя страна широки слоеве от населението. Делът на неговите избиратели дори намалява.Борис Титов - закрилникът на бизнесменитеБорис Титов е на 57 години и е един от най-младите кандидати за президентския пост. През 2000-та година той спечели 1,5 процента от гласовете. Вероятно този път ще постигне значително по-добър резултат. Той представлява младата дяснолиберална \"Партия на растежа\", която не играе особена роля в руската политика и досега изобщо не е постигала големи изборни резултати. По поръчка на президента Путин, Титов се грижи за правата на руските предприемачи от 2012 година насам. В сегашната надпревара той се опитва да спечели либералните икономически слоеве от населението.Сергей Бабурин - националистътСергей Бабурин се появява на тези избори като спомен от далечното минало. През 1990-те години той е заместник-председател на парламента. Впоследствие обаче известният консерватор остава в сянка. Бабурин е председател на националноконсервативната партия \"Руски общонароден съюз\", която подкрепя вътрешната и външната политика на Путин.Ксения Собчак - \"една срещу всички\"36-годишната Ксения Собчак е особен случай, не само защото е единствената жена сред кандидатите. Тя е дъщеря на бившия кмет на Санкт Петербург Анатолий Собчак, който минава за политически ментор на Путин. Ксения Собчак стана известна първо в шоу-бизнеса. Впоследствие се разви като журналист с опозиционни възглади. Тя обаче не е професионален политик.Ксения Собчак води предизборната си кампания под мотото \"Една срещу всички\" и се опитва да спечели на своя страна протестните избиратели. Собчак има либерални възгледи и предпазливо критикува шефа на Кремъл. След като обяви кандидатурата си, тя има почти неограничен достъп до медиите. Мнозина оценяват този факт, като сигнал, че се ползва с протекциите на Кремъл. Наблюдателите предполагат, че Собчак трябва да спечели на своя страна недоволните млади поддръжници на Навални. Ксения Собчак обаче силно поляризира и едва ли ще спечели много гласове.Максим Сурайкин - алтернативният комунист Сред новите лица в тези президентски избори е и Максим Сурайкин. 39-годишният Сурайкин е председател на основаната през 2009 година партия \"Комунистите на Русия\", която се предствавя като алтернатива на утвърдената комунистическа партия. Партията на Зюганов обвинява партията \"Комунистите на Русия\", че е проект на Кремъл, чиято цел е да отслаби старите комунисти. Независимо дали са възрастни или млади, кандидатите имат нещо общо помежду си: те нямат никакъв шанс. Въпреки големия брой кандидати, сегашните президентски избори не се отличават от много предишни, спечелени от Путин.", "date": "2018.02.11", "title": "Путин и фигурантите: избори по руски"}
{"url": "https://news.bg/society/protest-pred-bnt-poiska-ostavkata-na-koshlukov-zaradi-neprilichniya-zhest.html", "text": "Около 30 души се събраха на протест пред сградата на БНТ с искане за оставката на програмния директор Емил Кошлуков, съобщи \"Дневник\".Недоволството на хората е предизвикано от неприличния жест, показан в ефир от програмния директор, който е и водещ на предаването \"Още от деня\".По време на предаването в петък Кошлуков на два пъти показа среден пръст с въпроса \"Този знак ще се прави ли така отпред?\", зададен към единия от гостите в студиото - Борислав Сандов от \"Зелените\". Повод за репликата беше поредното шествие в защита на Пирин от четвъртък вечерта, което стигна до БНТ с искане за оставката на Кошлуков.Той от своя страна потърси сметка на Сандов за поведението на протестиращите. Съпредседателят на \"Зелените\" обясни, че не носи отговорност за действията на неидентифицирани участници и дори допусна, че става дума за провокация.Директорът на новините в обществената медия Уляна Пръмова заяви, че според нея Кошлуков е бил под афект, когато е показал неприличния жест. Тя допълни, че не е в нейните правомощия да го глоби.Протестиращите тази вечер скандираха \"оставка\", като за целта използваха мегафони. Десетки полицаи се грижиха за спазването на обществения ред.Организаторите на акцията уточниха, че ще се събират на протест всеки ден пред сградата на БНТ. Началният му час ще съвпада с началото на предаването на Кошлуков.Междувременно БНТ разпространи позиция на генералния си директор Константин Каменаров, в която се заявява:", "date": "2018.02.11", "title": "Протест пред БНТ поиска оставката на Кошлуков заради неприличния жест"}
{"url": "https://news.bg/politics/ministar-zaharieva-izrazi-saboleznovaniya-za-samoletnata-katastrofa-kray-moskva.html", "text": "Заместник-премиерът и министър на външните работи Екатерина Захариева изпрати съболезнователна телеграма до руския си колега Сергей Лавров във връзка с днешната самолетна катастрофа в Подмосковието, съобщиха от МВнР.Министър Захариева изразява своето съчувствие към близките на жертвите.,,С дълбока болка приех вестта за станалата днес тежка самолетна катастрофа в Подмосковието, довела до десетки човешки жертви. Като изразявам своите най-искрени съболезнования бих желала да предам чрез Вас моето съчувствие към болката и мъката на семействата и близките на загиналите в трагичния инцидент.\" - се казва в телеграмата.По-рано съболезнования изрази и премиерът Бойко Борисов.\"Новината за тази огромна трагедия дълбоко ни потресе. В този труден момент бих желал да предам чрез Вас на семействата и близките на загиналите най-искрени чувства на съпричастност и състрадание.\" - посочи българският премиер в телеграма до руския си колега Дмитрий Медведев.", "date": "2018.02.11", "title": "Министър Захариева изрази съболезнования за самолетната  катастрофа край Москва"}
{"url": "https://news.bg/int-politics/oon-sadat-v-haga-da-se-zaeme-s-prestapleniyata-sreshtu-tsivilni-v-siriya.html", "text": "Генералният секретар на ООН Антонио Гутериш призова за незабавна и безусловна деескалация на сирийския конфликт, предадоха информационните агенции.Той подчерта, че в Сирия се наблюдава \"будеща безпокойство военна ескалация\", която може да прерасне в опасно разпространяване на конфликта извън страната.\"Политическото решение е единственият път за прекратяване на насилието и ужасяващите страдания на населението на Сирия\", заяви представител на Гутериш, цитиран от Дойче веле.По-рано върховният комисар на ООН по човешките права Зеид Раад ал Хюсеин призова към спешни международни действия след седмицата на насилие, която по думите му е една от най-кървавите за целия сирийски конфликт.Той изрази тревога за множеството цивилни жертви след засилването на въздушните нападения от страна на сирийското правителство и руските военни, и призова с военните престъпления да се заеме съдът в Хага.\"Безмилостният характер на тези атаки личи от съобщенията, че обект на въздушните удари са станали най-малко 9 медицински заведения\", поясни върховният комисар.Той подчерта, че бомбардировките срещу мирно население в Източна Гута, Идлиб и Дамаск може да се квалифицират като военни престъпления.Само в Източна Гута през последните 4 дни са избити най-малко 229 души, от които поне 58 са деца. Ранени са около 1500 души.\"След седем години парализа в Съвета за сигурност на ООН ситуацията в Сирия изисква разглеждане от Международния наказателен съд.\" - каза в заключение ал Хюсеин.Припомняме, досегашните опити в Съвета за сигурност да се гласуват по-строги мерки срещу режима на Башар Асад бяха блокирани от Русия.", "date": "2018.02.11", "title": "ООН: Съдът в Хага да се заеме с престъпленията срещу цивилни в Сирия"}
