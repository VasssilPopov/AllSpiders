{"url": "https://news.bg/regions/darvo-padna-varhu-parkirana-kola-v-plovdiv-pri-katastrofa.html", "text": "Дърво падна върху паркирана кола в Пловдив при катастрофа, съобщава \"Дарик радио\".Причината - около 19:00 ч., на кръстовище на \"Пещерско шосе\" в града 30-годишна шофьорка отнела предимството на лек автомобил, който се блъснал в дървото, след което то паднало.Пробите и на двамата шофьори са отрицателни.", "date": "2019.06.08", "title": "Дърво падна върху паркирана кола в Пловдив при катастрофа"}
{"url": "https://news.bg/world/zadarzhaha-mazh-podgotvyal-napadenie-na-tayms-skuear-v-nyu-jork.html", "text": "Полицията арестува мъж, подготвял нападение на \"Таймс скуеър\" в Ню Йорк, съобщи АП.Задържаният бил последовател на \"Ислямска държава\" и на нейната крайна ислямистка идеология. Полицията разкри, че е арестувала 22 - годишен, който е роден в Бангладеш, но последните години е живял в квартала на Ню Йорк - \"Куинс\".Заподозреният е идентифициран като Ашикул Алам.Американски съд му повдигна обвинения за незаконно придобиване на оръжие и го остави зад решетките без право на гаранция.В съдебната зала стана ясно, че ФБР не е успяло да установи връзки на Ашикул Алам с терористични организации.Заподозреният се бил радикализирал с идеите на \"Ислямска държава от интернет.\"Таймс скуеър\" е сред най-оживените места в света. През последните години там са осуетени поне два бомбени атентата.", "date": "2019.06.08", "title": "Задържаха мъж, подготвял нападение на \"Таймс скуеър\" в Ню Йорк"}
{"url": "https://news.bg/society/sofiya-prayd-2019-ne-dava-vlast-na-omrazata.html", "text": "В \"София Прайд 2019\" се включиха над 3 500 души.Тазгодишното мото на парада е \"Не давай власт на омразата!\" Това е посланието на 12-ото ежегодно шествие в подкрепа на равенството на лесбийките, гей мъжете, бисексуалните, трансджендър и интерсекс хората (ЛГБТИ) Sofia Pride, което се провежда пред Паметника на Съветската армия в София.Прайдът се провежда при засилено полицейско присъствие. Полицейски патрули и коли на \"Жандармерията\" са разположени по протежение на ул.\"Гурко\" в близост до Националния стадион, а достъпът до парка става откъм булевард \"Цар Освободител\".Гейовете, бисексуалните и трансджендър искат равни права, искат да бъдат приемани и искат да празнуват това, което те са наистина, без да бъдат критикувани, коментираха участниците в прайда. Според тях въпреки различните харесвания на хората, те трябва да бъдат считани като равни.Много от празнуващите издигнаха и плакати с надписи, сред които \"Внимавай кого мразиш, защото може да е някой, който обичаш\", \"Нашата семейна християнска ценност е любовта, а не омразата\", \"Лесно е да мразиш, трудно е да мислиш\".Един от празнуващите участници в прайда - Желан, коментира за news.bg, че той живее в България от 5 години. По думите му в страната ни има много трудности - различни хора с много различни виждания. Той подкрепя прайда, защото е събирането провокирало само щастие, а не агресия.Желан посочи, че в България има хора, които мразят различните от тях. Според него обществото трябва да има друго отношение към хората, които мразят различните, а не против хората, които са свободни да изразяват възгледите си.Според него в другите държави обществата били много толерантни към различните и чуждестранни хора. \"Ако вие сте нацисти, фашисти и крайно десни хора - не става. Тези, които мразят, те са проблемът\", каза още Желан.Участници заявиха, че не се притесняват от контрашествието срещу \"София Прайд 2019\", тъй като полицейската охрана на мероприятието е заради хората, които искат да бият гейовете. \"Много хора с моята сексуална ориентация, които не се вписват за приетото за нормално в България, всеки ден биват отлъчени от семействата си само заради хората, които обичат или заради половата си ориентация, което според мен е отвратително и смешно едновременно\", заяви един от участниците, който обаче пожела да запази анонимност.", "date": "2019.06.08", "title": "София Прайд 2019 не дава власт на омразата"}
{"url": "https://news.bg/society/dobrovoltsi-sabraha-140-chuvala-boklutsi-ot-plazhove-v-burgas-i-varna.html", "text": "Доброволци и местни събраха над 140 чувала боклуци от плажните ивици във Варна и Бургас по случай Световния ден на океаните - 8 юни.Над 70 души се включиха в инициативата в Бургас, която е подкрепена от общината. Начална точка на доброволците беше входът на Северния плаж. Те почистиха плажната ивица и екопътеката.Във Варна екип от 130 души се събра на плаж Аспарухово. Към тях се присъединиха и водолази от морски клуб \"Приятели на морето\", които извършиха почистване на плаж Траката в морската столица.Идеята на кампанията е българските граждани да се стимулират да пазят околната среда и природата чиста и красива. Подобни инициативи водят до нарастващо ниво на ангажираност на обществото със състоянието на околната среда в родината ни.", "date": "2019.06.08", "title": "Доброволци събраха 140 чувала боклуци от плажове в Бургас и Варна"}
{"url": "https://news.bg/bulgaria/zhandarmeriya-na-12-to-izdanie-na-sofiya-prayd.html", "text": "При засилено полицейско присъствие в столицата се провежда \"София прайд\". Днешното шествие е 12 -то поред и преминава под мотото \"Не давай власт на омразата\".Два протеста в столицата се проведоха срещу \"София прайд\". И двата са съгласувани със Столичната община. Събитията са в защита на семейните ценности под надслов \"Да запазим децата от разврата\".Горещото време не отклони участниците в протеста в защита на традиционното семейство. На трибуна пред сградата на Народното събрание - бившия Партиен дом, се събраха кора, които издигнаха лозунги и сини и червени балони, за да подкрепят възпитанието на децата в традиционни семейства. Има облечени жени в булчински рокли и мъже със сватбени костюми.Ето какво казаха присъстващите пред БНР:\"Бихме искали българският народ да се осъзнае и да застане зад тези наши традиционни християнски ценности, така, че наистина децата да растат в нормални семейства, децата да имат своето място, да слушат родителите си. Родителите да имат правото да защитават своите деца и да ги възпитават.\"\"Не сме хомофоби. Разграничаваме грешника от греха. Грешника обичаме, а греха мразим и не искаме тази мерзост да превзема България и да нанася допълнителни проклятия върху нашата любима нация.\"Към протеста се присъедини и лидерът на ВМРО Красимир Каракачанов:\"Нормалното нещо, което трябва да направим, е да защитим нормалното семейство, защото България, а пък и Европа се намира в демографска криза и в една такава ситуация разумната политика и разумния подход е да подкрепиш семейството, което има деца и ги възпитава\".А по-рано пред пилоните на НДК се събраха млади хора с черни фанелки-привърженици на \"Национална съпротива\". Ето какво казаха част от момчетата и лидерът им Благовест Асенов:\"Аз съм излезнал да пия бира с момчетата. Няма да се присъединим към шествието. Ние сме демократи.\"\"Нямаме нищо общо. За 12-та година по ред се борим със съществуването на содомията. Хубаво е, че и други сега са се осъзнали, макар и малко по-късно\"В 18 часе те тръгнаха на протестното си шествие по предварително съгласуван маршрут по бул.\"Витоша\", бул.\"Княгиня Мария-Луиза\", \"Дондуков\", \"Цар Освободител\", ул.\"Раковска\", ул.\"Оборище\", до Паметника на незнайния войн с плакати \"Да запазим децата от разврата\". Шествията са охранявани от многобройна полиция, за да не се стигне до сливането им и сблъсъци.В Бургас шествието се провежда за 6-ата поредна година. Близо 100 души, основно представители на протестански църкви, се включиха в защита на традиционното семейство. Те издигнаха плакати \"Здраво семейство, здраво общество\", \"Не на джендъридеологията\" и \"Всяко дете заслужава мама и татко\". Шествието премина по главната улица \"Александровска\" до площада пред сградата на община Бургас. Повечето двойки бяха облечени в сватбени рокли и костюми. Те се обявиха против парада\"София прайд\":\"Семейството е мъж и жена, това е Божествения модел. Това е, което трябва да знаят децата ни и в това да бъдат възпитавани.\"\"За по-голям и по-добър морал в България. Членуваме в протестантска църква в Бургас.\"\"Християнското семейство служи на Бога!\"Шествия в защита на традиционното семейство между мъж и жена се проведе в още няколко големи града в страната - Пловдив, Варна и Русе. Организатори са Националната асоциация \"Поход за семейството\" в партньорство с протестантски църкви. Навсякъде участниците приеха обща декларация за насърчаване на семейните двойки и против джендър образованието и джендър политиките.", "date": "2019.06.08", "title": "Жандармерия на 12-то издание на \"София прайд\""}
{"url": "https://news.bg/disasters/strelba-v-otava-izvesten-rapar-e-ubit.html", "text": "Рапърът Маркланд Антъни Кембпъл е убит при стрелба в Отава. Това потвърдиха от полицията.Рапърът е член на хип-хоп триото \"HalfSizeGiants\". Полицията проучва подробностите за инцидента.По неофициална информация той се е притекъл на помощ на дъщеря си.Първоначално се съобщаваше за стрелба, която е станала в центъра на канадската столица Отава.Инцидентът се е случил в района на пазара \"Байярд\". Той е един от основните туристически обекти в канадската столица.", "date": "2019.06.08", "title": "Стрелба в Отава. Известен рапър е убит"}
{"url": "https://news.bg/crime/trima-dushi-sa-arestuvani-v-romskiya-kvartal-na-peshtera.html", "text": "Трима души са арестувани в ромския квартал на Пещера за притежание на боеприпаси и възпрепятстване на органите на реда. Акцията е по заповед на директора на областното полицейско управление в Пазарджик ст. Комисар Йордан Рогачев, съобщи БНР.Арестите в ромския квартал в Пещера са във връзка с вчерашното меле в града, при което беше ранен един мъж.При масираната акция са обискирани частни домове и магазини. Открити са 29 бойни патрона за пистолет 9-ти калибър и нерегистрирана пневматична пушка. При проверка на един от търговските обекти двама души са оказали съпротива на полицията и са направили опит да ескалират напрежение, но то бързо е било потушено.При последвалите проверки са установени множество нарушения - от нерегламентирана търговия до наемане на малолетни работници. Срещу нарушителите са образувани полицейски производства.Ромският квартал в Пещера остава под полицейско наблюдение, след като преди ден две враждуващи фамилии предизвикаха масов бой и вандалски прояви. При безредиците с дървен кол бе пребит мъж, който е в пазарджишката многопрофилна болница. За мелето бяха арестувани петима души.", "date": "2019.06.08", "title": "Трима души са арестувани в ромския квартал на Пещера"}
{"url": "https://news.bg/crime/otkriha-trup-na-mazh-v-yazovir-pyasachnik.html", "text": "Тялото на 52-годишен мъж е намерено в язовир \"Пясъчник\", близо до Пловдив, съобщиха от полицията в града, цитирани от \"Дарик нюз\".Около 09:30 ч. в събота в РУ-Хисаря е подаден сигнал за изчезнал мъж в района на язовира. В хода на действията и с помощта на водолази тялото на мъжа е било намерено на около 15 метра във водата. Няма данни за насилие.Образувано е досъдебно производство.", "date": "2019.06.08", "title": "Откриха труп на мъж в язовир \"Пясъчник\""}
{"url": "https://news.bg/disasters/28-raneni-v-ispanski-uveselitelen-park.html", "text": "Най-малко 28 души са пострадали в испански увеселителен парк. Сред жертвите има и деца, съобщават испански медии.Те уточняват, че злополуката е станала в парка на град Сан Хосе де ла Ринконада, разположен близо до град Севиля.Девет от пострадалите са откарани в болница, едно момиче е в по-тежко състояние.Властите са започнали разследване на инцидента. По официална информация паркът бил минал всички проверки и имал необходимите документи.Това се отнасяло и за авариралата въртележка.", "date": "2019.06.08", "title": "28 ранени в испански увеселителен парк"}
{"url": "https://news.bg/disasters/tovaren-korab-potopi-platnohod-v-reka-elba.html", "text": "Историческият плавателен съд NO 5 Elbe, построен през 1883 г., се сблъска с товарен кораб на река Елба, съобщава сп. \"Шпигел\".Според полицията инцидентът е настъпил в следобедните часове на 8 юни. След сблъсъка дървеният кораб е потънал.На борда на плавателния съд е имало 43 пътници, които се били спасени. Полицията съобщава, че петима души са били ранени. Единият от тях е бил откаран в болница със сериозни наранявания.Историческият кораб се върна в пристанището на Хамбург през май месец. Това стана възможно, след като той беше ремонтиран за €1,5 млн.Дървеният кораб се използваше за туристически пътувания.", "date": "2019.06.08", "title": "Товарен кораб потопи платноход в река Елба"}
{"url": "https://news.bg/society/i-karakachanov-nadahan-na-gey-parada.html", "text": "\"Отново стана време за прословутия \"прайд\". Продължавам да не разбирам за какви права се протестира, при положение, че българското общество е едно от най-търпеливите и великодушни общества в Западния свят. Понякога сме даже излишно търпеливи. Не различното, а традиционно семейство има нужда от подкрепа!\"Това заявява вицепремиерът и лидер на ВМРО Красимир Каракачанов по повод провеждането на днес, цитиран от прессъобщение на партията.Според вицепремиера ни трябва да се обърне внимание на традиционното семейство - то имало нужда от подкрепа, защото днес било подложени на много удари.\"Това семейство е сочено с пръст като нещо мръсно от т.нар. \"различни\". Стига толкова лицемерие. Това не помага на нашата Европа, която е на кръстопът. Нашата Европа, нашият континент е подложен на геноцид\", е на мнение Каракачанов.Той \"наистина\" не разбира дали хората трябва да стават по-либерални и колко, така че да се харесат на \"т. нар. ЛГБТ хора\" (лесбийки, гей, бисексуални и трансджендър хора - бел. ред). Не бил проблемен самият либерализъм. Големият проблем бил лицемерието, което можело да \"убие красивите либерални идеи на поредица ревюлюции и велики умове\".Каракачанов коментира това, че гей-парадът у нас е подкрепен от 25 посланици и пита същите дали биха подкрепили подобно мероприятие в Саудитска Арабия или Иран.Военният ни министър също така недоумява кое било по-важно - малцина европейски гей-туристи да си направят купон в центъра на София, парадирайки сексуалните си странности, или \"че цяла Европа е в безпътица и не знае накъде върви\".Каракачанов се обръща и към \"едни либерални български лидери\", които успели да вкарат 1 депутат в ЕП след изборите на 26 май - пита ги дали са щели да подкрепят гей-парада преди изборите, или лицемерно изчакали вотът да мине.\"Защо изобщо трябва да подкрепяме гей-туристи, а не подкрепим традиционното семейство от мъж и жена - което наистина е подложено на удари!? И у нас, и в цяла Европа\", продължава вицепремиерът.Според него семейството трябва да бъде в центъра на грижите на всички, защото то носи добродетели (само т. нар. \"традиционно семейство\" - бел. ред.) особено когато живеем във време на демографски колапс, а хиляди семейства имат репродуктивни проблеми.Първата воевода е на мнение и че всеки нормален български гражданин днес не трябва да подкрепи гей-парада, а да бъде в 17.30 часа пред Министерски съвет, откъдето щял да тръгне \"\".Каракачанов припомня и че такъв поход ще има и в други градове у нас, както стана ясно по-рано.Каракачанов: \"Аз изразявам моята подкрепа на българското семейство - което се състои от мъж, жена и деца.\"", "date": "2019.06.08", "title": "И Каракачанов надъхан на гей парада"}
{"url": "https://news.bg/politics/bsp-se-saglasi-na-po-niska-subsidiya.html", "text": "БСП се съгласява партийната субсидия да бъде намалена, но не на 1 лев, пишат пот пресслужбата на социалистите в съобщение.Националният съвет на БСП приел позицията червената парламентарна група да не се подкрепя  за 1 лев на действителен глас партийна субсидия.Социалистите обаче отчитат силните обществени настроения срещу партийното финансиране. Затова пленумът на партията възлага на парламентарната група да започне експертен и политически дебат за намаляване на субсидията.Предложенията на ПГ на БСП трябвало да отговарят на гражданските очаквания, но и да не застрашават функционирането на политическите партии в страната.", "date": "2019.06.08", "title": "БСП се съгласи на по-ниска субсидия"}
{"url": "https://news.bg/regions/strelcha-ostana-bez-piteyna-voda.html", "text": "Водата в Стрелча не става за пиене, информира БНР.Местното ВиК е съобщило, че питейната вода е негодна за консумиране. Причината за това са обилните дъждове от последните седмици.От ВиК оператора посочват, че водата, която пристига от пречиствателната станция, е силно замътнена.Взети са проби, за да се установи дали има наличие на коли-форми.Очаква се най-късно до утре сутринта да започне възстановяване на водоподаването, ако не възникне някаква извънредна ситуация.От водното дружество съобщават, че към момента водата може да се ползва само за битови нужди.", "date": "2019.06.08", "title": "Стрелча остана без питейна вода"}
{"url": "https://news.bg/regions/otkriha-izcheznal-ribar-kray-yazovir-ivaylovgrad.html", "text": "С помощна на пожарникари беше открит изчезнал рибар край язовир \"Ивайловград\".33-годишният мъж снощи влязъл с лодка в водоема в района на село Бориславци. Оттогава близките му нямали контакт с него.По обяд днес роднините на рибаря подали сигнал на телефон 112 и обявили, че мъжът е в неизвестност.Други рибари и роднините на мъжа започнали да го търсят от сутринта, но не успели да го намерят. На място пристигнал и екип на пожарната.По-късно през деня мъжът е открит.", "date": "2019.06.08", "title": "Откриха изчезнал рибар край язовир \"Ивайловград\""}
{"url": "https://news.bg/disasters/gorya-novostroyasht-se-nebostargach-vav-varshava.html", "text": "Пожар избухна в новостроящ се небостъргач във столицата на Полша Варшава, информират световните медии.Пожарът избухнал вчера около 23 часа местно време. Огънят засегнал последните етажи на изграждащата се сграда.Властите реагирали веднага и оградили района около сградата, защото вследствие на пожара бапочнали да изпадат строителни материали.Към момента на инцидента в сградата не е имало хора. Няма данни за пострадали, пише РТ.Пожарникарите също пристигнали мигновено. В гасенето на огъня се впуснали повече от 120 огнеборци. Действията им продължили цяла вечер, като пожарът бил овладян около 2 часа през нощта местно време. Пожарникарите ще продължат да наблюдават сградата в следващите от 8 до 12 часа.Все още не са ясно причините за пожара.Сградата е трябвало да бъде завършена до 2020 година.В нея по план трябва да има луксозен хотел, офис комплекси и други.", "date": "2019.06.08", "title": "Горя новостроящ се небостъргач във Варшава"}
{"url": "https://news.bg/regions/oshte-edin-motorist-postrada-pri-ptp-v-blagoevgradsko.html", "text": "Моторист пострада при произшествие на пътя край Разлог, пише БГНЕС.След като по-рано днес  на пътния възел \"Бараково\" на АМ \"Струма\" и Е-79, стана ясно, че пътен инцидент с моторист е възникнал и на пътя Якоруда-Разлог, при разклона за село Баня, отново в Благоевградска област.Към момента е установено, че катастрофата е възникнала между два мотора. Те се ударили при изпреварване. Пострадалият мъж е 43-годишен столичанин. Мъжът е настанен в здравно заведение с фрактури на предмишницата и глезена.", "date": "2019.06.08", "title": "Още един моторист пострада при ПТП в Благоевградско"}
{"url": "https://news.bg/regions/tir-plamna-v-dvizhenie-na-am-maritsa.html", "text": "Тежкотоварен камион пламна в движение на АМ \"Марица\", информира bTV.Камионът бил натоварен с желязо. Той се самозапалил по-рано днес при 58-и километър на магистралата в посока Турция, преди отбивката за Харманли.Към мястото на инцидента са изпратени два екипа на пожарната, които потушили пламъците.Инцидентът не затвори пътя, но движението беше спирано периодично в продължение на часове.Според водача на превозното средство причината за пожара е късо съединение. Въпреки твърдението си, той е уверен, че камионът е бил изправен.", "date": "2019.06.08", "title": "ТИР пламна в движение на АМ \"Марица\""}
{"url": "https://news.bg/politics/ninova-nishto-ne-se-e-promenilo-uspokoyte-se.html", "text": "Не са приемани предложения за промяна в устава и за избор на председател на БСП. Това заяви изпълняващият длъжността лидер на БСП Корнелия Нинова пред журналисти след пленума на столетницата на \"Позитано\" 20.Тя посочи, че 25 души внесли в Националния съвет своите идеи за промяна в устава. Тези идеи не са били гласувани днес и няма да бъдат включени в динения ред на Конгреса на столетницата, който предстои.На пленума е приет политическият доклад оценка за европейските избори и за подготовката за местни избори, поясни соцводачът.Нинова акцентира, че е възложено на комисия от 17 души да допълни доклада с внесените предложения и допълнения и да се внесе на Конгреса.Приет е и докладът и на Комисията по идейно развитие как \"Визия за Европа\" е била претворена в кампанията. Комисия също се очаква да отрази предложенията и да допълни доклада.\"Това е, няма нищо драматично и нищо не се е променило от предварително начертания дневен ред и за Конгреса, и за днес. Моля да се успокоите\", призова Нинова.На въпрос какво ще стане, ако бъде направено предложение да влезе промяна в устава за дневния ред Нинова заяви, че ако на Конгреса постъпи такова предложение, то трябва да се разгледа.На днешния пленум нито е гласувано такова предложение, нито е допълван дневният ред на конгреса. Ако обаче бъдат внесени предложения от групата участници в националния съвет в Конгреса на партията и той ги приеме, ще бъдат разгледани, но ако ги отхвърли, няма да бъдат разглеждани, посочи Нинова.Запитана как тълкува това, че пленумът е отказал тя да бъде част от работната група, която ще доработва доклада, Нинова заяви, че го тълкува като добро решение и не го смята за бламиране.По думите ѝ този доклад се изготвя от комисия, която е колективен орган на Националния съвет.\"Ако беше прието аз да правя този доклад, щяха да бъдат оправдани някой съмнения за еднолична партия и намеса на лидера. Оценявам доста по-високо решението докладът да бъде допълван и преработван от 17 души и аз да не съм начело, за да няма после обидени\", подчерта Нинова.Запитана как би отговорила на , соцводачът отбеляза, че \"аз не си падам по сценарии, питайте сценаристите, които са ви го представили в лицето на г-н Станишев\".Тя заяви, че си е подала оставката и Конгресът щял да реши оттук нататък как да действа.На конгреса няма да има нов избор на председател на БСП.", "date": "2019.06.08", "title": "Нинова: Нищо не се е променило, успокойте се"}
{"url": "https://news.bg/regions/vazstanovyavat-izgoryalata-sgrada-na-gkpp-zlatarevo.html", "text": "Започна възстановяването на  на администрацията на граничния пункт \"Златарево\", информира bTV.Сградата изгоря в четвъртък при голям пожар, причинен от късо съединение. При пожара имаше доста материални щети. Изгоряха техника, компютри и документи.Пожарът затвори ГКПП-то със Северна Македония за 24 часа.От \"Гранична полиция\" информират, че на преминаването през пункта е възстановено за леки коли, микробуси и автобуси в двете посоки.На пункта не се пропускат само товарни автомобили.Препоръчват се обходни маршрути за Северна Македония през ГКПП \"Станке Лисичково\" и ГКПП \"Гюешево\", където трафикът е нормален.", "date": "2019.06.08", "title": "Възстановяват изгорялата сграда на ГКПП \"Златарево\""}
{"url": "https://news.bg/politics/ninova-prizova-drugarite-ot-bsp-da-se-ogranichat-s-etiketite.html", "text": "\"Не харесвам агресивния тон и лепенето на етиките. Обръщам се към всички тези другари, които си позволяват да го правят. Да се ограничат.\"Така и.д. лидер на БСП Корнелия Нинова отговори на днешните коментари за избора на социалиста Петър Витанов за водач на българската делегация на социалистите в Европейския парламент.По думите на Нинова лепенето на етикети демотивира членовете на партията. Тя обясни, че решението за избор на Петър Витанов било взето на тайно гласуване от петимата евродепутати. Нямало политическо решение кой да им бъде председател, нямало решение на Изпълнителното бюро, нямало решение и изказване на Нинова по въпроса.\"Това е умишлена политика да не се бъркаме в работата на групата евродепутати. Доколкото знам, събрали са се на тайно гласуване, имало е две кандидатури и е избран Петър Витанов вместо Сергей Станишев. Ако обичат да не ми преписват и това на мен\", призова Нинова.Тя припомни, че хората винаги са казвали, че БСП не била еднолична и вождистка партия.Нинова повотри още веднъж - Витанов бил избран от груапта червени евродепутати с тайно гласуване и по най-демократичния начин. Според лидерката в оставка обаче най-важното от днешния пленум било, че нито е приемано решение за промяна в устава, нито за избора на нов председател.Дневния ред на конгреса ще включва:1. Политическият доклад;2. Местни избори и подготовка за местните избори;3. Констатиране на оставката на председателя на партията;4. Стартиране на процедура за избор на нов председател по пряк избор. ", "date": "2019.06.08", "title": "Нинова призова другарите от БСП да се ограничат с етикетите"}
{"url": "https://news.bg/crime/bashtata-na-arestuvaniya-za-terorizam-16-godishen-signaliziral-vlastite-predi-mesets.html", "text": "Бащата на 16-годишното момче, което беше , лично е подал сигнала към родните служби. Това заяви пред Нова адвокатът на момчето.Родителите на арестуваното момче първи забелязали неговата обвързаност с радикални идеологии. Затова те сигнализирали службите, заяви защитникът Емил Велинов.По думите му бащата решил да се обърне към властите, защото не знаел как да реагира, за да се справи със създалата се ситуация.Според адвоката момчето несъмнено е жертва на интернет. \"Всички деца какво казват - сърфирайки си из интернет, случайно попада на сайт, започва да си кореспондира с някакъв човек. Този човек малко по-малко започва да му казва колко е добър, какво е добро, какво е лошо\", обясни адвокатът.Защитникът не знаел дали намерените предмети в импровизираната лаборатория на момчето са бомби или взривоопасни. \"Те не представляват опасност. Те се продават свободно. Абсолютна жертва на интернет\", каза отново Велинов.Пред \"24 часа\" защитникът обясни, че момчето е гледало клипове на ДАЕШ от детско любопитство. Това му влечение било отминало отдавна.От коментара му пред вестника става ясно, че бащата на момчето потърсил помощ в ДАНС още преди 1 месец. Тогава той установил, че поведението на сина му се е променило.По думите на адвоката бащата казал на службите и че в телефона на момчето имало чат комуникации със структури, свързани с фундаменталисти.Бащата взел телефона на момчето и така го лишил от всякакви контакти.Според адвоката момчето е умно и образовано дете от нормално семейство с още 2 по-малки деца. 16-годишният посещавал елитна гимназия в града.", "date": "2019.06.08", "title": "Бащата на арестувания за тероризъм 16-годишен сигнализирал властите преди месец"}
{"url": "https://news.bg/regions/politsay-na-motor-postrada-pri-katastrofa-do-blagoevgrad.html", "text": "33-годишен мъж пострада при пътно произшествие в близост до Благоевград, пише БГНЕС.Инцидентът е станал около 12.30 часа на кръговото кръстовище на пътен възел \"Бараково\" между главен път Е-79 и АМ \"Струма\".Мотористът е бил ударен от лека кола с врачанска регистрация.Колата отнела предимството на моториста, който след удара паднал на земята и с наранил.По данни на БНТ пострадалият мъж на мотора е полицай.Пострадалият е откаран в болницата в Благоевград за преглед, където е установено, че той има фрактура на лакътя. Мъжът е настанен в ортопедия.По случая работят служители на \"Пътна полиция\".Малко по-късно стана ясно, че на територията на областта е възникнало , при което е пострадал 43-годишен моторист от София. При произшествието се ударили два мотора, единият от които изпреварвал другия. ", "date": "2019.06.08", "title": "Полицай на мотор пострада при катастрофа до Благоевград"}
{"url": "https://news.bg/world/oon-650-mln-zheni-i-115-mln-mazhe-po-sveta-sklyuchili-brak-kato-detsa.html", "text": "Според новото изследване на УНИЦЕФ, 115 милиона мъже и момчета по света са сключили брак като деца, а 23 милиона от тях са се оженили преди 15-годишна възраст.Това е най-задълбоченият досега анализ на УНИЦЕФ по темата.Агенцията съобщи, че през 2014 г. около 156 милиона мъже и момчета са сключили брак преди 18-годишна възраст.Новата статистика идва от по-обширна проверка, която включва данни от 82 страни.За жените тя е още по-шокираща. 650 милиона жени и момичета по света са се омъжили на 17 години или по-млади.УНИЦЕФ и някои други организации твърдят, че през последните десетилетия броят на детските бракове е намалял. Но изпълнителният директор на УНИЦЕФ Хенриета Форе все още казва, че ранният брак ограбва детството на мнозина.", "date": "2019.06.08", "title": "ООН: 650 млн. жени и 115 млн. мъже по света сключили брак като деца "}
{"url": "https://news.bg/crime/martvi-li-sa-pital-sobstvenikat-na-kuchetata-ubiytsi-ot-vlado-trichkov.html", "text": "Мъртви ли са, питал собственикът на кучетата-убийци от Владо Тричков, предаде \"24 часа\".Йордан Карагьозов бе задържан вчера. Съселяните му, открили трупа на убития от животните мъж, са шокирани, че той видимо не се интересувал от случилата се трагедия и при пристигането си питал само за кучетата. Стана ясно, че той не е местен. Опитал е преди това да отглежда кане корсо в Шумен, но след жалби е бил изгонен. Съселяни не крият, че се страхуват от скитащите свободно из селото кучета от опасна порода, които влизат по къщите им и нанасят щети. Самият Карагьозов е отговарял подигравателно на настоявания в социалните мрежи да вземе мерки срещу агресивните си любимци. Припомняме, че сигнали срещу собственика на кучетата, които са в местност на Владо Тричково. Още тогава също така са били съставяни протоколи на собственика на кучетата да се грижи за животните си и да направи, така че те да не напускат двора.Сега, след трагичния инцидент, полицията е установила, че дворът, където са живеели кучетата, има ограда, но животните са могли да я прескачат.Сигналът за случая бил подаден от жена, вчера в около 16.30 ч. на тел. 112 в ОДМВР София. Тя е видяла в местността Говедарника труп на човек.Незабавно са били изпратени служители на Районно управление Своге, които са констатирали смъртта на мъжа. За около час и половина са установили и неговата самоличност - той също живеел в района на село Владо Тричков и се грижел за болната си майка. Самият той също отглеждал куче.Окръжният прокурор Наталия Николова разясни, че обвинението задържания собственик ще бъде за това, че не са положени достатъчни грижи за гръбначно животно - куче в резултат, на което е настъпила смърт (чл. 325в, ал. 2 от НК.).", "date": "2019.06.08", "title": "Мъртви ли са, питал собственикът на кучетата-убийци от Владо Тричков "}
{"url": "https://news.bg/education/su-provezhda-kandidatstudentski-izpiti-po-bel-biologiya-fizika-i-italianski-ezik.html", "text": "Днес Софийският университет \"Св. Климент Охридски\" провежда кандидатстудентски изпити по български език и литература, биология, физика и италиански език.Продължителността на изпита по български език и литература е 4 часа. Изпитът по  тест с 50 въпроса (той носи 70 точки, като 1/3 от точките са за въпросите по литература) и задача за изграждането на аргументативен тип текст по даден проблем - есе (тя дава 30 точки). Максималният брой точки е 100.Кандидатстудентският изпитпродължава 4 часа и половина. Той е писмен и е с времетраене четири и половина астрономически часа. Изпитът се състои от два компонента: се оценява с числова оценка по шестобална система. Тази числова оценка се използва за балообразуваща за всички кандидатстващи с изпит по биология в Софийския университет. е задължителен само за кандидатите за специалност \"Медицина\" в Софийския университет.Конкурсният изпие с продължителност 4 часа и се състои от тест и една задача върху материали по физика за средните общообразователни училища.Задачата има за цел да се провери умението на кандидатите да прилагат знанията си за решаване на конкретен физически проблем.Тестът е съставен от 20 въпроса, обхващащи всички дялове на физиката. Целта е проверка на познаването на физичните величини и закони.При провеждане на изпита се допуска използването на калкулатори. Не се разрешава ползването на електронни бележници, портативни компютри и калкулаторите към мобилните апарати.Разпределението по зали можеТе са част от втората кандидатстудентска сесия, която продължава от 2 до 23 юни. Предстоят изпити по математика I и II, английски и френски езици, журналистика, музика и други. Графикът Междувременно, вчера бяха публикувани резултатите от майската сесия на държавните зрелостни изпити (ДЗИ). Проверката става с входящ номер и идентификационен код на адрес:Припомняме, че на На втората задължителна матура пък се ", "date": "2019.06.08", "title": "СУ провежда кандидатстудентски изпити по БЕЛ, биология, физика и италиански език "}
{"url": "https://news.bg/bulgaria/dnes-se-provezhda-sofiya-prayd-2019.html", "text": "\"Не давай власт на омразата\"! Това е посланието на 12-ото ежегодно шествие в подкрепа на равенството на лесбийките, гей мъжете, бисексуалните, трансджендър и интерсекс хората (ЛГБТИ) Sofia Pride, което ще се проведе днес, Събитието ще започне в 16:30 ч с музикална програма пред Паметника на съветската армия, а самото шествие ще бъде в 19:30 часа. Тази година се отбелязват 50 години от бунтовете в бар Стоунуол Ин в Ню Йорк, дали тласък на движението за гей освобождение и чието честване полага началото на първите паради в САЩ.Бунтовете започват на 28 юни 1969 г. и продължават няколко дни. Те са поредица от сблъсъци между ЛГБТ хора и нюйоркската полиция, провокирани от поредни масови арести на гей, би и транс хора по време, когато еднополовата сексуална интимност е все още престъпление.Прайдът продължава да бъде изключително важен поради цялата стигма и омраза, на които са подложени ЛГБТИ хората в България ежедневно - отхвърляне от семейство и приятели, насилие поради омраза, тормоз в училище, дискриминация на работното място и в сферата на образованието, липсата на законодателна уредба на отношенията в семействата на ЛГБТИ хората и др. Прайдът е сред малкото събития, които дават гласност на тези неравенства. Парадът изпраща послание към всички ЛГБТИ българи и техните близки и приятели, че не са сами.Събитието бе подрепено от 25държави и неправителствени организации. Както всяка година, и тази то  срещна и сериозен отпор. Българската столица не трябва да става арена на джендър пропаганда. Това заявиха в позицията сипо повод провеждането на гей парад в София. Те са категорични, че такова събитие не бива да се провежда.По думите им за пореден път \"група сексуално разкрепостени маргинали ще пропагандира отклоненията си\" в центъра на града.Семейство означава само едно - майка, баща и техните деца. Няма и не може да има семейство от еднополови двойки, пишат още в позицията си ВМРО.\"Г-жо Фандъкова, настоявам да забраните гей-парада.\" Защитете българските деца. Това написа, общински съветник от \"Атака\" в отворено писмо до кмета на София Йорданка Фандъкова.Той настоява да не се дава разрешение за провеждането на предстоящия гей парад.Станилов се мотивира, че след демократичните промени у нас Конституцията гарантира правата и свободите на българските граждани и подобни прояви са ненужни.Той подчертава, че най-уязвимата група в случая са децата.Противниците на гей парада се събират в 17 ч. пред пилоните на НДК, обявиха от \"Национална съпротива\".Да запазим децата от покварата с която ги заливат... Да запазим децата от разврата!, призоваха те. .", "date": "2019.06.08", "title": "Днес се провежда София Прайд 2019 "}
{"url": "https://news.bg/world/poveche-ot-4-mln-dushi-sa-bezhantsite-ot-venetsuela.html", "text": "Повече от 4 млн. души са вече бежанците от Венецуела. Това съобщиха от Международната организация за миграция и Агенцията на ООН за бежанците.Двете агенции на ООН заявиха в съвместно изявление, че венецуелците в световен план в момента са една от най-големите групи, изселени от страната си.Тези тревожни цифри подчертават спешната необходимост да се подкрепят  приемащите страни, заявиха агенциите, цитирайки Едуардо Щайн, специален представител на организациите за венецуелските бежанци и мигранти.Само за седем месеца от ноември насам броят на бежанците и мигрантите се е увеличил с един милион.Според тях латиноамериканските страни са домакини на повечето венецуелци, а Колумбия - около 1,3 милиона, следвана от Перу - 768 000, Чили 288 000, Еквадор - 263 000, Бразилия - 168 000, и Аржентина - 130 000 души. Социализмът на Уго Чавес и Николас Мадуро затворил 10 200 компании във Венецуела,В момента в страната действат 2 500 компании.Контролът върху обмена на валути и върху цените, законите на пазара на труда, отчуждаването и други мерки са основните причини защо индустриалният сектор се превръща в бизнес гробище всеки ден. Когато Чавес поел властта, в страната имало 12 700 компании. Сега 10 200 от тях са прекратили дейността си в страната.", "date": "2019.06.08", "title": "Повече от 4 млн. души са бежанците от Венецуела "}
{"url": "https://news.bg/world/stardzhan-se-sreshta-s-liderite-na-es-sledvashtata-sedmitsa.html", "text": "Първият министър на Шотландия ще се срещне с председателя на ЕК Жан-Клод Юнкер и главния преговарящ по Брекзит Мишел Барние през следващата седмица в Брюксел, съобщиха местни медии. Припомня се, че тя ще се бори Шотландия да остане в Европейския съюз.Това се случва  от британския премиер Тереза Мей. Тя обяви, че се оттегля като лидер на Консервативната партия, с което поставя официален старт на кампанията за избор на неин наследник на \"Даунинг стрийт\" 10.През миналия месец Мей обяви, че Очаква се Мей да Стърджън  ще изнесе реч на тема \"Брекзит и какво следва за шотландските отношения на ЕС\" към Центъра за европейска политика.Развитието идва след като нейната партия СНП, обяви, че е готова да упражнява по-голямо влияние в Европейския парламент след изборите в Шотландия миналия месец, когато партията спечели три места в ЕП.Говорителка на шотландското правителство потвърди срещите с Юнкер и Барние.Междувременно в Брюксел има много спекулации, че Барние може да наследи Юнкер като председател на Европейската комисия.Водещият кандидат за Европейската народна партия - групата, към която принадлежи Барние - е Манфред Вебер. Малко вероятно е Барние на този пост да премахне споразумението за оттегляне, тъй като той е негов главен архитект и е прекарал около три години в работата си по него.", "date": "2019.06.08", "title": "Стърджън се среща с лидерите на ЕС следващата седмица "}
{"url": "https://news.bg/int-politics/sasht-i-meksiko-se-razbraha-tramp-otmeni-mitata.html", "text": "Президентът на САЩ Доналд Тръмп обяви в профила си в \"Туитър\", че САЩ и Мексико са постигнали съгласие по въпроса за имиграцията, и че са отменени митата, които той планираше да въведе в понеделник. \"Имам удоволствието да ви информирам, че САЩ и Мексико постигнаха споразумение. Митата, предвидени да влязат в сила от американска страна срещу Мексико, са следователно отменени за неопределено време\", написа Тръмп, като допълни, че скоро ще бъдат публикувани подробности за сделката.По думите му Мексико ще предприеме \"категорични мерки, за да спре миграционния поток през Мексико към нашата южна граница\", като това ще позволи \"да се намали до голяма степен, или да се елиминира, нелегалната имиграция, идваща от Мексико в САЩ\".Малко след това мексиканският външен министър Марсело Ебрард, който е във Вашингтон за преговорите за митата и за нелегалната имиграция, потвърди, че в понеделник няма да бъдат налагани мита. Той благодари на всички, които са помогнали \"да се покаже величието на Мексико\".Преговорите започнаха в началото на седмицата. Тръмп заплашваше да въведе мита срещу Мексико от 10 юни в размер на 5 на сто върху всички стоки, внасяни оттам. До 1 октомври митата трябваше да се увеличат прогресивно до 25 процента.Мексиканските власти се ангажираха да засилят контрола по границата с Гватемала, като разположат 6000 членове на националната гвардия. Мексико замрази и банковите сметки на предполагаеми трафиканти на мигранти и върна стотици хондурасци в родината им.", "date": "2019.06.08", "title": "САЩ и Мексико се разбраха, Тръмп отмени митата"}
{"url": "https://news.bg/crime/hvanaha-nepalnoleten-dzhihadist-gotvel-teroristichna-ataka-v-plovdiv.html", "text": "За първи път у нас е предотвратен терористичен акт. 16-годишен джихадист избрал мишена в Пловдив, но не е ясно коя точно, съобщава БНР.Радикализираният пловдивчанин е бил задържан при съвместна операция на МВР, ДАНС и прокуратурата преди два дни.При обиските били открити различни компоненти на несглобена бомба. С ученика в момента работят психолози на МВР, които се опитват да изясняват мотивите му.Източници от МВР са обяснили, че поради неизвестни причини младежът се поддал на ислямско радикализиране в последно време. Работело се и по версиите за съучастници на 16-годишния пловдивчанин.До момента ученикът не е влизал в полезрението на службите. Той е от добро семейство и учи в добро пловдивско училище, няма данни да е имал и връзки или контакти с представители на ислямистки среди, уточнили източниците от МВР.Предполага се, че неговото радикализиране е станало чрез влизане в сайтове със специализирано съдържание. Според БНР младежът в момента бил на свобода, като съдът го освободил, защото е непълнолетен. Наложена му е мярка за неотклонение, като бил под надзора на представител на комисията за борба с противообществени прояви.", "date": "2019.06.08", "title": "Хванаха непълнолетен джихадист, готвел терористична атака в Пловдив"}
{"url": "https://news.bg/society/natsionalen-pohod-za-semeystvoto-v-pet-grada-kontrira-gey-parada.html", "text": "Национален поход за семейството ще се проведе днес в пет български града - София, Пловдив, Варна, Бургас и Русе. Събитието ще започне едновременно във всички градове, като началото е в 17:30 часа.По същото време в столицата ще се проведе 12-ото ежегодно шествие под наслов \"София Прайд\".Националният поход се провежда за втори път. Миналата година в инициативата се включиха около 2500 души. Участниците в похода за семейството отбелязват традиционните семейни ценности и гражданския съюз между мъж и жена. \"През последните години доста девалвира ценността на семейството в българското общество. Имаме много извънбрачни деца, имаме много семейства, които се разпадат с разводи. Доста е спорен въпросът какво се случва с българското семейство въобще и затова ние организираме това събитие, за да насърчим младите хора, и тези, които вече са семейни, да гледат на семейството като нещо важно, като нещо значимо в техния живот. Това е целта, която искаме да постигнем\", обясни пред Дарик радио Ивайло Тинчев от сдружение \"Избор за живот\".\"Смисълът е да покажем, че има много повече хора в България, ангажирани със семействата и бъдещето на брака между мъж и жена и съответно отглеждането и възпитанието на децата\", каза още Тинчев.\"Това събитие е започнало в Бургас преди около 6-7 години. То е било винаги на тази дата, на която е и гей парадът, или т .нар. Прайд. И ние решихме на национално ниво от миналата година също да продължим тази традиция и по този начин да се провежда самото събитие\", уточни той.", "date": "2019.06.08", "title": "Национален поход за семейството в пет града контрира гей парада"}
{"url": "https://news.bg/int-politics/venetsuela-otvarya-granitsata-s-kolumbiya.html", "text": "Венецуела ще отвори частично границата си с Колумбия, почти четири месеца след затварянето ѝ. Това обяви президентът на страната Николас Мадуро, цитиран от ДПА.\"В упражняване на нашия суверенитет, разпоредих отварянето на граничния пункт с Колумбия в щата Тачира в събота\", написа Мадуро в \"Туитър\", допълвайки: \"Ние сме мирен народ, който твърдо защитава нашата независимост и самоопределение.\"На въпросния граничен пункт откъм Колумбия международната общност е струпала хуманитарна помощ, отказвана досега от Каракас.След спор с Богота заради хуманитарната помощ, Мадуро затвори границата с Колумбия през февруари, няколко дни преди опита на опозицията, ръководена от Хуан Гуайдо, да вкара хуманитарна помощ в страната, което Мадуро видя като претекст за военна намеса. На 10 май правителството отвори границата с Бразилия и морския път с Аруба, но не и с други холандски антилски острови като Бонер и Кюрасао.Отварянето на пешеходния мост между Тачира и колумбийския град Кукута ще позволи на хиляди венецуелци да работят, пазаруват или да ходят на училище в Колумбия. ", "date": "2019.06.08", "title": "Венецуела отваря границата с Колумбия"}
{"url": "https://news.bg/politics/v-bsp-se-pozovavat-na-lenin-predi-da-se-obedinim-tryabva-da-se-razdelim.html", "text": "На БСП трябва един трезв анализ, в който да се изтъкнат положителните страни, но и да си кажем къде не успяхме. Това заяви лидерът на БСП-София Калоян Паргов преди началото на пленума на партията на \"Позитано\" 20.Той посочи, че по време на днешния пленум социалистите всичко трябва да си кажат, защото имат само три месеца до местния вот.По отношение на партийната субсидия от 1 лев, която се предлага от ГЕРБ, Паргов отбеляза, че днес ще бъде обект на обсъждане. По думите му обаче крайното залитане в такъв популизъм е по-скоро опасно за политическата система, защото ако сега държавата се грижи за тази система, означава дали ще бъде един лев или нула лева, трябва да я хвърлим в частно-правни ръце.\"Има най-различни идеи, които да се предлагат, но при едни избори всички участия трябва да бъдат гарантирани при равен старт\", посочи Паргов.На въпрос как тръгват на конгреса следващата седмица, социалистът заяви, че трябва да се види как ще се приключи днес, за да се тръгне към конгреса, но както е казал Ленин: \"Преди да се обединим, трябва да се разделим\".Паргов гледа към местните избори, защото те са основата за бъдеща национална власт, защото ако не се постигне съществен резултат на тях, не може да мечаем за национална власт. Според него конгресът ще бъде интересен.От своя страна социалистът Явор Куюмджиев посочи, че обсъждането за смяната на лидера на БСП го нямало в точката за дневния ред на пленума. В официалния дневен ред на племума нямало правила за избора на нов лидер на партията. Какво обаче щяло да стане по време на пленума, тепърва щяло да става интересно.Запитан как ще коментира партийната субсидия, предложена от ГЕРБ, Куюмджиев посочи, че това е популизъм, който не работи.Костадин Паскалев посочи, че оставката на Нинова била излишна преди местните избори, защото това означавало, все едно \"да си изгониш Цветанов от партията, без да имаш асаньори\". Според него на този проблем, който бил създаден от председателя на партията, сега трябвало да се намери решение. По думите на Паскалев едното решение е да се приемат правила за прекия избор, или да се измени устава и да се допусне възможността за избор от конгреса.", "date": "2019.06.08", "title": "В БСП се позовават на Ленин: Преди да се обединим, трябва да се разделим "}
{"url": "https://news.bg/politics/georgi-gergov-s-ostri-streli-sreshtu-rakovodstvoto-na-bsp.html", "text": "Смешно и парадоксално е Петър Витанов да води делегацията на социалистите в Европейския парламент, защото не знае къде е Страсбург и Брюксел. Това заяви пред журналисти Георги Гергов преди пленума на БСП.Работата на конгреса е да настоява за пряк избор за председател на партията. В крайна сметка \"оставка, за да остана\", посочи Гергов относно това кога ще се гледа оставката на лидера на БСП Корнелия Нинова.Много идеи имало за оставката на лидера на БСП. Гергов оцени вчерашното решение лидерът на ПЕС Сергей Станишев да не води българската делегация на социалистите в Европейския парламент за сметка на Петър Витанов като патология, хиперактивност и комерсиалност.\"Това е смешно и парадокласно, защото този човек не знае къде е Страсбург и Бюрксел и ще води групата в безтегловност\", отсече Гергов.На въпрос как би коментирал елиминирането на Елена Йончев и Иво Христов от всякакви ръководни органи в тази група, Гергов заяви, че тази група на социалистите е \"група на парашутисти\", а реалният човек, който трябва да я води, е Сергей Станишев. Гергов не вижда как Петър Витанов може да докладва за решенията и становищата на социалистите в Европарламента.За Гергов оставката на председателя на БСП води до загуби. \"И Бойко Борисов 12 пъти си даваше оставките, но ни бие 12 пъти\", изтъкна той.", "date": "2019.06.08", "title": "Георги Гергов с \"остри стрели\" срещу ръководството на БСП"}
{"url": "https://news.bg/politics/stanishev-atakuva-ostro-ninova.html", "text": "Очаквам конгресът да убеди Корнелия Нинова да остане, но и да се възстанови накърненото колективно начало в начина на функциониране на БСП. Такъв коментар направи лидерът на ПЕС и бивш председател на БСП Сергей Станишев пред журналисти преди пленума на столетницата на \"Позитано\" 20.По отношение на избора на Петър Витанов за водач на делегацията на българските социалисти в Европейския парламент, Станишев заяви, че това е продължение на поредицата от политически нелогични решения, които бяха наложени от Корнелия Нинова. Той не е чул никакви мотиви и аругменти за решениято Нинова.По думите му във връзка с предстоящото заседание на Националния съвет, той не е видял анализ, а по-скоро дейности, които са правени във връзка с кампанията, без истинска задълбоченост и отговор на въпросите, които вълнуват всички - защо социалистите отново са загубили евроизборите.\"Ако не се направи анализ, това означава замитане на съществуващи проблеми под килима. Това не е в интерес на БСП\", посочи Станишев.Той изтъкна, че изборите не се печелят за месец, а отношението на хората се печели с години, но когато \"обясняваш колко вредни са слънчевите лъчи, искаш на 26 май всички хора да излязат да гласуват, няма как да стане\".Той посочи евроскептичната реторика и посланията като част от ниската избирателна активност на евроизборите.Вътрешното разделение в партията също изиграло роля за загубата на социалистите на евроизборите. Не се постигнала и екипност по време на евроизборите, посочи Станишев.\"Важно е да се проведе дискусия за истинския анализ, направени ли са верните изводи и способни ли сме да променим това, което ни е попречило, за да можем да спечелим местните избори\", коментира Станишев. Според него всичко друго би било театър, но очаква да продължи и по време на конгреса.От своя страна социалистът Ангел Найденов коментира решението на Нинова да определи Петър Витанов за водач на делегацията на евродепутатите на БСП като \"поредният конфронтационен ход както по отношение на една част от БСП, така и по отношение на Станишев\". Според него това е един неуместен и необоснован ход, който няма да донесе престиж и място на делегацията на БСП в Европейския парламент.На въпрос дали конгресът може да не приеме оставката на Нинова и тя да остане, Найденов заяви: \"Всичко е възможно\". По думите му обаче оставката на Нинова е театралност и последен опит за оцеляване на върха на БСП.Атанас Мерджанов също оцени избора на Петър Витанов за водач на делегацията на социалистите в ЕП като поредната нелогична стъпка на ръководството на социалистите. Според него няма нищо по-нормално лидерът на ПЕС да бъде лидер на социалистите в Европейския парламент.Георги Пирински допълни, че основното, което трябва да определя отношението на всеки от членовете на Националния съвет на БСП, е как да бъдат спечелени местните избори. Според него най-добре би било при подадена и констатирана оставка на председателя на БСП, Националният съвет на партията да избира заместник-председателя. Той отказа да коментира името на Калоян Паргов за евентуален следващ председател на столетницата.", "date": "2019.06.08", "title": "Станишев атакува остро Нинова"}
{"url": "https://news.bg/crime/katastrofa-sprya-dvizhenieto-prez-tunel-vitinya.html", "text": "Катастрофа спря временно движението в тунел \"Витиня\" на автомагистрала \"Хемус\" и в двете посоки, съобщават от пресцентъра на МВР. Сигналът за пътния инцидент е подаден малко след 10 часа. По първоначални данни в тунел \"Витиня\" са се ударили два автомобила, като са пострадали петима души.Според Нова телевизия 83-годишен шофьор е предизвикал катастрофата, като е навлязъл в насрещното движение и се е ударил в друг автомобил. Човекът е с гръдна и черепно-мозъчни травми. Пострадали са още двама мъже и две жени, като жените също имат гръдни травми.Движението временно е спряно. На място има полицейски екипи, които отклоняват движението на автомобилите.Движението в посока София се осъществява по обходен маршрут по пътя Ботевград - София.Движението в посока Варна беше ограничено за всички МПС, като към 13:30 ч. започна да се осъществява в две ленти. Малко преди 15 часа движението беше възстановено и в двете посоки. ", "date": "2019.06.08", "title": "Катастрофа спря движението през тунел \"Витиня\""}
{"url": "https://news.bg/int-politics/tramp-sashtisa-astronomite-obyavi-lunata-za-chast-ot-mars.html", "text": "Любителите на астрономията бяха сащисани, след като американския президент Доналд Тръмп обяви, че Луната е част от Марс.В публикация в любимата си социална мрежа \"Туитър\", очевидно коментирайки космическата политика на собствената си администрация, държавният глава на САЩ написа: \"За всички пари, които харчим, НАСА НЕ трябва да говори за стъпване на Луната - направихме го преди 50 години.\"Той добави: \"Те трябва да се съсредоточат върху много по-големите неща, които правим, включително Марс (част от който е Луната), отбраната и науката!\"Изказването на Тръмп шокира много космически ентусиасти, защото Луната традиционно не се разглежда като част от Марс.Водещата теория е, че сблъсък преди много години между Земята и обект с размерите на планета е довел до отломки, които в края на краищата са се превърнали в Луната. Средно Марс се намира на около 225 млн. километра от Луната. НАСА засега не е отговорила на въпрос на британското издание \"Гардиън\" за това дали Луната е част от Марс.Независимо дали Луната е част от Марс (това не е така), изявлението на Тръмп е двойно изненадващо, като се има предвид предишния му ентусиазъм за пътуване до Луната. Неговите критики към НАСА за \"говоренето за отиване на Луната\" дойде само три седмици, след като Тръмп подкрепи идеята за посещение на Луната.", "date": "2019.06.08", "title": "Тръмп сащиса астрономите, обяви Луната за част от Марс "}
{"url": "https://news.bg/regions/400-yazovira-u-nas-se-nuzhdayat-ot-speshen-remont.html", "text": "400 язовира у нас се нуждаят от спешен ремонт. Това обяви председателят на Държавната агенция за метрологичен и технически надзор (ДАМТН) Петър Горновски.Опасност към момента за населението няма, дъждовете намаляха, а с тях и нивото на водата в язовирите. Водните съоръжения обаче трябвало да се поддържат в техническа изправност и да се следят целогодишно.\"Можем да кажем, предвид първо на прогнозата, че вече е по-спокойно. Понижават се водните нива на язовирите, особено тези, които в последната седмица повишаваха нивата и преливаха някои от тях\", увери Горновски пред Дарик радио.\"Разбира се предвид прогнозите и това, което ни очаква в близките дни, имаме готовност за реакция и всички държавни институции също, защото ние сме в координация с тях\", добави той.По думите му над 800 язовира имат проблеми със съоръженията и язовирните стени. Сред тях е определена една група от 400 язовира, които се нуждаят от спешен ремонт. Преди всичко това били малките язовири, строени през 1950-те и 1960-те години.", "date": "2019.06.08", "title": "400 язовира у нас се нуждаят от спешен ремонт"}
{"url": "https://news.bg/press/kuchetata-ubiytsi-izgoneni-ot-shumen-napadali-hora-balgariya-i-makedoniya-se-razbraha-za-antichnostta.html", "text": "Трагедия.\"24 часа\":Кучетата убийци изгонени от Шумен, нападали хора\"Има ли умряло куче\", били първите думи на Йордан Карагьозов, след като пристигнал на мястото, където 5 от неговите четириноги - порода \"Кане корсо\", нахапаха до смърт 39-годишния Димитър. Трагедията се разиграла в четвъртък сутринта в софийското с. Владо Тричков. Безотговорният стопанин, оставил кучетата си на самотек, беше задържан.Димитър живеел с майка си Наташа, за която се грижел, защото тя била прекарала инсулт. Двамата живеели от пенсията ѝ, която била 300 лв. Сутринта Димитър тръгнал от дома им в местността Говедарника, за да купи нещо сладко. \"Много ги обичаше, вземаше ги на вересия от магазина, а после вуйчо му плащаше сметката с пенсията на Наташа\", разказаха съседи на умрелия мъж. След като си купил вафла, която изял, тръгнал нагоре с лимонада и кафе в ръка.Тогава 5-те кучета на 41-годишния Йордан Карагьозов го пресрещнали по черния път и го нападнали. Ръфали го зверски.Разбирателство. \"Дума\":България и Македония се разбраха за античносттаБългарските и македонските учени постигнаха съгласие за античната история, предаде БГНЕС.Препоръките на двете правителства за периода на античността, който се изучава от българските ученици в пети клас, а от македонските в шести, са приети от Смесената българо-македонска експертна комисия, която проведе двудневно заседание в Скопие.Съпредседателят на комисията от македонска страна, проф. Драги Георгиев, заяви, че са приети всички забележки и от двете страни за периода на античната история. Сега предстои те да бъдат изпратени до правителствата и те да действат съгласно процедурата.По време на днешното заседание българските и македонските учени са обсъдили и общото честване на Гоце Делчев.Проф. Драги Георгиев и проф. Ангел Димитров, който е съпредседател от българска страна, заявиха, че е постигнато съгласие за личността на делото на Гоце Делчев, но все още има някои различия.Дело. \"Сега\":Второ дело срещу бивш зам.-външен министър рухна в съдаАпелативният спецсъд оправда изцяло бившия външен министър Даниел Митов и заместника му Христо Ангеличин по делото за поръчката на самолетни билети за 494 458 лв. Това става ясно от електронното деловодство на съда.Тримата апелативни съдии - Веселина Вълева, Димчо Георгиев и Даниела Росенова, потвърждават оправдателната присъда на Митов, четена на първа инстанция. Но признават за невинен и Ангеличин и отменят 4-годишното наказание, наложено му от спецсъда през октомври 2018 г.Прокуратурата ги прати на подсъдимата скамейка заради сключено споразумение между Външно министерство и Министерството на земеделието и храните (МЗХ) с туроператорска фирма, която осигурявала самолетни билети, хотелски настанявания и медицински застраховки при служебни пътувания. Даниел Митов първоначално бе обвинен за престъпление по служба, но после обвинението бе променено в по-лекото - злоупотреба с доверие.\"Южен поток\".\"Дума\":Радев към Путин: Не приемам, че България няма суверенитет\"България има дългосрочно сътрудничество с Русия в областта на енергетиката, което има стратегически измерения. Наблюдаваме дълбоки промени в енергийната и в частност в газопреносната инфраструктура и в резултат на тях България развива потенциал за бъдеща дистрибуция на природен газ към Югоизточна и Централна Европа\". Това заяви президентът Румен Радев в рамките на дискусията на Петербургския международен икономически форум.Държавният глава посочи, че в процес на развитие са общите енергийни политики на ЕС, на който България е член и страната ни работи за изпълнение на заложените в тях цели - диверсификация и конкурентоспособност. Тези промени създават по-добри възможности за разширяване на присъствието и на Русия на газовите пазари в Югоизточна и Централна Европа. \"Всичко това налага да си отговорим на въпроса как в новите условия можем да продължим нашето стратегическо сътрудничество с Русия\", коментира Румен Радев.Българският държавен глава отново подчерта, че страната ни очаква да трансформира отношенията си с Русия в областта на енергетиката, в които ценовата политика е съществен елемент.", "date": "2019.06.08", "title": "Кучетата убийци изгонени от Шумен, нападали хора: България и Македония се разбраха за античността"}
{"url": "https://news.bg/weather/dazhd-v-iztochna-balgariya-letni-temperaturi.html", "text": "Днес ни очаква лятно време с максимални температури до 34 градуса. Това съобщават от НИМХ. Ще бъде предимно слънчево, но в източната половина от страната се очаква да превали и прегърми. Ще духа слаб северозападен вятър. Атмосферното налягане ще остане по-високо от средното за месеца. През следващите дни обаче се очакват захлаждане, както и нови валежи и гръмотевици. ", "date": "2019.06.08", "title": "Дъжд в Източна България, летни температури "}
{"url": "https://news.bg/crime/teroristite-ot-daesh-s-mesetsi-obrabotvali-16-godishniya-da-udari-v-plovdiv.html", "text": "16-годишното момче от Пловдив, което беше , е вербувано от терористичната групировка ДАЕШ (\"Ислямска държава\"). Това обяви заместник главният прокурор Иван Гешев на специална пресконференция във връзка със случая.По думите му в помещенията, които младежът е използвал, било намерено знаме на терористичната групировка, както и книги.\"Детето е обект на многомесечна, може би дори годишна вербовка от \"Ислямска държава\". Няма да изпадам в подробности как се е запознал с вербовчика в интернет, пращани са му клипове\", каза още той.Намерени били и множество готови и в процес на изготвяне взривни устройства. Едно от тях било т. нар. \"тръбна бомба\", каквито са използвани при атентати в САЩ. Открити са и 14,5 килограма взривно вещество, каквото е използвано при атентати в Белгия и Франция, както и при атаката в Сарафово през 2012 г.По думите на зам. главния прокурор детето е жертва, ставало въпрос за лична трагедия, а не толкова за едно досъдебно производство.Припомняме, че ученикът е бил арестуван в четвъртък, като е планирал нападение в Пловдив.\"Получихме сигнал, чийто източник са близки на това дете. В рамките на часове беше създадена организация, стана ясно, че говорим за случай на радикализирано дете. В Пловдив отидоха екипи на спецпрокуратурата. Претърсихме две помещения, които е ползвало детето, което е ученик в елитна пловдивска гимназия. Анализ показва, че детето е много интелигентно, от добро семейство\", разкри Иван Гешев.Съдът вчера е преценил, че срещу момчето следва да бъде взета мярка за неотклонение \"под надзор на детска педагогическа стая\". Според зам. главния прокурор това е грешка.Към момента младежът е при родителите си.", "date": "2019.06.08", "title": "Терористите от ДАЕШ с месеци \"обработвали\" 16-годишния да удари в Пловдив"}
{"url": "https://news.bg/politics/vitseto-jotova-hvali-klana-zhivkovi-takiva-hora-s-viziya-dnes-bili-defitsit.html", "text": "Днес знамето на омразата и разединението иска да се вее по-високо от знамето на мира, но ние няма да му позволим. Най-лесно е да се отрича, да се мрази и разрушава, сила се изисква да се съгради. Децата и тяхното бъдеще са подвластни само на една идеология - обединение за тяхното добруване.Това е заявила вицепрезидентът Илияна Йотова на отбелязването пред монумента \"Камбаните\" на 40-ата годишнина от първата Международна детска асамблея \"Знаме на мира\". В приветствието си Илияна Йотова посочила, че преди 40 години, много преди да бъде член на Европейския съюз, България станала посланик на неговия девиз \"Единни в многообразието\", като го разпространи по света. Тя изтъкнала, че Людмила Живкова (дъщерята на комунистическия диктатор Тодор Живков) е прозряла, че нямало нищо по-значимо от инвестицията в децата и в чувството за единство, че децата са най-добрите посланици. \"Такива хора с визия днес са дефицит\", настояла Йотова.Вицепрезидентът отбелязала, че идеята ѝ продължавала да живее чрез дейността на дъщеря ѝ Евгения Живкова и нейната фондация, която била един от добрите примери как можело да се работи заедно за децата.", "date": "2019.06.08", "title": "Вицето Йотова хвали клана Живкови, такива хора с визия днес били дефицит "}
{"url": "https://news.bg/int-politics/britanski-ministar-kandidat-za-naslednik-na-tereza-mey-se-drusal-s-kokain.html", "text": "Кандидатът за председател на Консервативната партия във Великобритания Майкъл Гоув заяви, че \"дълбоко съжалява\", че е взимал кокаин преди повече от 20 години.Той каза за \"Дейли мейл\", че е взимал наркотика на няколко \"социални събития\", докато е работил като журналист.Министърът на околната среда коментира, че смята, че \"грешката\" не трябва да се използва срещу него в опита му да стане премиер на Великобритания (председателя на управляващата Консервативна партия става автоматично и премиер).Членовете на партията трябва да гласуват за нов партиен лидер, след като Тереза ​​Мей вчера официално подаде оставка.Гоув, който беше министър на правосъдието в периода 2015-2016 г., е един от 11-те консервативни депутати, които обявиха, че възнамеряват да участват в състезанието за наследник на Мей, като победителят се очаква да бъде обявен в края на юли.Министърът за международното развитие Рори Стюарт, който е един от опонентите на Гоув в битката за лидерство в Консервативната партия, вече се извини за пушенето на опиум - наркотик от клас А в Обединеното кралство - на сватба в Иран преди 15 години.Борис Джонсън, който е фаворит да наследи Тереза Мей, беше попитан за твърденията, че е взимал кокаин в университета от сп. \"Мари Клер\" през 2008 г. Той отговори: \"Това беше, когато бях на 19 години.\"", "date": "2019.06.08", "title": "Британски министър, кандидат за наследник на Тереза Мей, се друсал с кокаин"}
{"url": "https://news.bg/education/kandidat-studentite-po-bel-v-su-pisaha-varhu-alber-kamyu.html", "text": "Върху тази мисъл на Албер Камю писаха кандидат-студентите, явили се на изпит по български език и литература (БЕЛ) в СУ \"Св. Климент Охридски\" в рамките на втората кандидатстудентска изпитна сесия.На изпита в СУ по БЕЛ се явиха 1 423 студенти.Изпитът започна в 9 часа и продължи до 13 часа. Темата и варианта на теста бяха изтеглени от зрелостници.Изпитът по  тест с 50 въпроса (той носи 70 точки, като 1/3 от точките са за въпросите по литература) и задача за изграждането на аргументативен тип текст по даден проблем - есе (тя дава 30 точки). Максималният брой точки е 100.", "date": "2019.06.08", "title": "Кандидат-студентите по БЕЛ в СУ писаха върху Албер Камю"}
