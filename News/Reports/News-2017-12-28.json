{"url": "https://news.bg/world/pohitiha-shefa-na-platformata-exmo-targuvashta-s-bitkoyni.html", "text": "Изпълнителният директор на компанията Exmo - платформа за търговия с криптовалути, е похитен в Киев, предаде Би Би Си.Според украински и руски медии, 40-годишният Павел Лернер е отвлечен на 26 декември, на излизане от офиса му Киев.Според медийните публикации, той е качен в черен мерцедес от мъже, чиито лица са били покрити с балаклави - шапки, подобни на скиорските, които покриват главата и почти цялото лице.От киевската полиция са заявили пред Би Би Си, че през въпросния ден е отвлечен мъж, но не са потвърдили, че става дума за Лернер. Уточнява се, че се води разследване и официална информация ще бъде огласена по-късно.Павел Лернер е руски гражданин.Платформата Exmo е регистрирана във Великобритания, но основната й дейност е в Украйна. От компанията не са отговорили на въпросите на Би Би Си във връзка със случая.", "date": "2017.12.28", "title": "Похитиха шефа на платформата Exmo, търгуваща с биткойни"}
{"url": "https://news.bg/world/kamera-za-videonablyudenie-pokazva-atentatora-ot-sankt-peterburg.html", "text": "Охранителна камера е заснела момента, когато заподозрян разполага взривно устройство с шрапнели в хранителен магазин в руския град Санкт Петербург, пише \"Индипендънт\".Разследващи обявиха, че взривното устройство е било с 200 грама тротилов еквивалент.Заподозряният е бил със зелено яке с качулка и черни панталони.Бомбата е била поставена в една от клетките за багаж на клиентите в магазина.При атаката няма загинали. 13 души са пострадали, от които 8 са хоспитализирани.Руският лидер Владимир Путин обяви, че става въпрос за терористичен акт.", "date": "2017.12.28", "title": "Камера за видеонаблюдение показва атентатора от Санкт Петербург"}
{"url": "https://news.bg/politics/rumen-radev-slusha-vienskata-filharmoniya-na-zhivo.html", "text": "Президентът Румен Радев и съпругата му Десислава Радева ще присъстват на световноизвестния Новогодишен концерт на Виенската филхармония в златната зала на \"Музикферайн\", съобщават от президентството.Във Виена за първия ден от новата 2018 година държавният глава ще бъде по лична покана на федералния президент на Република Австрия Александър Ван дер Белен. Той е отправил поканата си още през септември т.г. в Малта по време на форума на групата \"Арайолуш\". Тогава двамата държавни глави проведоха своята първа двустранна среща.Датиращ от далечната 1939 година, новогодишният концерт на Виенската филхармония е признат като един от най-известните новогодишни концерти за класическа музика в света, който събира видни представители на виенското общество и почитатели на творчеството на фамилия Щраус от цял свят. Излъчва се на живо по телевизиите на близо 100 държави, като събира милиони зрители.Във Виена държавният глава Румен Радев ще проведе работна среща с австрийския президент Александър Ван дер Белен и президента на Република Естония г-жа Керсти Калюлайд в контекста на срещата на \"Триото\" на председателството на Съвета на Европейския съюз", "date": "2017.12.28", "title": "Румен Радев слуша Виенската филхармония на живо"}
{"url": "https://news.bg/crime/falstart-na-deloto-sreshtu-bivshiya-vanshen-ministar-daniel-mitov.html", "text": "Отсъствието на адвоката на подсъдимия отложи за февруари догодина делото срещу бившия министър на външните работи Даниел Митов и заместника му Христо Ангеличин.Делото срещу двамата е по обвинение, че са ощетили МВнР с близо 500 000 лева.Това е първото от т. нар. дела за корупция по високите етажи на властта, които от 5 ноември вече се гледат от Специализирания наказателен съд, припомня БНР.Бившият министър е обвинен в престъпление по служба. Според прокуратурата през първата половина на 2016 г. той противозаконно е възложил организирането на служебни пътувания на туроператорска фирма, която имала такъв договор с Министерството на земеделието и храните. Според обвинението Митов е действал в нарушение на Закона за публичните финанси и Закона за обществените поръчки.Фирмата осигурявала самолетни билети и хотелски настанявания за служителите на ведомството. Митов искал да ползва услугите ѝ, но не обявил обществена поръчка, а директно разпоредил да се преведат близо 500 хил. лв. на МЗХ.От своя страна Христо Ангеличин е обвинен в безстопанственост.", "date": "2017.12.28", "title": "Фалстарт на делото срещу бившия външен министър Даниел Митов"}
{"url": "https://news.bg/bulgaria/ombudsmanat-zashtitava-pensiite-na-minyori-ot-likvidirani-rudnitsi.html", "text": "Омбудсманът Мая Манолова ще инициира промяна в Кодекса за социално осигуряване (КСО), с която да бъде защитено правото на пенсия на съкратените миньори от ликвидирани рудници.От съкратени миньори омбудсманът е бил сезиран за изменение в КСО, което влиза в сила от 1 януари 2018 г. и според което вече съкратените миньори от ликвидирани рудници не могат да се пенсионират. На 23 декември т. месец минни работници се събраха пред общината в гр. Кюстендил, за да изразят несъгласието си с отнетото им социално право. Те поканиха омбудсмана и й представиха проблема, а тя се ангажира да се срещне с управителя на НОИ веднага след коледните празници.Днес омбудсманът е провел среща с управителя на Националния осигурителен институт (НОИ) г-н Ивайло Иванов, подуправителя г-жа Весела Караиванова и експерти от осигурителния институт. На срещата са присъствали и представители на засегнатите миньори.На срещата днес от осигурителния институт са уверили, че до началото на следващата година ще бъде изготвен финансов анализ за засегнатите от промяната случаи, въз основа на който омбудсманът ще инициира законодателния текст в защита пенсионните права на съкратените миньори от ликвидираните рудници.", "date": "2017.12.28", "title": "Омбудсманът защитава пенсиите на миньори от ликвидирани рудници"}
{"url": "https://news.bg/world/mesechnite-razhodi-za-patuvane-na-tramp-tri-pati-po-visoki-ot-tezi-na-barak-obama.html", "text": "Средните месечни разходи за пътуване на американския президент Доналд Тръмп са били три пъти по-високи от тези на предшественика му Барак Обама. Това показва нов анализ, публикуван от вестник \"Уолстрийт джърнъл\", цитиран от \"Индипендънт\".Данните показват, че само разноските за пътуване на Тръмп до луксозната му резиденция Мар-а-Лаго във Флорида са стрували на американските данъкоплатци 6,6 милиона долара.От изнесената информация става ясно още, че преди юли общите разходи на американския президент за пътуване средно са били около 1,5 милиона долара на месец, което е с 500 000 долара повече от средните разноски на Обама.Разходите на Тръмп може да са по-високи, тъй като не са включени отделените средства за охраната му.Американското издание базира информацията на анализ на неправителствената организация за защита на обществените интереси Judicial Watch, в който са включени документи на Secret Service и Air Force.Също се разкрива, че президентът Тръмп е прекарал 100 дни от управлението си в именията си. От тях 40 дни са прекарани в Мар-а-Лаго, който е определян от Тръмп като \"Зимния Бял дом\". Според \"Уолстрийт джърнъл\" държавният глава е прекарал най-малко 20 дни в игра на голф, докато е прекарвал времето си в Мар-а-Лаго.Преди да влезе в Белия дом Тръмп многократно критикуваше Обама, че прекарва твърде дълго време извън Вашингтон.\"Ние плащаме за пътуванията на Обама, така че да може да събере милиони, за да могат демократите да бълват лъжи. Ние плащаме за играта му на голф\", написа Тръмп в \"Туитър\" преди да стане президент.Отделно между 127 000 и 146 000 долара на ден са плащани от американските данъкоплатци за охрана на първата дама и сина й, докато са живеели в \"Тръмп тауър\" в Ню Йорк.", "date": "2017.12.28", "title": "Месечните разходи за пътуване на Тръмп три пъти по-високи от тези на Барак Обама"}
{"url": "https://news.bg/health/patsientite-nyama-da-ostanat-bez-lekarstva-po-nova-godina-uveryavat-ot-nzok.html", "text": "От Националната здравноосигурителна каса (НЗОК) обявиха, че създават необходимата организация пациентите да не останат без лекарства около Нова година, съобщава БНР.Гражданите, които трябва да заверят протоколи за скъпоструващо лечение, вече могат да го направят и в Столичната здравна каса, и в нейните офиси, независимо от възникналия проблем с интернет връзката.В централното управление на НЗОК е обособено отделно гише, където ще се заверяват рецептурните книжки.Уточнява се, че за да се осигури безпроблемното получаване на лекарства, до възстановяване на нормалното функциониране на информационната система, заявките ще се обработват в НЗОК.", "date": "2017.12.28", "title": "Пациентите няма да останат без лекарства по Нова година, уверяват от НЗОК"}
{"url": "https://news.bg/regions/vtoroklasnikat-joan-donese-v-stara-zagora-zlato-po-matematika-ot-tayland.html", "text": "Второкласникът Йоан Михайлов от старозагорското СУ \"Максим Горки\" спечели златен медал от Тайландската международна олимпиада по математика. Тя е за ученици от 6 до 18 годишна възраст и се проведе на 17 декември 2017 г. Всяка една от 11-те възрастови групи трябваше да реши 25 задачи.Йоан Михайлов от 2 клас спечели златен медал, отвявайки конкуренцията с успешно решени 20 от 25 задачи. Сребърен медал пък спечели неговият съученик от СУ \"Максим Горки\" Иво Ивков Ганчев. Община Стара Загора е горда и с останалите ученици, спечелили още 6 сребърни и 13 бронзови медала. В началото на януари 2018 г. ще бъде определена и квотата на България, но отсега е ясно, че Стара Загора отново ще бъде на престижния форум - на 21 февруари 2018 г. в столицата на Тайланд Бангкок.От общината припомнят и че през 2017 г. в Куала Лумпур старозагорецът Теодор Танков стана шампион по математика на Азия. \"Очевидно е, че примерът на Теодор е заразителен. Дано и продължението през 2018 да е също така успешно\", коментира математикът Любомир Любенов, координатор на българските участници в олимпиадата.Община Стара Загора подпомага изявите на талантливите деца на международни форуми.", "date": "2017.12.28", "title": "Второкласникът Йоан донесе в Стара Загора злато по математика от Тайланд "}
{"url": "https://news.bg/world/blizo-40-000-dushi-sa-ubiti-v-siriya-prez-2017-g.html", "text": "Около 39 000 души, включително 10 507 цивилни, са убити в Сирия през 2017 г. Това съобщава Сирийският център за наблюдение на човешките права, цитиран от ДПА.Сред загиналите при войната са 2 109 деца и 1 492 жени, уточнява центърът и допълва, че са убити също 2 923 войници на режима и 7 494 терористи, предимно от ДАЕШ (\"Ислямска държава\") и \"Фронта ал Нусра\".Около 212 бойци от ливанската групировка \"Хизбула\" са загинали при конфликта в арабската страна през тази година.Центърът обаче не разкрива колко са общо загиналите при конфликта от 2011 г.Според някои активисти повече от 400 000 души са убити.Междувременно водената от САЩ коалиция в Ирак и Сирия съобщи, цитирана от вестник \"Индипендънт\", че са убили най-малко 817 цивилни при въздушни удари от 2014 г.От коалицията поясняват, че цивилните са \"убити неумишлено\" и че близо 700 случая все още не са разрешени.Повече от 27 500 бомбардировки са извършени.", "date": "2017.12.28", "title": "Близо 40 000 души са убити в Сирия през 2017 г. "}
{"url": "https://news.bg/crime/ot-6-na-4-godini-namaliha-prisadata-na-ivan-evstatiev.html", "text": "Пловдивският окръжен съд намали присъдата на бившия кмет на Стрелча Иван Евстатиев от 6 на 4 години.След произнасянето на съда, адвокатът на Евстатиев обяви, че ще обжалва и тази присъда пред Върховния касационен съд.През януари 2016 г. Евстатиев беше арестуван за изнасилването на 16-годишна ученичка от Стрелча. След серия от протести в града, Евстатиев подаде оставка като общински съветник, а на 2 май тази година Районният съд в Пловдив го осъди на 6 години затвор.Съдът прие, че в хотелска стая в град Стрелча Евстатиев е напил и привел в безпомощно състояние 16-годишната ученичка, след което я изнасилил.", "date": "2017.12.28", "title": "От 6 на 4 години намалиха присъдата на Иван Евстатиев"}
{"url": "https://news.bg/world/tramp-zahapa-kitay-za-kndr.html", "text": "Американският лидер Доналд Тръмп използва \"Туитър\", за да изрази разочарованието си от Китай за Северна Корея.Той написа в социалната мрежа, че \"никога няма да има приятелско решение на проблема с КНДР\", ако Китай продължи да позволява петролни доставки за КНДР.\"\", предупреди той в социалната мрежа.Китай увери, че не е нарушавал санкции на ООН във връзка с продажбата на петрол за Северна Корея, след като южнокорейски вестник писа, че китайски кораби незаконно са доставяли петрол на КНДР.", "date": "2017.12.28", "title": "Тръмп захапа Китай за КНДР"}
{"url": "https://news.bg/crime/kupuvayte-foyerverki-i-piratki-samo-ot-spetsializiranite-magazini.html", "text": "Купувайте фойерверки и пиратки само от специализираните магазини, за да избегнете \"сакатлъци\". Това посъветва председателят на \"Активни потребители\" Богомил Николов пред БНР. \"Рисковете от опасни продукти се увеличават, когато има такива кампанийни продажби, защото много често търговци, които по принцип не продават дадени стоки, например, в някакъв общ магазин, смесен, който не продава пиротехнически изделия, но покрай кампанията за Коледа решава, че може да спечели някой друг лев. Обикновено тези търговци не са специалисти, не познават рисковете, трудно могат да се ориентират в това дали по веригата преди това всички са били добросъвестни и затова и рисковете са по-големи\", предупреди Николов.По думите му, все още в България всякакви запалими пиротехнически средства са изключително лесно достъпни за младежи и подрастващи, като почти всяка година има наранени младежи\"Нека търговците да бъдат малко по-добросъвестни и да се откажат от някой друг лев печалба, но да не продават на младежи такива пиротехнически средства\", призова Николов.", "date": "2017.12.28", "title": "Купувайте фойерверки и пиратки само от специализираните магазини"}
{"url": "https://news.bg/bulgaria/ekokoalitsiya-izprashta-reshenieto-za-pirin-v-bryuksel.html", "text": "Коалиция \"За да остане природа в България\" планира обжалване на  и смята да инициира наказателни процедури в Европейската комисия.Това се казва в позиция, разпратена до медиите от коалицията природозащитни организации.От \"За да остане природа в България\" припомнят позицията си по отношение на природния парк \"Пирин\" в 6 точки:Строителството само на втори кабинков лифт, без увеличение на ски зоната с нови лифтове и писти, не е финансово изгодно, посочват още от екокоалицията.Според \"За да остане природа в България\" с днешното си решение Министерски съвет \"прескача\" Закона за защитените територии и европейската директива за природните местообитания и допуска мащабни строителство и сечи в Пирин. Промяната в действащия план за управление на националния парк се приема без да се оцени какво въздействие ще има това върху природата и пейзажа на планината, перспективите за диверсификация и растеж на местната икономика и състоянието на обекта от световното наследство на ЮНЕСКО.С последните промени, според природозащитниците, в три от зоните на парка строителството става допустима дейност, като това ще се разпростре на обща площ от 48% от парка. За зоната за туризъм \"изграждане и разширение на ски писти и строителство на въжени линии и съпътстващата ги техническа инфраструктура\" е изрично записано. Досега това можеше да се извършва едва на площ от 0,6% от парка. Това засяга най-ценното богатство на парка - столетните мурови и борови гори.Практически решението позволява дейности, които са забранени от Закона за защитените територии, каквито са строителството на нови ски писти и съоръжения и водохващания. Законът позволява ремонта на съществуващи спортни съоръжения, но не и строителството на нови. Изрично позволените водохващания са само такива за питейни нужди, докато в случая става дума за водохващания, вероятно планирани за изкуствен сняг, без какъвто зоната не може да функционира.Кабинетът гласува и второ решение - ако има реално инвестиционно намерение за втори кабинков лифт, то трябва да се подложи на процедура по изменение на плана за управление на парка и съгласуване с екологичното законодателство, посочват още от \"За да остане природа в България\".Това решение, възложено на Министъра на околната среда и водите, повтаря вече съществуващи негови задължения, които той не изпълнява.Според природозщитниците от решението става още ясно, че дебатът за втори лифт на Банско има за цел да отклони и манипулира общественото мнение, докато решението за промяна в плана за управление дава зелена светлина за изсичане на вековни гори и мащабно строителство в Пирин.", "date": "2017.12.28", "title": "Екокоалиция изпраща решението за \"Пирин\" в Брюксел"}
{"url": "https://news.bg/world/staro-uchebno-posobie-na-kgb-razkriva-proizhoda-na-strategiyata-za-falshivi-novini.html", "text": "на бившия Комитет за държавна сигурност (КГБ) в СССР разкрива произхода на стратегията за разпространение на фалшиви новини. Това пишат американски медии, които се позовават на \"Дейли бийст\".Пособието за руските шпиони разкрива, че много от тактиките по време на Студената война, използвани от КГБ, изглеждат подобни на тези, които Русия е използва, за да се намеси на американските избори през 2016 г.Американският сайт е публикувал пособието, което датира от 1989 г. \"Дейли бийст\" се е сдобило с него от европейска разузнавателна служба. Съдържанието никога не е било разсекретявано в Русия, тъй като още се използва като инструмент за обучение на руските шпиони.Пособието включва всичко за международния шпионаж - от разполагане на шпиони в други държави, до вербувани на цели. Отбелязва се, че агентите на КГБ са били част от дипломатическите мисии.Дават се насоки как да се подхожда към чужденци, а също как да се разрешават различни проблеми или конфликтни ситуации, включително при нарушаване на митническите правила, пътни инциденти и нарушаване на закони.В учебното пособие е поместена концепция за фалшиви новини, включително определение и методи за дезинформация.", "date": "2017.12.28", "title": "Старо учебно пособие на КГБ разкрива произхода на стратегията за фалшиви новини"}
{"url": "https://news.bg/int-politics/izrael-bil-edinstvenata-strana-zashtitavashta-pravata-na-choveka-ubezhdava-netanyahu.html", "text": "Израелският премиер Бенямин Нетаняху разкритикува остро арабите, живеещи в Израел и протестиращи срещу посещението му в предимно мюсюлманска общност в Северен Израел, където той почете местното мюсюлманско ръководство, съобщават израелските медии.Протестиращи израелски араби са посрещнали Нетаняху при пристигането му в Айн Махил, където той е бил поканен от ръководителя на регионалния съвет, въпреки гнева на местната общност. След като се появил на сцената и приветства правителството си за финансирането на израелските арабски общности, Нетаняху се нахвърлил на протестиращите отвън.\"Видях, че на входа има протест. Те държат отличителни знаци на \"Фатах\", на ООП\", посочи Нетаняху, имайки предвид палестинската фракция и предишното име на палестинската власт.\"Срещу какво протестират? Питам ви, срещу милионите, изклани и изхвърлени от домовете си в Сирия, Ирак или Либия? Срещу кого протестирате? Срещу единствената страна, която защитава човешките права, срещу страната, която създаде полева болница (близо до границата със Сирия), за да помогне на вашите ранени? Срещу Държавата Израел? Трябва да се засрамите от себе си\", коментира Нетаняху.\"Ние вярваме в напредъка, вярваме в съвместното съществуване и работим за постигането на тази цел, като ще продължим да го правим заедно, тук в Айн Махил и навсякъде\", допълни премиерът на Израел.Нетаняху е бил поканен от Молид Абу Лайл, който оглавява регионалния съвет на Айн Махил, като причината за поканата била неговият принос към общността. Местната общност обаче публикува отворено писмо срещу посещението, обвинявайки Нетаняху, че \"разглежда арабското малцинство като заплаха\".", "date": "2017.12.28", "title": "Израел бил единствената страна, защитаваща правата на човека, убеждава Нетаняху"}
{"url": "https://news.bg/world/vav-venetsuela-protestiraha-zaradi-nedostig-na-svinsko.html", "text": "Стотици граждани на Венецуела излязоха по улиците в бедни райони на столицата Каракас тази нощ, за да протестират срещу недостига на свинско, което е традиционна храна по Коледа, съобщава Ройтерс.Агенцията коментира, че това е последният признак на социално недоволство по време на брутална икономическа криза в страната.Социалистическото правителство на президента Николас Мадуро обеща да предостави месо на венецуелците в края на четвъртата година на рецесия в страната от ОПЕК, но в много райони обещанието му не се материализира и това допълнително нажежи обстановката.Местни медии и потребители в \"Туитър\" разпространиха снимки със стотици протестиращи хора, които горят боклук в Каракас.На някои места протестите продължиха до четвъртък сутринта, като някои потребители в социалните мрежи ги нарекоха \"свинската революция\".Мадуро, който многократно атакува чужди държави за предприетата срещу правителството му \"икономическа война\", се появи по държавната телевизия и обвини Португалия за недостига на свинско по Коледа.\"\", атакува той.През последните дни във Венецуела възникнаха протести и заради прекъсване на електрозахранването, високите цени и намалените хранителни дажби.Опозицията се заяде с властите.\"Те вероятно ще обвинят Христофор Колумб за хиперинфлацията\", обяви опозиционерът Антонио Ледесма.", "date": "2017.12.28", "title": "Във Венецуела протестираха заради недостиг на свинско"}
{"url": "https://news.bg/world/smart-za-rohani-i-islyamskata-revolyutsiya-e-greshka-skandiraha-stotitsi-na-protesti-v-iran.html", "text": "Няколко души са задържани по време на протести в голям град в Иран заради повишаване на цените, съобщава местната полуофициална агенция ИСНА.Медията цитира управителя на североизточния град Машхад Мохамед Рахим, който обяви, че полицията е задържала няколко души, които са възнамерявали да нанесат щети по държавна собственост по време на незаконна демонстрация.Рахим поясни, цитиран от АФП, че \"демонстрацията е била незаконна, но въпреки това полицията е действала толерантно\".Световната осведомителна агенция отбелязва, че видеоматериали показват протестиращи да скандират \"Смърт за Рохани (президентът на Иран - Бел. ред.)\", както и \"Ислямската революция е наша грешка\".Според разпространяваната информация достъпът до интернет и телефони в района е бил блокиран.Не е ясно колко хора са участвали на протеста, но според съобщения в социални медии няколкостотин души са участвали в демонстрации в най-малко три града.Икономиката на страната се подобри от ядрената сделка през 2015 г., но ефектът все още не е усетен от обикновените иранци. Цените на основни стоки, включително яйца, скочиха с 30-40% през последните дни.", "date": "2017.12.28", "title": "„Смърт за Рохани” и „Ислямската революция е грешка” - скандираха стотици на протести в Иран"}
{"url": "https://news.bg/world/yaponiya-i-yuzhna-koreya-pred-diplomaticheski-sblasak-zaradi-kolonialnoto-minalo.html", "text": "Япония и Южна Корея пред дипломатически сблъсък. Южнокорейският президент Мун Дже-ин отхвърли като неработещо сключено през 2015 г. споразумение във връзка със сексуалното робство по време на наложената от Япония окупация преди и по време на Втората световна война, пише \"Гардиън\".Мун отбеляза в съобщение днес, че в споразумението има \"сериозни пропуски\" и то \"не може да разреши\" дългогодишния спор за \"жените за утеха\" - евфемизъм за десетки хиляди жени и момичета на Корейския полуостров, които принудително са обслужвали японските войници в бордеи преди и по време на Втората световна война.\"\", коментира Мун споразумението от 2015 г., цитиран от новинарската агенция \"Йонхап\".Според него казусът с \"жените за утеха\" не може да бъде разрешен с това споразумение.Вчера специална група към правителството на Южна Корея обяви, че споразумението, в което е заложено Япония да компенсира оцелелите, не е взело под внимание чувствата на насилваните южнокорейки.Това пък предизвика гневен отговор от страна на външния министър на Япония Таро Коно, който предупреди, че двустранните отношения ще бъдат \"безконтролни\" и \"неприемливи\", ако Сеул спре да изпълнява споразумението, в което двете страни обещават окончателно да разрешат спора.Според сделката от 2015 г., под която са се подписали настоящият японски премиер Шиндзо Абе и бившият президент на Южна Корея Пак Гън-хе, Япония се извини на оцелелите жертви и ги компенсира с фонд от 8,8 милиона долара. Но Мун Дже-ин намекна, че е готов да предоговори споразумението. Той на няколко пъти подчерта, че споразумението не се подкрепя от южнокорейския народ.Правителството на Южна Корея излезе с позиция, че спорът не е окончателно решен, защото искането на жертвите за официална компенсация от Япония не е включено в споразумението.Двете страни също така имат разногласия за точния брой на жените, които са били насилвани от японците по време на колониалното управление на Корейския полуостров в периода 1910-1945 г. Активисти твърдят, че около 200 000 жени, предимно корейки, но също китайки и други азиатки, са били принудени да работят в бордеи между 1932 и 1945 г.\"Йонхап\" отбелязва, че 36 от 47-те оцелели, които са били още живи при подписването на споразумението през декември 2015 г., са получили или се планира да получат пари от японския фонд за обезщетение.", "date": "2017.12.28", "title": "Япония и Южна Корея пред дипломатически сблъсък заради колониалното минало"}
{"url": "https://news.bg/disasters/v-makedoniya-vzemat-speshni-merki-sreshtu-smoga-zadushavasht-skopie.html", "text": "Македония предприе спешни мерки срещу гъстия смог, обгръщащ градовете ѝ, ежегоден бич през зимата на територията на Западните Балкани, като причините за това са комбинация от горене на въглища, застарелите промишлени мощности и голямото замърсяване от застарелия автомобилен парк, отбелязва \"Ройтерс\".Правителството обяви, че жителите на Скопие и Тетово получават безплатно пътуване с влакове и автобуси, за да обезкуражи използването на автомобили, докато хората с хронични заболявания и бременните жени са освободени от работа. Спортните дейности на открито също са били забранени.Местните медии отбелязват, че от магазините са изчезнали маските за лице, след като много хора се опитаха да се защитят от замърсения въздух, за което спомага безветрието в столицата Скопие, която се намира на дъното на долина.Изследване на Световната здравна организация (СЗО), публикувано в началото на тази година, посочва, че Скопие е сред 10-те европейски града с най-висока концентрация на токсични фини прахови частици.Скопие и четири други балкански града от списъка разчитат на силно замърсяващите лигнитни въглища за осигуряването на енергийните си нужди, включително и за отопление, което е останка от десетилетията на комунистическо управление на Югославия.Сараево, Тузла и Зеница в Босна и Херцеговина, както и столицата на Косово - Прищина, са засегнати от подобно високо замърсяване на въздуха.Неотдавнашно проучване на Алианса за здраве и околна среда установи, че 16 централи от времето на комунизма в райони от бивша Югославия, използващи лигнитни въглища, замърсяват толкова, колкото всички 296 електроцентрали в Европейския съюз взети заедно.С поглед към бъдещо членство в ЕС, правителствата на бившите югославски републики обещаха да ограничат замърсяването.", "date": "2017.12.28", "title": "В Македония вземат спешни мерки срещу смога, задушаващ Скопие"}
{"url": "https://news.bg/politics/mestnata-vlast-vliza-v-saveta-po-detsentralizatsiya-na-darzhavnoto-upravlenie.html", "text": "Правителството реши да се прецизират функциите на Съвета по децентрализация на държавното управление. На заседание на МС беше одобрено да се въведе промяна в постановлението, с което е създаден Съветът по децентрализация на държавното управление като консултативен орган към Министерския съвет.Необходимостта от оптимизиране на работата и състава на Съвета по децентрализация на държавното управление е набелязана след направен анализ на резултатите от досегашното изпълнение на Стратегията за децентрализация.С промените са прецизирани разпоредбите, отнасящи се до определяне на заместници в случаите, когато членовете на съвета по обективни причини не могат да участват в заседанията му.С цел разширяване на партньорството и сътрудничеството в областта на децентрализацията на държавното управление се създава и възможност представители на министерства, други държавни органи и организации, областни управители и представители на местното самоуправление и местната администрация, извън определения постоянен състав на съвета, да участват в неговата работа според компетентността си.С промените се предвижда и съветът да може да взема решения и неприсъствено, което ще оптимизира начина му на функциониране, посочват от МС.Организационното и техническо подпомагане на дейността на съвета е осигурено чрез промени във функциите на секретариата и определянето на секретар, отговорен за цялостната организация на работата.", "date": "2017.12.28", "title": "Местната власт влиза в Съвета по децентрализация на държавното управление"}
{"url": "https://news.bg/crime/obvinyavat-dvama-siriytsi-opitali-se-da-prevedat-irakchanka-prez-granitsata-ni.html", "text": "Свиленградската районна прокуратура обвинява по бързото производство двама чужденци за незаконно превеждане през границата на иракска гражданка, съобщиха от държавното обвинение.Районна прокуратура-Свиленград наблюдава бързо производство спрямо Фадел А., на 34 г., и Сипан Д., на 32 г., сирийци по произход. Те живеят във Великобритания.На 23 декември 2017 г., на ГКПП - Капитан Андреево, от Турция към България с лека кола БМВ, с английски регистрационен номер, двамата се опитали да преведат иракчанката Руджин С. на 25 години. Колата е шофирана от Фадел А.При проверката граничарите установили, че снимката, поставена в документите за самоличност на иракската гражданка Руджин С., не е нейна. Показаният от нея задграничен паспорт е преотстъпен документ.Бързото производство спрямо двамата обвиняеми ще приключи в законния срок, обясниха от прокуратурата. Отделно от тях прокуратурата наблюдава и бързо производство срещу иракската гражданка Руджин С., обвиняема за влизане в страната без разрешение на надлежните органи на властта.", "date": "2017.12.28", "title": "Обвиняват двама сирийци, опитали се да преведат иракчанка през границата ни"}
{"url": "https://news.bg/world/germantsite-i-frantsuzite-nay-mnogo-podkrepyat-saedineni-evropeyski-shtati.html", "text": "Близо 1/3 от германците подкрепят плана на лидера на социалдемократите Мартин Шулц за създаване на Съединени европейски щати, но подкрепата за идеята му варира на Стария континент. Това става ясно от социологическо проучване, цитирано от \"Политико\".По-рано този месец Шулц, бивш председател на Европейския парламент и сега лидер на Германската социалдемократическа партия, предложи ЕС да бъде превърнат в Съединени европейски щати до 2025 г.Според проучването на YouGov, проведено преди Коледа, 30% от германците отбелязват, че подкрепят идеята за Съединени европейски щати, което показва, че Германия най-много подкрепя плана на Шулц сред останалите държави, включени в анкетата.Франция е близо до Германия. 28% от французите подкрепят предложението на Шулц.Във Великобритания само 10% са съгласни с плана.Скандинавските държави - Дания, Швеция, Финландия и Норвегия, също не са много ентусиазирани. Между 12 и 13% подкрепят идеята.", "date": "2017.12.28", "title": "Германците и французите най-много подкрепят Съединени европейски щати"}
{"url": "https://news.bg/crime/otlozhiha-deloto-za-ubiystvoto-na-16-godishniya-georgi-v-borisovata-gradina.html", "text": "Отложиха делото за убийството на 16-годишния Георги Игнатов в столичната Борисова градина за 20 февруари 2018 г., съобщи БНР. За отлагането настояваха тримата адвокати на обвиняемия Йоан Матев, които поискаха време, за да уточнят стратегията си.Мнението на тримата е, че .Родителите на Георги Игнатов са поискали да бъдат конституирани като граждански ищци и частни обвинители, стана ясно в съдебната зала. Гражданските им искове по отношение на Матев са в размер на общо 400 хиляди лева.Припомняме, 16-годишният  в Борисовата градина на 2 юни 2015 г. посред бял ден. Мястото се намира на метри от паркинга на националното радио. За смъртта му е обвинен студентът по право .Повече от година извършителят бе издирван по видеозапис.", "date": "2017.12.28", "title": "Отложиха делото за убийството на 16-годишния Георги в Борисовата градина"}
{"url": "https://news.bg/tourism/22-poveche-balgari-sa-patuvali-do-velikobritaniya-prez-noemvri.html", "text": "Наблюдава се 22% увеличение на пътуванията на български граждани към Обединеното кралство. Това сочат данни на Националния статистически институт (НСИ) за пътуванията на българи в чужбина и посещенията на чужденци в България за месец ноември 2017 година.Според данните на НСИ през месец ноември 2017 година от България към чужбина са осъществени 417.6 хиляди пътувания, което е с 11.8% повече от регистрираните пътувания през месец ноември 2016 година.След Великобритания увеличение на пътуванията на български граждани през ноември 2017 е отчетено и към Германия - с 21.6%, към Турция - с 16.0%, към Сърбия - с 13.5%, към Австрия - с 10.7%. Спрямо ноември 2016 г. през ноември тази година към Италия са пътували с 6.2% повече българи, а към Испания - с 4.9% повече наши сънародници. Пътуванията на българи към Македония са се увеличили с 3.3%.Същевременно намаляват пътуванията към Франция - с 5.7%, Румъния - с 4.3% и Гърция - с 0.3%. Данните на НСИ сочат, че е регистрирано увеличение при пътуванията по всички наблюдавани цели: със служебна цел увеличението е с 16.3%, с други цели - с 10.4%, и с цел почивка и екскурзия - с 9.8%.Най-голям относителен дял от общия брой пътувания на български граждани в чужбина през ноември 2017 г. формират пътуванията с други цели (гостуване, обучение, посещение на културни и спортни мероприятия) - 46.2%, следвани от пътуванията със служебна цел - 27.8%, и пътуванията с цел почивка и екскурзия - 26.0%. През ноември 2017 година най-много пътувания на българи са осъществени към страни членки на ЕС. Разбито по държави българите пътуват най-често в Турция - през ноември в Турция са пътували 109 хил. българи. На второ място се нарежда другата ни южна съседка - Гърция, където пред предходния месец са пътували 74.6 хиляди сънародници. Трафикът към Румъния - 41.3 хиляди, към Сърбия - 31.9 хиляди, към Германия - 21.2 хиляди, към Македония - 21.1 хиляди, към Италия - 15.3 хиляди българи, към Великобритания - 13.6 хиляди българи.През ноември 2017 г. посещенията на чужденци в България са 556.1 хил. или с 6.1% повече в сравнение с ноември 2016 година. Регистрирано е увеличение при всички наблюдавани цели: със служебна цел - с 11.5%, с цел почивка и екскурзия - с 9.8%, и с други цели - с 1.3%.През ноември 2017 г. 56% от всички чужденци, посетили България, са от ЕС. Увеличават се посещенията на граждани от Полша - с 11.6%, Гърция - с 6.5%, Румъния - с 6.3%, Обединеното кралство - с 5.5%, Испания - с 0.8%, и други. Същевременно намаляват посещенията на граждани от Франция - със 7.2%, Австрия - с 4.8%, Италия - с 2.7%, Германия - с 2.3%, и други. От страните, които не са членки на ЕС, най-голямо е увеличението на трафика към България от Сърбия.Най-много посещения в България през ноември 2017 г. са реализирали гражданите от: Румъния - 128.4 хил., Гърция - 96.9 хил., Турция - 89.5 хил., бившата югославска република Македония - 41.8 хил., Сърбия - 40.9 хил., Германия - 17.0 хил., Украйна - 14.6 хил., Обединеното кралство - 10.0 хил., Италия - 8.7 хил., и Франция - 6.9 хиляди.", "date": "2017.12.28", "title": "22% повече българи са пътували до Великобритания през ноември"}
{"url": "https://news.bg/world/moskva-otgovarya-na-vashington-ogranichava-poletite-za-nablyudenie-na-sasht-nad-rusiya.html", "text": "Москва планира да отмени няколко споразумения с Вашингтон към Договора за установяване на режима \"Открито небе\" (ДОН) в отговор на създадени от САЩ пречки пред руските действия за наблюдение.Това се отбеляза в позиция на Министерството на външните работи на Русия, цитирана от местни медии.Русия ще отмени среднощните кацания на три летища за американски наблюдателни самолети, както и ще отмени редица двустранни споразумения, които улесняват полетите за наблюдение, отбеляза говорителят на ведомството Мария Захарова.Мерките влизат в сила от 1 януари 2018 г.Следвайки общия политически курс на допълнително влошаване на отношенията с Русия, Вашингтон безоснователно обвини Русия в нарушаване на Договора за установяване на режима \"Открито небе\" (ДОН) и предприе едностранни мерки, с които създава максимални пречки пред руските мисии над територията на САЩ, поясни говорителят и допълни, че рестрикциите са обратими, ако САЩ отменят предприетата политика.\"\", изтъкна Захарова.Вашингтон обяви рестрикции, които включват намерението на САЩ да затворят въздушното пространство за руски наблюдателни мисии над Аляска и Хавайските острови.Договорът влезе в сила 2002 г. и в него участват 34 държави. Той позволява провеждане на наблюдателни полети над страните членки.Междувременно Москва алармира, че заплануваното разполагане на система за противоракетна отбрана на САЩ в Япония е в нарушение на договори за контрол върху въоръжението, информира Ройтерс. Според Захарова тази мярка от страна на Вашингтон също така ще навреди на отношенията на Москва с Токио.По-рано този месец Япония официално реши да разшири системата си за противоракетна отбрана с американската система \"Иджис\" във връзка с растящата заплаха от страна на КНДР.", "date": "2017.12.28", "title": "Москва отговаря на Вашингтон – ограничава полетите за наблюдение на САЩ над Русия"}
{"url": "https://news.bg/finance/balgarinat-prodalzhava-da-trupa-parite-si-v-banki.html", "text": "Депозитите на домакинствата и нетърговските организации, обслужващи домакинствата през ноември месец възлизат на 46,732 млрд. лева или 47,6% от БВП, като се увеличават на годишна база с 5,1% след растеж с 5,7 на сто през октомври.Подобно, дори и по-високо, увеличение се отбелязва и при депозитите на неправителствения сектор в българската банкова система. Той е в размер на 70,946 млрд. лева или 72,3% от прогнозния БВП, като годишното им увеличение е с 5,3% след растеж с 6,7% през октомври, показват данни на Българската народна банка (БНБ), цитирани от БНР.В същото време кредитите за неправителствения сектор в края на ноември са в размер на 53,252 млрд. лева (54,3% от БВП) спрямо кредити за 52,986 млрд. лева през октомври (54% от БВП), като нарастват на годишна база с 4,2% (спрямо ноември 2016 година).Кредитите за домакинства и нетърговските организации са в размер на 19,787 млрд. лева или 20,2% от БВП, като спрямо ноември 2016 година те се увеличават с 6,4% след повишение с 6,3% през предходния месец.В края на отчетния месец жилищните кредити са за 9,410 млрд. лева и нарастват на годишна база с 6,8% при годишно увеличение с 6,4 на сто през октомври, докато потребителските кредити възлизат на 7,834 млрд. лева и са с 6,7 на сто над нивата през ноември 2016 година след тяхно повишение с 6,4% месец по-рано.Депозитите на нефинансовите предприятия са в размер на 21,631 млрд. лева (22% от БВП), нараствайки на годишна база с 12,2% след тяхно повишение с 14% през предходния месец. В същото време депозитите на финансовите предприятия намаляват с 28,3% на годишна база след понижение с 19,4% през октомври и достигат 2,583 млрд. лева (2,6% от БВП).Според данните на БНБ кредитите за нефинансови предприятия се повишават към края на ноември с 1,3% на годишна база след повишение с 1,5% през октомври и достигнат 31,409 млрд. лева (32% от БВП).В края на миналия месец кредитите, предоставени на финансови предприятия, са в размер на 2,056 млрд. лева (2,1% от БВП), нараствайки на годишна база с цели 37,1% след тяхно повишение с 34,1% през октомври 2017-а.", "date": "2017.12.28", "title": "Българинът продължава да трупа парите си в банки"}
{"url": "https://news.bg/regions/kashtata-na-racho-petrov-ne-bila-edinichen-pametnik-na-kulturata.html", "text": "Къщата на Рачо Петров, чието събаряне започна почивния ден 26 декември 2017 г., не е единичен паметник на културата. Това съобщиха от Инспектората на Министерството на културата, които провериха случая. Сградата е на столичния бул. \"Княз Ал. Дондуков\" 20.Къщата не притежава статут на единичен паметник на културата. Никога не е била декларирана като паметник на културата. В този смисъл събарянето й не подлежи на санкция от Министерството на културата съобразно Закона за културното наследство, се посочва в съобщението.Припомняме, багери започнаха разрушаването на старата сграда в центъра на София в почивния ден, но след сигнали на граждани, както и на един от собствениците - наследник на бележития българин, от Министерство на културата се намесиха и замразиха дейностите.Самата сграда обаче попада в обхвата на територия с културно-историческо наследство със статут на групова недвижима културна ценност - \"Ансамбъл \"Бул. Княз Александър Дондуков\". Тя е в границите на II защитена зона на археологическия резерват \"Антична Сердика и Средновековен Средец\".Това е причината последващите инвестиционни намерения да трябва да се съгласуват с Министерството на културата, се посочва в констатацията. ", "date": "2017.12.28", "title": "Къщата на Рачо Петров не била единичен паметник на културата"}
{"url": "https://news.bg/entertainment/prilichat-li-si-zhenite-vikingi-i-trakiyskite-zheni-zhritsi.html", "text": "Тракийските жени жрици са представени във впечатляващите артефакти от изложбата \"Легенди в злато. Тракийските съкровища от България\".За изложбата, с която България се представи в Берген, Кралство Норвегия, пред News.bg разказва доц. д-р Бони Петрунова, ръководител на проекта.\"В голяма част от съдовете и предметите са представени тракийските легенди, които представят тракийската жрица, тракийската жена воин, тракийската богиня майка\". На въпроса по какво си приличат жените викинги и тракийските жени жрици, доц.д-р Бони Петрунова посочи: \"Това, което ги обединява, е, че в екстремни периоди, която и да е жена, призвана да опазва човешкия род, изважда неподозирани сили от себе си и успява да опази децата си, рода си и племето си, така че там се намери един допир. Между другото и прабългарските жени са участвали във войската и също са били известни с това, че умеят да яздят кон, да стрелят с лък и в екстремни моменти да поемат функцията на мъжа.\"Изложбата, с която България се представи в Берген, Кралство Норвегия, се състои от 603 експоната от 12 български музея. Освен емблематичните за тракийската култура - Панагюрско, Бовоско, Летнишко златни съкровища, за пръв път България е била представена с богатите апликации на колесницата от с. Свичари, Ивайловградско, погребалните дарове от владетелския гроб в Далакова могила, бронзовата глава на император Пупиен от Нове, Свищов.Куратори на изложбата са Елка Пенкова и д-р Любава Георгиева.По време на представянето на резултатите от съвместното сътрудничество между България и Норвегия проф. Валерия Фол зададе въпрос, с който опроверга слуховете, че изложбата тръгва към Чикаго. Оказва се, че експонатите са дългоочаквани в Регионалните исторически музеи, от чиито фондове са взети.С изложбата, освен публиката в Берген, Кралство Норвегия, България кани и всички гости на Берген, които са от цял свят, защото както посочва и ръководителят на проекта - Берген е един изключително добре поддържан град музей.\"С тази изложба ние подсказахме какво може да се види в България, което бе една великолепна реклама и голям успех за българския туризъм. Това го усетих още там по време на откриването. Разбира се ефектът веднага се почувства. Има заявки за продължаване на културното сътрудничество между България и Норвегия, както в България - норвежки, така и в Норвегия - български\", заяви доц. д-р Бони Петрунова.Като директор на Националния исторически музей доц. д-р Бони Петрунова не скри амбициите си за следващата 2018 г. \"Смятам, че нашата експозиция се нуждае от модернизиране, преосмисляне и може би една нова концепция, която да отвори нови погледи към културно-историческото наследство, така че ще се работи в тази насока\".Предстои през 2018 г. да бъде открита съвършено нова зала в НИМ, в която ще бъдат представени българските земи в периода на XV - XVII век. \"Нещо, което досега го нямаше\", каза още директорът на музея.През 2018 г. предстоят две ключово важни изложби - едната за 3-ти март, а другата за българското председателство. Европейските гости по време на председателството ще имат възможност да се запознаят посредством постери и плакати със седемте паметника, с която България е призната в ЮНЕСКО като третата страна с най-много паметници - обекти на световното културно наследство. Така в листата на ЮНЕСКО влизат 7 български паметници на културата. Общо те са девет, но два от тях са природни. Тези седем паметника, между които са Мадарският конник, Гробницата в Свещари, Ивановските манастири, Рилският манастир, Казанлъшката гробница, целият град Несебър, ще бъдат представени и в една изложба в Националния исторически музей.\"Мисля, че точно тук е мястото, където да представим това, с което сме известни пред света, с което светът е признал България като средище на световната памет\", допълни още доц. д-р Бони Петрунова.", "date": "2017.12.28", "title": "Приличат ли си жените викинги и тракийските жени жрици?"}
{"url": "https://news.bg/crime/mitnicharite-otkriha-330-kutii-kontrabandni-tsigari.html", "text": "Митничарите на ГКПП Лесово откриха 6 600 къса /330 кутии/ контрабандни цигари в тайник на камион с румънска регистрация, съобщиха от агенция Митници. Срещу шофьора на камиона е съставен акт за нарушение на Закона за митниците.Товарният автомобил е пристигнал на 16 декември 2017 г. , около 09.00 часа на митническия пункт на трасе \"Входящи товарни автомобили\".Официалният товар са били метални профили от Турция за Румъния, камионът е управляван от румънски гражданин.Шофьорът е заявил, че няма нищо за деклариране. Превозното средство е селектирано за проверка от екип на митническа мобилна група. При нея е открита фабрична кухина в кабината. Над двигателя и закрепени за шасито на полуремаркето са укрити 330 кутии цигари, от които 70 кутии цигари с марка \"Асос Примиум Ред\", 230 кутии цигари с марка \"Карелиа Оме Суперслимс\" и 30 кутии цигари \"Карелиа Слимс\". Всички те са с надписи на кутиите \"For Duty Free Sale Only\". Контрабандните цигари са иззети.", "date": "2017.12.28", "title": "Митничарите откриха 330 кутии контрабандни цигари"}
{"url": "https://news.bg/world/bitkoynat-se-obeztseni-s-usd1-000-sled-reshenie-na-seul-da-pogne-tsifrovata-valuta.html", "text": "Днес цифровата валута биткойн се обезцени с повече от 1000 долара, след като Южна Корея обяви, че планира да предприеме действия срещу търговията на криптовалута, пише \"Гардиън\".Като още един пример за нестабилността на валутата стойността на един биткойн падна до около 13 500 долара след търгуването му в сряда на равнище от 15 400 долара. Тази година стойността на криптовалутата скочи с повече от 900%, превръщайки се в една от най-големите истории във финансовия сектор. По-рано този месец един биткойн струваше почти 20 000 долара.Южна Корея - един от най-големите пазари в света за търговия на биткойн, обяви, че се подготвя да забрани откриването на анонимни сметки за криптовалута и да прокара ново законодателство с регулации, които ще позволяват затваряне на борсите за цифрова валута, ако е необходимо.Преди по-малко от две седмици втора поредна хакерска атака принуди затварянето на една от борсите за цифрова валута в азиатската страна. Youbit беше затворена, след като изгуби 17% от активите си при хакерска атака, която се смята, че е извършена от КНДР.Мнозина водещи фигури във финансовия свят, както и топ икономисти, предупредиха, че валутата е средство за измами и за пране на пари на наркодилърите.", "date": "2017.12.28", "title": "Биткойнът се обезцени с $1 000 след решение на Сеул да погне цифровата валута"}
{"url": "https://news.bg/regions/s-film-api-obyasnyava-kakvo-da-pravim-pri-intsident-v-tunel.html", "text": "Информационен филм разяснява на шофьорите как да осигурят своята безопасност при инцидент в тунел, съобщиха от АПИ.Почти 3-минутният видеоматериал показва на шофьори и на пътници последователността на действията, които трябва да извършат без паника при евентуална катастрофа или пожар в голямо пътно съоръжение.Ремонтираните тунели \"Витиня\" и \"Ечемишка\" на автомагистрала \"Хемус\" са с модерни системи за пожароизвестяване, вентилация, видеонаблюдение, светофарна уредба, осветление. Те имат и система за светлинно водене, с които се осигуряват безопасност на пътуването и възможност за бърза реакция при инцидент.В ремонтираните тунели през 150 метра има аварийни SOS станции. Те са с телефон и пожарогасители. При пожар шофьорите първо трябва да подадат сигнал, натискайки бутона до SOS станцията.До него има и телефон за връзка с дежурния диспечер. Той чрез системата за видео наблюдение веднага локализира точното място и подава сигнала към тел. 112. Автоматично се задействат светофарната уредба и пътните знаци за спиране на движението. Включва се и вентилационната система.Според експертите при възникването на пожар първите 10 минути са най-важни за потушаването му и затова шофьорът с пожарогасителя от автомобила или от SOS станцията е необходимо да се опита да го изгаси.Без паника хората се евакуират. Автомобилите се оставят със спрени двигатели. Задължително е аварийната лента да бъде свободна, за да може пожарни и линейки да стигнат бързо и безпрепятствено до мястото на инцидента и да окажат нужната помощ.Информационното видео е публикувано на интернет страницата на Агенция \"Пътна инфраструктура\" - www.api.bg.", "date": "2017.12.28", "title": "С филм АПИ обяснява какво да правим при инцидент в тунел"}
{"url": "https://news.bg/int-politics/nay-korumpiranata-strana-poema-predsedatelstvoto-na-es.html", "text": "Музиката ще свири, заря ще гърми и блещука; след настъпването на полунощ на 1 януари България, най-бедната и \"най-корумпираната\" страна в Европейския съюз, ще поеме щафетата на ротационното председателство на Общността.Европредседателството - ръководене на срещите на ЕС и определянето на дневния ред - няма влиянието, което някога е имало, но все пак е голям момент за източната балканска страна, населявана от 7,4 млн. души, която беше част от последната вълна на разширяване на ЕС, което обедини отново източните и западните части на Европа.Повече от десетилетие след присъединяването на България към ЕС обаче остават въпроси, свързани с борбата с корупцията, докато присъствието на крайнодесни партии в правителството предизвиква тревога.С тези общоизвестни факти започва статия на авторитетното британско издание \"Гардиън\", посветена на предстоящото председателство на България на Съвета на ЕС през следващите 6 месеца.В материала се подчертава, че според индекса за възприемане на корупцията на международната неправителствена организация \"Прозрачност без граници\" България е най-корумпираната страна в ЕС.\"Никой (в България) не преследва политическата корупция, няма бивши правителствени служители и политици в затвора\", изтъква Огнян Шентов, който е председател на софийския Център за изследване на демокрацията, като допълва: \"Ние достигнахме до такъв етап на държавна корупция, която определяме като пленена държава.\"Доклад на Центъра за изследване на демокрацията рисува опустошителна картина от върха до дъното на българското общество. Повече от един на всеки петима възрастни, или 1,3 млн. души, се смята, че са участвали в корупционна сделка, като плащане или получаване на подкуп, но само 72 съдебни казуса за корупция са били завършени през 2015 г.Активисти за борба срещу корупцията посочват българското дъщерно дружество на \"Лукойл\", която е руска държавна енергийна компания, което осигурява 100% от вноса на петрол в България, се допълва в статията.\"Лукойл\" е най-голямата компания в България и се радва на монополно положение, осигурено и закрепено от българските правителства от различни политически цветове през годините, със закони, обезсърчаващи конкуренцията.Друга \"червена лампичка\", отбелязва \"Гардиън\", включва \"забатачването\" на разследването на мръсната приказка зад фалита на Корпоративна търговска банка (КТБ), която беше четвъртата по големина българска банка до банкрута през 2014 г., предизвикан от враждата между Цветан Василев и Делян Пеевски.Повече от десетилетие след присъединяването към ЕС на 1 януари 2007 г., България и Румъния остават обект на специално наблюдение от Брюксел, за да влязат в съответствие с европейските норми, отбелязва изданието.\"Ясно е, че Механизмът за сътрудничество и оценка на Европейската комисия постигна резултати. България успя да постави под контрол организираната престъпност\", посочва Руслан Стефанов, който ръководи програмата за мониторинг на корупцията на Центъра за изследване на демокрацията. \"Но по отношение на корупцията и съдебната реформа механизмът не доведе до резултатите, които ЕС и Брюксел очакваха\", допълва Стефанов.Той обаче изтъкнал, че е погрешно да се заключи, че България е \"най-корумпираната\" страна в ЕС, сочейки други проучвания, които дават по-смесена картина от тази на \"Прозрачност без граници\".\"Проучването на \"Прозрачност без граници\" е въпрос за това дали харесвате страната си или не. Не смятам, че в България има повече корупцията в сравнение с, да кажем, Словакия, но потенциалното въздействие е много по-голямо, защото икономиката в България е много по-малка\", коментира още Руслан Стефанов.Все пак той се притеснява, че Брюксел може да е по-мек към България, защото не иска да \"скастря страна\", която се готви да поеме председателството на ЕС.Високопоставен представител на Европейската комисия, пожелал анонимност, е отхвърлил пред \"Гардиън\" предположенията, че докладите на Брюксел могат да бъдат прекратени по политически причини.Председателството на Съвета на ЕС далеч не е единствената причина, поради която Брюксел може да е по-малко склонен да бъде твърд със София, коментира изданието и допълва, че платежоспособна и стабилна България не е \"проблемна страна\" за Брюксел. България не е изправена пред санкции за нарушаване на върховенството на закона, каквато страна е Полша например, нито се \"счепква\" с Брюксел за квотите за мигранти, като например Унгария. Нито пък се нуждае от три многомилиардни спасителни пакета като Гърция.Солидните публични финанси на България и предсказуемостта при управлението на дясноцентристкия премиер Бойко Борисов обяснява защо председателят на Европейската комисия Жан-Клод Юнкер иска България в еврозоната и призова тя и Румъния \"незабавно\" да се присъединят към Шенгенското пространство. Припомня се обаче, че Франция, Германия и други западноевропейски страни блокират в продължение на години влизането в Шенген на двете източноевропейски страни заради проблемите с корупцията.Хедър Грабе, директор на Института за европейска политика на \"Отворено общество, обаче открива промяна в нагласите след Брекзит и конфликтът около върховенството на закона в Полша.\"През 2007 г. желанието за присъединяване към всичко беше просто прието, а способността беше големият проблем; но сега обстоятелството, че България се опитва и иска да бъде част от нещата изглежда да има повече значение\", отбелязва Грабе.Това е възглед, повторен от български източник, който познава Борисов и приближения му кръг. \"Беше време в малките страни, когато страхът от Брюксел беше много силен. Но сега ако имате фискална стабилност и сътрудничите при вземането на големи решения, тогава няма да имате проблем\", уточнява източникът.Най-големият проблем, докато България е в светлините на прожекторите на ЕС през следващите 6 месеца, изглежда по-скоро ще се концентрира върху онези министри, които са част от ксенофобската коалиция \"Обединени патриоти\", коментира \"Гардиън\" и припомня, че вицепремиерът Валери Симеонов беше признат за виновен от български съд за дискриминация за реч в парламента през 2014 г., определяща циганите като \"арогантни, самонадеяни и диваци\", като нарече циганките \"улични кучки\".", "date": "2017.12.28", "title": "Най-корумпираната страна поема председателството на ЕС"}
{"url": "https://news.bg/world/v-moldova-sblasak-mezhdu-prezidenta-i-pravitelstvoto.html", "text": "Президентът на Молдова Игор Додон предизвика нов сблъсък с прозападното правителство, съобщава Balkan Insight.За втори път държавният глава отхвърли всички кандидати за министерски постове, издигнати от премиера Филип Павел.На 19 декември беше предприета рокада в правителството - седем нови министри, а четирима министри си запазиха местата.Но президентът наложи вето на всички нови попълнения.Додон твърди, че повечето от кандидатите не са подходящи, тъй като са въвлечени в извършената в страната в периода между 2012 и 2014 г. голяма банкова измама, при която изчезнаха милиони долари. Но нито един от кандидатите не е обвинен във връзка със случая.Конституцията на страната забранява на президента за втори път да отхвърля предложения на премиера за министерски постове. Управляващата Демократическа партия заплаши временно да отстрани Додон от президентския пост.Случаят вероятно ще отиде в Конституционния съд.", "date": "2017.12.28", "title": "В Молдова сблъсък между президента и правителството"}
{"url": "https://news.bg/world/unitsef-detsata-sa-izpolzvani-kato-orazhiya-vav-voenni-konflikti.html", "text": "Деца във военни зони все по-често използвани като оръжия във война - набиране на бойци, принуждаване да действат като атентатори самоубийци, както и като човешки щит. Това алармира Детският фонд на Обединените нации (УНИЦЕФ), цитиран от \"Гардиън\".В обобщителен доклад 2017 г. се отбелязва като безмилостна за хванатите в конфликт деца и се подчертава, че воюващите страни безочливо са нарушавали международното хуманитарно право и редовно деца са попадали под атака.Изнасилване, принудителни бракове, отвличания и заробване са се превърнали в стандартни тактики в конфликтите в Ирак, Сирия, Йемен, Нигерия, Южен Судан и Мианмар.Някои от децата, отвличани от екстремистки групи, са малтретирани отново и от силите за сигурност след освобождаването им. Други непряко са засегнати при боеве, чрез недохранване и болести, тъй като достъпът до храна, вода и медицинска помощ е ограничен или блокиран.Около 27 милиона деца в конфликтни зони не посещават училище.Терористичната групировка \"Боко Харам\" е принудила най-малко 135 деца в Нигерия, Чад, Нигер и Камерун да действат като атентатори самоубийци, което е с близо 5 пъти повече от 2016 г.В Централноафриканската република децата са изнасилвани, убивани и принудително набирани.850 000 деца са разселени в Демократична република Конго, докато повече от 200 болници и 400 училища умишлено са атакувани.В Сомалия близо 1 800 деца са набирани за участие в боеве през първите 10 месеца на 2017 г., докато в Южен Судан повече от 19 000 деца са вербувани от 2013 г.В Йемен най-малко 5 000 деца са загинали или ранени, а 1,8 милиона са изправени пред недохранване.В Сирия и Ирак децата са използвани като човешки щит, под обсада са били, както и цели на снайперисти, докато в Афганистан близо 700 деца са убити през първите 9 месеца на тази година.УНИЦЕФ призовава всички страни в конфликти да спазват международното хуманитарно законодателство и незабавно да прекратят насилието срещу деца.", "date": "2017.12.28", "title": "УНИЦЕФ: Децата са използвани като оръжия във военни конфликти"}
{"url": "https://news.bg/politics/bansko-shte-ima-vtori-lift.html", "text": "Втори лифт на Банско ще има. Това ще стане при заявен инвестиционен интерес, стана ясно от брифинга на Нено Димов в Министерски съвет.Правителството е на мнение, че спорът за втория лифт е крайно време да бъде решен. Според Нено Димов с втория лифт ще се развие и спорта в региона. Освен това въпросът имал и сериозни икономически измерения.Министърът заяви, че лифтът ще се изгради при спазване на екоизискванията - \"Всеки инвеститорски интерес ще премине през цялото екологично законодателство\", увери министърът и обясни, че това ознавача и ОВОС.Вицепремиерът Валери Симеонов заяви, че е доволен, че красивата българска природа ще е достъпна до все повече туристи. Нека да се поздравим с този успех, коментира той.Според Валери Симеонов пък днешното решение може да преобърне старата българска поговорка \"вода гази - жаден ходи\". Той има амбицията да развие туризма не само в Пирин, но и в Родопите, Стара планина и на Витоша. Ще се възстанови държавния лифт на Витоша.И ние искаме да спасим природата на Пирин, може би от псевдоеколозите, отчете вицепремиерът. Той посочи, че и кабинетът мисли за опазване на околната среда.Според Валери Симеонов пък днешното решение може да преобърне старата българска поговорка\" вода гази - жаден ходи\". Той има амбицията да развие туризма не само в Пирин, но и в Родопите, Стара планина и на Витоша. Ще се възстанови държавния лифт на Витоша.Спортният министър Красен Кралев на свой ред посочи, че с днешните решения категорично се защитават интересите на страната ни. Решенията от днес са важни за спорта и туризма ни, според мнението му.Задружна дружина планина повдига, констатира и лидерът на ВМРО Красимир Каракачанов, според когото не само спортът, но и икономическите проблеми в региона се разрешават с днешното решение.У нас, за разлика от чужбина, планинските региони са най-западнали и с най-висока безработица. Явно днес премиерът Бойко Борисов и вицето му Валери Симеонов \"са си стиснали ръцете\". Поне така прозвуча от благодарностите, дошли от Симеонов към Борисов за днешното решение. Искам да благодаря на премиера Борисов, подчерта вицепремиерът, според когото в случая Борисов е демонстрирал изключително държавническо поведение.За мен отпадат всякакви съмнения, притеснения, свързани с тази тема, подчерта лидерът на НФСБ.Решението за изграждане на втори лифт се взима от правителството с изменения и допълнения в Плана за управление на Национален парк \"Пирин\" в частта \"Норми, режими, условия и препоръки за осъществяване на дейностите\".Проектът за промяна на Плана за управление е внесен от община Банско и е разгледан на заседание на Висшия експертен екологичен съвет при МОСВ. Той е в съответствие с решенията на Комитета за световно наследство, които допускат развитие на съоръжения за ски спорт в т. нар. \"буферна зона\" на обекта на световното наследство - Пирин, съвпадаща по граници с туристическата зона, за която се отнасят одобрените промени, заявиха официално от пресцентъра на МС. Промените ще позволят на община Банско да изготви план за развитие на туристическата зона, включваща ски зоната над града, която обхваща само 2% от НП \"Пирин\".Кабинетът е възложил на министъра на околната среда и водите, при наличие инвестиционен интерес за изграждане на нова туристическа кабинкова линия в ски зона Банско и съпътстващата я инфраструктура, да предприеме спешни действия за съгласуване по реда на екологичното законодателство на всички необходими устройствени планове и инвестиционни предложения.Припомняме, решението си министър Нено Димов взе след като на днешното заседание на Министерски съвет  да поеме пълната отговорност за бъдещето на Пирин. Решението се взима по време на два алтернативни протеста - докато под прозорците на Министерски съвет протестираха еколози и природозащитници против промяната в концесионния договор, а път Е79 край Симитли беше блокиран от протестиращи граждани с искане за разрешение за изграждане на втори лифт.На 22 декември изтече срокът за обществено обсъждане на плана за управление на Пирин, като по време на предишното обсъждане в Министерски съвет премиерът Борисов поиска да се мине напълно по законовия ред и тогава да се вземе окончателно решение. Това се случва точно на настоящото заседание - първо след 22 декември.Малко преди това ултимативното поставяне на въпроса за промяна на концесионния договор разклати коалицията ГЕРБ - Обединени патриоти, като предизвика реплики от страна както вицепремиера Валери Симеонов, така и на премиера Бойко Борисов.", "date": "2017.12.28", "title": "Банско ще има втори лифт"}
{"url": "https://news.bg/politics/atanas-temelkov-poema-agentsiya-elektronno-upravlenie.html", "text": "Атанас Темелков е новият председател на Държавна агенция \"Електронно управление\", съобщиха от МС.Темелков приема поста от досегашния ръководител Росен Желязков, който от 15 януари 2018 г. До момента Атанас Темелков е главен секретар на агенцията. Преди това е бил заместник изпълнителен директор на ИА \"Електронно съобщителни мрежи и информационни системи\".", "date": "2017.12.28", "title": "Атанас Темелков поема агенция \"Електронно управление\""}
{"url": "https://news.bg/politics/kazahstan-otkriva-pochetno-konsulstvo-vav-varna.html", "text": "Казахстан открива почетно консулство във Варна. Това решиха министрите от третия кабинет \"Борисов\" на последното за 2017-та година заседание на Министерския съвет. Консулството ще бъде ръководено от почетен консул - Иван Иванов.Седалището на новото консулство е в град Варна. Консулският му окръг обхваща територията на областите Габрово, Велико Търново, Русе, Търговище, Разград, Шумен, Силистра, Добрич и Варна.Иван Иванов е дипломиран инженер от Висшето военноморско училище \"Никола Вапцаров\" и магистър по \"Корабни двигатели и механизми\". Той е предприемач, собственик на дружества в сферата на разработването и ремонта на хидротехнически съоръжения.Към момента Казахстан има функциониращо почетно консулство у нас със седалище в Благоевград.", "date": "2017.12.28", "title": "Казахстан открива почетно консулство във Варна"}
{"url": "https://news.bg/world/izbivayte-teroristite-na-myasto-i-ne-vzemayte-plennitsi-naredi-putin-na-sluzhbite.html", "text": "Силите за сигурност трябва да убиват терористите на място и да не вземат пленници, ако собственият им живот е застрашен, но да става в рамките на закона.Това заяви руският лидер Владимир Путин след нападението в Санкт Петербург, при което пострадаха повече от 10 души, съобщават руски и западни медии.Путин определи атаката за терористичен акт.Руският държавник добави, че е дал разпореждане на Федералната служба за сигурност (ФСС) да \"действат решително, да не вземат пленници, а да ликвидират бандитите на място\", ако има заплаха за живота на агентите.Владимир Путин коментира нападението по време на церемония с ветерани от военната кампания в Сирия, която беше излъчвана по телевизията.", "date": "2017.12.28", "title": "Избивайте терористите на място и не вземайте пленници, нареди Путин на службите"}
{"url": "https://news.bg/int-politics/68-izbiti-tsivilni-v-jemen-za-den-ot-samoleti-na-sauditska-arabiya.html", "text": "Бойни самолети на Саудитска Арабия са извършили две нападения в един ден, избивайки 68 цивилни в Йемен. Това обяви координаторът на ООН за осигуряване на хуманитарна помощ в страната Джейми Макголдрик, цитиран от \"Франс прес\".Въздушните нападения са били извършени във вторник, като са били ударени популярен пазар и ферма. На претъпкан с хора пазар в областта Атазия са загинали най-малко 54 цивилни, включително 8 деца, а при втората атака срещу ферма са били избити 14 души от едно и също семейство в областта Атохайта.Тези последни жертви се добавят към 84 цивилни жертви, за които е било съобщено през последните 10 дни, включително 41 убити и 43 ранени.\"Напомняме на всички страни в конфликта, включително на ръководената от Саудитска Арабия коалиция, за техните задължения съгласно международното хуманитарно право да пощадяват цивилни граждани и гражданска инфраструктура\", изтъкна Макголдрик.", "date": "2017.12.28", "title": "68 избити цивилни в Йемен за ден от самолети на Саудитска Арабия"}
{"url": "https://news.bg/world/islyamska-darzhava-poe-otgovornost-za-atentata-v-kabul.html", "text": "ДАЕШ (\"Ислямска държава\") пое отговорност за самоубийствена атака в офиса на новинарската агенция \"Гласът на Афганистан\" и в шиитски културен център в афганистанската столица Кабул.Това съобщава Ройтерс, позовавайки се на новинарската агенция на терористичната групировка \"Амак\".В съобщението се отбелязва, че нападението е извършено от атентатор самоубиец, а след това са последвали три бомбени експлозии в същия район. Агенцията не разкрива информация, която може да докаже, че \"Ислямска държава\" стои зад атентата, при който загинаха десетки хора.Говорител на вътрешното министерство заяви, че най-малко 40 души са убити, а други 30 са ранени. Нападението е станало по време на дискусия в медията, на която са присъствали младежи.", "date": "2017.12.28", "title": "„Ислямска държава” пое отговорност за атентата в Кабул"}
{"url": "https://news.bg/int-politics/rusiya-vidya-vazmozhnost-es-da-otmeni-sanktsiite-prez-2018-a.html", "text": "Налице е възможност Европейският съюз да отмени икономическите санкции, наложени на Русия по някое време през 2018 г. Това обяви постоянният представител на Русия в Европейския съюз Владимир Чижов, цитиран от ТАСС.Той добави, че промените в политиката на санкции ще изискват голяма политическа воля от страна на ЕС.\"Бих се въздържал от прогнози, още повече от предположения. Но е налице подобна вероятност през следващата година. Нека да изчакаме и да видим колко е голяма\", коментира руският дипломат.По-рано през декември Европейският съвет удължи икономическите санкции, удрящи икономиката на Русия. По време на годишната си пресконференция руският президент Владимир Путин изтъкна, че \"санкциите нямат същия ефект като цените на петрола, то те все пак имаха ефект\".", "date": "2017.12.28", "title": "Русия видя възможност ЕС да отмени санкциите през 2018-а"}
{"url": "https://news.bg/regions/obshtinar-iska-ostavkata-na-kmeta-na-blagoevgrad-zaradi-krizata-s-bokluka.html", "text": "Общинският съветник в Благоевград Калоян Ханджийски поиска оставката на кмета на общината Атанас Камбитов заради кризата с боклука, пред която е изправен градът. Според Ханджийски общината ще трябва да заплати 3 млн. лв. за това, че новото депо за отпадъци не е било изградено навреме.Заради старите сметища, които не отговарят на изискванията на Европейския съюз, няколко общини в областите Благоевград и Пазарджик могат да се окажат в бедствено положение. От 1 януари 2018 година общините Кочериново, Рила, Бобошево и Симитли в област Благоевград ще останат без сметища.Вчера министърът на околната среда и водите . По думите му вече са издадени заповедите на районните инспекции по околна среда за затварянето на всички депа, които не отговарят на европейското законодателство. Димов припомни и че на заседание на Министерския съвет беше прието решение, с което се указва на общините, които все още нямат завършени нови депа, къде могат да депонират боклука, ако не сключат договори.Миналата седмица кметът на Благоевград Атанас Камбитов обясни, че общината е пред фалит заради проблем с боклука. Въпреки че общините в областта имат сключени договори за превозването на боклука до други депа, Камбитов обясни, че нерешен остава въпросът за финансовия разход по транспортиране на отпадъците и таксите, които общините трябва да заплащат. По думите на кмета този разход трябва да се поеме от държавата, защото в противен случаи общините ще фалират.Пред bTV днес Камбитов обясни, че от 1 януари боклукът от Благоевград ще се транспортира в съседни общини - в Сандански и Разлог, където 10% от капацитета на депата се освобождават за нуждите на общините, които са пред бедствено положение. \"В края на януари започваме да сторим ново депо на стойност 23 млн. лв., което има срок на изпълнение 233 дни\", обясни още кметът.Относно поисканата оставка Камбитов посочи, че е направено всичко възможно за изграждането на новото депо, но процедурата е била забавена от обжалване от \"псевдозелени\". Кметът също така обеща, че таксата смет няма да се вдига, а по града няма да има затрупани кофи с боклук. Той допълни че ще поиска държавна помощ за покриване на извънредните разходи, които ще възникнат.По повод извънредните разходи на общината, които я изправят пред фалит, и във връзка с решението на МС боклукът да се извозва до съседни депа, на 20 декември, сряда, news.bg запита община Благоевград дали е намерено решение на проблема за финансовия разход по транспортиране на отпадъците и таксите, които общините трябва да заплащат. До момента отговор от общината няма.Директорът на Регионалната инспекция по околната среда и водите в Благоевград Ангел Георгиев обясни, че по този проблем страната ни вече има една осъдителна присъда, като е постигнат компромис с ЕК депата да се затворят на 31 декември 2017 година. \"След това, ако продължат да се експлоатират старите депа, съдът ще ни постанови имуществена санкция, предполагам, в голям размер\", допълни той.В Пазарджик депо за смет има. То обаче не може да заработи в срок, заради обжалване на процедурата по избор на фирма, която да оперира депото. Това поставя пред криза няколко общини в района - Пазарджик, Батак, Брацигово, Велинград, Лесичево, Пещера, Септември и Белово. Областният управител на Пазарджик Стефан Мирев заяви пред БНР, че не е изключено да се обяви частично бедствено положение от 1 януари 2018 г. По думите му той е изискал от общините да бъдат свикани общинските щабове за защита при бедствие. На днешното заседание ще стане ясно каква е ситуацията във всяка една община. Мирев обясни и че след това ще свика и областния щаб за защита при бедствия, за да се направи цялостен анализ на ситуацията по общини и да се вземе решение дали е необходимо обявяването на частично бедствено положение или всяка една община ще се справи сама с проблема.", "date": "2017.12.28", "title": "Общинар иска оставката на кмета на Благоевград заради кризата с боклука"}
{"url": "https://news.bg/world/kitay-uveri-che-ne-dostavya-nezakonno-petrol-na-kndr.html", "text": "Китай увери, че не е нарушавал санкции на ООН във връзка с продажбата на петрол от азиатския гигант за Северна Корея, информира Ройтерс.Южнокорейски вестник писа, че китайски кораби незаконно са доставяли петрол на КНДР.Миналата седмица Съветът за сигурност на ООН единодушно наложи нови санкции на Северна Корея заради ракетните изпитания. Международната общност се опитва да ограничи достъпа на Пхенян до петролни продукти и суров петрол.В резолюцията на ООН е заложена забрана върху близо 90% от вноса на рафиниран петрол за КНДР, ограничавайки го до 500 000 барела на година. Изготвената от САЩ резолюция също включва таван на доставките на суров петрол за КНДР до 4 милиона барела на година и ангажимент на Съвета за сигурност за допълнително ограничаване, ако тоталитарната държава продължи с ракетните и ядрени изпитания.Пекин многократно уверява, че напълно изпълнява всички резолюции срещу КНДР, въпреки че Вашингтон, Сеул и Токио подозират, че Китай се възползва от съществуващите пролуки.Запитан дали китайски кораби незаконно доставят петрол на севернокорейски кораби, говорител на военното министерство повтори, че Китай, включително и армията, стриктно прилагат резолюциите на ООН.\"\", изтъкна говорителят.Не е ясно дали китайските въоръжени сили имат някаква роля в прилагането на санкциите.", "date": "2017.12.28", "title": "Китай увери, че не доставя незаконно петрол на КНДР "}
{"url": "https://news.bg/crime/razsledvat-sluchaya-s-vlachenoto-kuche-v-buzovgrad.html", "text": "Районната прокуратура в Казанлък вече се е самосезирала по случая с влаченото куче в Бузовград. Образувано е досъдебно производство за проявена жестокост към куче.По случая са дадени указания за разпит на свидетели. Разпоредено е и да се установи какви прояви на жестокост са били извършени спрямо животното, кои лица и с какви действия са осъществили деянието.По случая ще се извърши и ветеринарно-медицинска експертиза, която да установи вида на травмите на животното и дали е имало реална опасност за живота му.Припомняме, снимки в социалните мрежи, показващи как куче в безпомощно състояние е било влачено от кола в центъра на Бузовград, предизвикаха силно обществено недоволство. Случката е станала на 25 декември. Тогава жена вижда как автомобил влачи безпомощното животно и се втурва да спаси кучето. Жената успява да спре автомобила и да спаси кучето. По думите ѝ кучето едва дишало, а навсякъде имало кръв.Животното е отнето от собсвеника. Към момента за пострадалото куче се грижи природозащитна организация.Разследването по случая е възложено на разследващ полицай при РУ на МВР-Казанлък и се извършва в двумесечен срок.", "date": "2017.12.28", "title": "Разследват случая с влаченото куче в Бузовград"}
{"url": "https://news.bg/world/parlamentat-na-izrael-ogranichi-vlastta-na-politsiyata-sas-sporen-zakon.html", "text": "Парламентът на Израел прокара спорно законодателство, което ограничава властта на полицията, съобщава БиБиСи.Законът не разрешава на следователите да препоръчват дали прокуратурата трябва да повдигне обвинения на заподозрени в някои от случаите по високите етажи на властта.Премиерът Бенямин Нетаняху заяви, че законът ще защити невинни хора. Но критици на промените алармират, че законодателството е опит за ограничаване разследването на корупция, което е обхванало и самия министър-председател.Една опозиционна партия предупреди, че ще оспорва законодателството във Върховния съд.Законопроектът, наречен Police Recommendations Bill, беше прокаран от 59 депутати срещу 54 в Кнесета рано тази сутрин, след като в продължение на два дни опозиционни депутати използваха процедурни прийоми за блокиране на промените.Нетаняху защити законодателството, отбелязвайки, че то има за цел \"да предотврати оповестяването на препоръки на полицията, които могат да опетнят невинни хора - нещо, което се случва всеки ден\".Той добави, че 60% от случаите са под въпрос и прокуратурата решава да не повдига обвинения.Нетаняху е заподозрян в два случая за корупция. Той отрича и твърди, че е жертва на политически мотивиран лов на вещици.Новият закон няма да се прилага за вече течащи разследвания.", "date": "2017.12.28", "title": "Парламентът на Израел ограничи властта на полицията със спорен закон"}
{"url": "https://news.bg/politics/tri-partii-preduprezhdavat-remontiraneto-na-mig-ovete-v-rusiya-ne-e-balgarskiyat-natsionalen-interes.html", "text": "Като стратегически грешки за България определят провала на процедурата за избор на нов изтребител, за избора на консорциума-производител РСК МиГ за  и на провалената обществена поръчка за строеж на два многофункционални патрулни кораба от три партии. Политическите сили, изразили тази позиция, са ПП БЗНС, ПП \"Демократи за силна България\", ПП \"Да, България\".Припомняме, председател на ПП БЗНС е бившият военен министър Николай Ненчев. Той е . Според обвинението, от 5 май 2015 г. до 9 септември 2015 г. Николай Ненчев не е осигурил авиационната безопасност и летателната годност на изтребителната ни авиация. Той не е привел в действие сключените на 26 април 2015 г. между Министерство на отбраната (МО) и АО \"РСК МИГ\" два договора за удължаване на ресурса на два двигателя РД-33 с по 50 часа и ремонт на два двигателя РД - 33 и една кутия за самолетен агрегат за МиГ-29 на обща стойност 3 773 000 евро (7 388 666 лева). Според прокуратурата, Ненчев е наредил на зам.-министър Десислава Йосифова да остави договорите в служебната си каса и да не предприема каквито и да било действия по изпълнението им.В писмо до медиите трите партии обявяват своето недоволство от провалената модернизацията на Българската армия. Според тях, стратегическите грешки за България са в резултат на лошите управленски решения.Позовавайки се на неназована независима експертиза от политическите сили обясняват, че руската компания е некоректен партньор, който многократно злоупотребява с монополното си положение по отношение на България. Злоупотребите се изразяват в забавяне изпълнението на поръчките и извършване некачествен ремонт, според писмото на трите партии.\"Освен чисто техническите и времеви параметри на договорите за ремонт, които в практиката руската компания често нарушава, още по-обезпокоителен е фактът, че  с наложените нови санкции към руски компании\", се казва в позицията им.От БЗНС, ДСБ и \"Да България\" твърдят, че връщането към партньорство с Русия е в разрез с българския национален интерес и заради загърбването на договорните отношения за ремонт на  в Полша. \"С тази си политика на обвързаност с руския военен комплекс България се проявява като ненадежден съюзник в НАТО и предизвиква недоверие като партньор в семейството на демократичните държави\", гласи писмото на трите политически сили.Припомняме, Полша няма .От трите партии обвързват назначения от президента Румен Радев - служебно правителство \"Герджиков\" преди настоящия кабинет \"Борисов-3\" с проблемите в сферата на отбраната.\"Нямаме договор за покупка на нови изтребители. Поради лобистки и грешни геополитически решения тази процедура беше неколкократно спирана, пренасочвана и блокирана, въпреки осигурения финансов ресурс от работата на министър Ненчев и предишния парламент. Тогава, след множество усилия, 43 -то НС гласува 2.2 милиарда за модернизационни проекти за военновъздушните и военноморските сили. Този голям шанс и успех за българската армия и държава беше провален, в резултат на последвалата колеблива и на моменти откровено проруска политика. Днес България разполага с 8 МИГ-а, чийто ресурс намалява и скоро ще останат 7. Тези действия представляват пряка заплаха националната ни сигурност\", гласи автентичният правопис на писмото.Според представителите на трите политически формациии, от НАТО забелязват вървенето в погрешна посока на страната ни. Факт е още, че страната ни не може да изпълнява съвместни мисии с партньорите си от НАТО, защото авиониката на самолетите ни е несъвместима и те се разпознават като вражески. Тази авионика можеше да бъде сменена единствено в Полша, а не в Русия. Идеята беше наличните МиГ-29 да бъдат модернизирани в съюзническа Полша, за да станат съвместими с натовските бойни самолети, пишат от партията на Николай Ненчев.От БЗНС, ДСБ и \"Да, България\" определят желанието за преговори за ремонт на изтребителите ни със завода-производител РСК МиГ като доказателство за национална безотговорност и припомнят за анексирането на Крим.Припомняме Резолюция 68/262 на Общото събрание на ООН, приета на 27 март 2014 на 64-тата сесия на Общото събрание на ООН в отговор на анексирането на Крим от Русия, озаглавена \"Териториалната цялост на Украйна\", осъжда Кримската криза. Резолюцията има .България не може и не трябва да използва членството си в НАТО фасадно и с цел да бъде единствено консуматор на сигурност. Тя трябва да допринася към колективната сигурност, за да може да разчита на съюзническа подкрепа. Именно тази солидарност, гарантира на страната ни сигурност в този размирен свят, се казва в писмото на трите партии.", "date": "2017.12.28", "title": "Три партии предупреждават: ремонтирането на МиГ-овете в Русия не е българският национален интерес"}
{"url": "https://news.bg/int-politics/kitay-izsaska-na-sasht-da-ne-go-vinyat-za-epidemiyata-s-fentanil.html", "text": "Най-висшият държавен служител на Китай по борба с наркотиците обяви, че САЩ трябва да ограничат търсенето на наркотици, подхранващо епидемията в употребата на опиати там, вместо да изтъкват неоснователните твърдения, че Китай е основният източник на тези наркотични вещества, съобщава \"Асошиейтед прес\".Китай и САЩ работиха за изграждането на близки работни отношения за борба с глобалните потоци от незаконни синтетични наркотици, но сътрудничеството им остава проблематично.Ю Хаибин от Националната комисия за борба с наркотиците на Китай коментира, че са налице малко доказателства, показващи, че Китай е източник на голяма част от химикалите, използвани в производството на мощния опиоид фентанил.Той призова САЩ да обменят повече информация и полицейска разузнавателна информация с китайските власти, като допълни, че неограниченото предписване на болкоуспокояващи и разпуснатите културни нагласи към наркотиците са довели до огромно търсене на опиоиди в САЩ.", "date": "2017.12.28", "title": "Китай \"изсъска\" на САЩ да не го винят за епидемията с фентанил "}
{"url": "https://news.bg/crime/chetvarti-obvinen-po-deloto-sreshtu-mozaka-na-sudzhukgeyt.html", "text": "Софийската градска прокуратура (СГП) повдигна обвинение спрямо още един човек по делото срещу \"мозъка\" на Живко Мартинов. Обвинен е него близък приятел - Петър Малджиев.Петър Малджиев е обвинен за две престъпления - закана за убийство и опит за принуда. Той е четвъртият обвиняем по делото, по което вече бяха привлечени към наказателна отговорност от ПП ГЕРБ , бившият директор на ОДМВР - Добрич -  и директорът на Областна дирекция по безопасност на храните в Добрич .В хода на разследването до настоящия момент е установено, че Малджиев е близък приятел на обвинените. Той бил собственик на два хотела в курортно селище Кранево, притежавал и казино в град Добрич, както и други търговски обекти. Назад във времето е бил шеф на \"Аполо и Болкан\" и е бил свързан с бившите силови групировки.Във връзка с започналото наказателно производство срещу Живко Мартинов, през месец ноември тази година Малджиев се заканил с убийство на двама от свидетелите по делото, а спрямо трети се опитал да упражни принуда, като го заплашил със саморазправа, за да го мотивира да оттегли вече депозирани показания срещу Мартинов и Колев.Ако бъде признат за виновен Малджиев може да получи наказание \"лишаване от свобода\" за срок до 6 години за всяко едно от престъпленията.Понастоящем спрямо Малджиев е взета мярка за неотклонение \"подписка\".Припомняме, срещу бившия депутат от ГЕРБ Живко Мартинов са повдигнати общо . Сред тях са обвинения за изнудване, обвинение за закана с убийство, обвинение за лично укривателство, принуда и престъпление срещу реда на управление. Определена му е \"парична гаранция\" в размер на 5 000 лв.Веселин Колев е привлечен към наказателна отговорност за закана с убийство, принуда и подбуждане към лъжесвидетелстване. Определена му е мярка за неотклонение \"подписка\".", "date": "2017.12.28", "title": "Четвърти обвинен по делото срещу \"мозъка\" на \"Суджукгейт\""}
{"url": "https://news.bg/regions/15-metrovo-parche-ot-izolatsiya-na-detska-gradina-se-sruti-v-shumen.html", "text": "Падна 15-метрово парче от изолацията на детска градина в Шумен.Инцидентът е станал тази сутрин, съобщи БНТ. Става въпрос за детска градина \"Конче вихрогонче\" в Шумен. Няма пострадали хора - в детското заведение не е имало хора, защото децата са във ваканция.Парчето от изолацията е било огромно - около 15 метра. То се е отлепило около 7 часа сутринта. За инцидента са сигнализирали хора, живеещи в близост до детската градина. Те са чули шума от падането на изолацията.От общината са реагирали веднага на сигнала и са се свързали с фирмата, която е правила ремонт на заведението. Ремонтът е бил през 2012 година и е осъществен по европрограма за за \"Внедряване на мерки за енергийна ефективност в образователна инфраструктура\" за над 5 200 000 лв. Самото саниране на детската градина е струвало 200 000 лв.От община Шумен посочват, че гаранционният срок е изтекъл, но фирмата се е ангажирала да помогне за възстановяването на щетите.", "date": "2017.12.28", "title": "15-метрово парче от изолация на детска градина се срути в Шумен"}
{"url": "https://news.bg/world/otmeneni-poleti-ot-velikobritaniya-do-balgariya.html", "text": "Стотици хора са блокирани на Летище \"Станстед\" в Лондон заради лошото време във Великобритания.Поради леда и снеговалежа на Острова, много самолети не са излетели от летището, съобщи Нова. Между тези самолети има и полети до България - самолетът от Лондон, който трябваше да пристигне на Терминал 2 на Летище \"София\" в 3.30 часа, е бил отменен.Има информация за отменени полети и от Летище \"Лутън\", намиращо се в град Лутън, Англия. От там също има полети до България.През днешния ден има още полети от \"Станстед\" и \"Лутън\" до България, но все още не е ясно дали лошото време ще се отрази на тях.", "date": "2017.12.28", "title": "Отменени полети от Великобритания до България"}
{"url": "https://news.bg/politics/da-opolzotvorim-shansovete-na-evropredsedatelstvoto-ochakva-kaloyan-pargov.html", "text": "Лидерът на БСП-София Калоян Паргов се надява страната ни да оползотвори шансовете, които дава Европредседателството. \"Каква част от възможности, които ни се предоставят, ще реализираме, предстои да видим в хода на самото председателство. България трябва да отстои своите позиции в рамките на транспортната политика\", коментира той пред News.bg.\"Трябва да заложи възможности за реализиране на своите интереси по отношение на общата селскостопанска политика и насърчаване на българското производство и неговото присъствие на българския пазар за сметка на чуждата продукция, на която даваме предимство в последните години.Приоритетът Западни Балкани е безспорен. Икономическото сътрудничество би трябвало да бъде в основата на нашия интерес по отношение на целите Балкани. Надявам се председателството да мине в един ползотворен дух, не само за България, но и за цяла Европа\", каза Паргов.", "date": "2017.12.28", "title": "Да оползотворим шансовете на Европредседателството, очаква Калоян Паргов"}
{"url": "https://news.bg/interviews/lipsata-na-prozrachnost-e-sinonim-za-stolichna-obshtina.html", "text": "Догодина София ще разполага с рекорден бюджет. За какво обаче няма да стигнат парите, според Вас и как най-правилно трябва да се изразходват средствата?София няма да разполага догодина с рекорден бюджет, защото е имало и по-големи бюджети, но резултатите от тях не са забележителни. Има увеличение на бюджета на столицата заради един единствен факт и това е повишаване на прага на минималната работна заплата и осигуровките. Като цяло бюджетът, като структура и приоритети, е същият, както през изминалата година. Има добавен един нов приоритет - борбата с мръсния въздух. Ако не беше БСП и тази година нямаше да стане ясно, че в София дишаме мръсен въздух, който 5 пъти надвишава нормата. Бюджетът на София няма да реши нито един проблем за поредна година, което е жалко. Единственото съществено, което ще се случи, е изграждането на третия метродиаметър. Нищо друго като проблем няма да бъде решено. Нито ще има достатъчно средства, за да може да оправят разписанията на градския транспорт. Нито ще има повече средства за голяма част от уличната мрежа, която е над 20 000 километра и продължава да е с асфалт от времето на социализма. Нито ще оправим бордюрите, плочките и цялата заобикаляща ни действителност в големите столични квартали - спални, така че хората, което живеят в тях, да се почувстват европейци. Нито с предложените мерки ще се реши трайно проблема с мръсния въздух. Продължава да има още несанирани детски градини, недоразширени, неоправени физкултурни салони и въобще училищни бази.Вие какво предлагате като алтернатива?Ние предлагаме програмно финансиране на база програми, политики и реално, прозрачно, харчене на парите. Много често липсата на прозрачност е синоним за това, което става в Столична община. Това, което предлагаме, е да се концентрираме върху решаването на проблемите на районите на София, където живее преобладаващата част от софиянци. Към подобряване на инфраструктурата, на всички малки, квартални улички, не само на големите булеварди. Да се сложи ред в паркирането, като започнем да инвестираме в изграждането, дали сами, дали на базата на публично-частно партньорство, на буферни паркинги около идеалния център, за да приберем автомобилите. А не да вдигаме таксата за паркиране четири - пет пъти под претекст, че така въздухът ще стане по-чист. Предлагаме повече инвестиции в култура и по-конкретно в столичните читалища, които са над 100 на брой и са в окаяно състояние, защото Столична община неглижира грижата за тях. Когато искаш да постигнеш нещо съществено, трябва да действаш последователно за справянето с проблемите.Как ще коментирате мерките, които предлага СО за справяне с мръсния въздух? До колко те ще са ефективни?Те са палеативни. Ние от БСП предложихме три конкретни неща. Когато е мръсно, трябва да се чисти по-често, така както правим в своя дом, а не веднъж или два пъти в годината. Всички ние плащаме данъци и такси за това улиците, булевардите, градинките, които са част от нашия общ дом - София, да бъдат чисти и поддържани. Столична община трябва редовно да мие навсякъде, не само на отделни места. Настояваме ежемесечно да се мият улиците и булевардите. Също така редовно да се чистят канавките и шахтите, защото често пъти, след малко по-силен дъжд, ни трябват гумени ботуши и лодки, за да преминем през реките и езерата, които се образуват. Предлагаме също така да спре използването в обществения транспорт на горива, които замърсяват въздуха, специално за дизела говоря, и да се премине към газ метан и към електробуси. Това най-после г-жа Фандъкова и ГЕРБ го осъзнаха, но след като до преди година и половина купуваха дизелови автобуса, при това със средства от оперативната програмата за развитие на околна среда. Във връзка с големия проблем с ползването на твърди горива в немалко къщи в и около София, предлагаме не само да се затегне контрола, но и да се подпомогнат най-бедните домакинства да използват екологични енергоносители, с помощ от държавата и като отговорност на общината. В противен случай ще продължим да се залъгваме, че инвестираме милиони, а накрая пак ще се окажем с превишени норми на замърсяване на въздуха.Общината планира точно в районите, където хората се отопляват с горенето на дрехи, гуми и друг подръчен материал, да ги убеждава с молби да преминат към други средства за отопление. Очевидно тези хора нямат средства, така че дали СО ще има финансовата възможност да ги подпомага, както предлагате?Оказва се, че години наред Столична община събира повече средства от такса смет, отколкото харчи за почистване на града. Ние от БСП за пореден път поставихме въпроса къде отива тази разлика. Оказва се, че общината харчи тези пари за други дейности и пълни дупки в бюджета. Когато става дума за екология в съвременния свят, това означава, че трябва да плати повече или нещо да се оскъпи, за да може да се поддържа по-чисто и по-екосъобразно. Столична община, с неизразходвания остатък от такса смет, който на година е 15 - 20 милиона лева, трябва да стимулира тези домакинства или да ги подпомага да ползват екологични горива и енергоносители, като пелети например, както и да се предвидят енергийни помощи. И ако тези хора продължават да използват, каквото им падне, за да се отопляват, тогава да бъдат строго санкционирани.Ще реши ли проблемите на столичани т.нар. Закон за София?Закон за София няма, макар че много пъти сме настоявали за такъв. Има закон за устройство и застрояване на СО. Проект за изменение на този закон беше внесен в НС, с цел запушване на вратички в законодателството, които позволяват безразборното строителство на високи сгради. Този закон, за съжаление, е съобразен с Общия устройствен план на СО, което е грешна философия. София има нужда от нов общ устройствен план, който да реши всички тези проблеми. Това, което бихме подкрепили, е високо строителство да се осъществява само в определени зони на София, като се предвиди те да не са в близост до централната част. Истината е, че трябва да се намери златното сечение между частния инвеститорски интерес и обществения интерес.Има опасение, че този закон ще се отнася за бъдещи инвестиционни намерения, а не за стартирали проекти?Наистина законът не може да има обратно действие. На тези, които вече са започнали да строят, промените в закона няма да се отразят.Имате ли данни строителството на колко високи сгради са в ход?Точния брой може да Ви каже главният архитект, но ако съдим по народното недоволство, има поне 3 - 4 такива сгради в \"Лозенец\", \"Триадица\", \"Стрелбище\".Този закон ще запази ли културно-историческия облик на столицата, според Вас?Главният архитект работи по темата за нова визия на града. Въпрос на политическо решение на СОС е в каква посока ще се развива София, как ще изглежда централната градска част. Трябва ясно да се регламентира какви ангажименти ще имат собствениците на сгради, които са част от културно-историческото наследство на столицата.Ще се решат ли проблемите за опазването на зелените зони и междублоковите пространства?Би трябвало. С промените в ЗУЗСО за първи път се конкретизира какво означава междублоково пространство. Това е нещо, което ние приветстваме, тъй като такова понятие нямаше досега. Общината трябва да реши проблемите между инвеститорските претенции и обществения интерес. Мисля, че намирането на този баланс е в интерес на справедливостта.Предстои ни европредседателство. Ще успее ли страната ни да се утвърди като равноправен член на ЕС и ще успее ли да наложи своите приоритети и принципи?Първо ми кажете кои са принципите и приоритетите, защото приоритети като трите К на мен лично ми звучат кухо, а и не зная на кой български гражданин говорят нещо. Ако погледнем последните проучвания, българите не очакват от председателството нищо повече от това да се представим пред чужденците като гостоприемни домакини, нещо, с което сме известни. Каква част от възможности, които ни се предоставят, ще реализираме, предстои да видим в хода на самото председателство. България трябва да отстои своите позиции в транспортната политика. Трябва да заложи възможности за реализиране на своите интереси по отношение на общата селскостопанска политика, насърчаване на българското производство и неговото присъствие на българския пазар за сметка на чуждата продукция, на която даваме предимство в последните години. Приоритетът Западни Балкани е безспорен. Икономическото сътрудничество би трябвало да бъде в основата на нашия интерес по отношение на целите Балкани. Надявам се председателството да мине в един ползотворен дух, не само за България, но и за цяла Европа. Столична община има своите ангажименти към председателството. Надявам се дефицитите, които има в някои отношения, да бъдат наваксани, защото София ще бъде посетена от над 22 000 гости. Като цяло се надявам България да оползотвори шансове, които дава позицията на домакин на Съвета на Европа през първите 6 месеца на 2018 година.Господин Паргов, в навечерието сме на новогодишните празници. Какви са Вашите пожелания към читателите на News.bg?На Вашите читатели и на всички българи желая да бъдат здрави, силни и успешни. Да вярват, че най-доброто за България предстои, но всички заедно трябва да се потрудим, за да го постигнем. Когато хората са здрави, живеят достойно и са щастливи в Родината си, означава, че тя се развива добре. А за новата 2018 година да си пожелаем да бъде мирна и благодатна - за България, за Европа и за света.", "date": "2017.12.28", "title": "Липсата на прозрачност е синоним за Столична община"}
{"url": "https://news.bg/regions/namalena-vidimost-zaradi-magla-v-nyakolko-oblasti-v-stranata.html", "text": "Намалена видимост поради мъгла има в областите Пловдив, Пазарджик, Сливен, Монтана и Благоевград. Това съобщи Агенция \"Пътна инфраструктура\" относно състоянието на републиканските пътища в страната към 5.30 часа.Видимостта е ограничена до 50 метра в районите на Нова Загора (област Сливен); Асеновград, Й.Груева и Граф Игнатиево (област Пловдив); Калугерово (област Пазарджик).Видимостта е ограничена до 100 метра в района на Лом (област Монтана); Трилистник и Първомай (област Пловдив); Мало Конаре (област Пазарджик).Видимостта е ограничено до 150 метра в района на село Баня (област Благоевград).Рано тази сутрин температурите в страната са били в интервала от - 6° до + 10°. Времето над страната е предимно ясно с разкъсана облачност. Вятър духа в областите Монтана, Търговище, Силистра, София, Перник, Видин, Русе, Смолян, Добрич, Разград и Варна.Пътните настилки в по-голямата част от страната са сухи, на места - мокри, а по усойните и планински райони - частично заледени и обработени. Забранява се движението на моторни превозни средства, предназначени за превоз на товари с техническа допустима максимална маса над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. няма ограничения. няма ограничения. няма ограничения. няма ограничения. няма ограничения. няма ограничения.Проходи:", "date": "2017.12.28", "title": "Намалена видимост заради мъгла в няколко области в страната"}
{"url": "https://news.bg/world/13-dushi-sa-bili-raneni-pri-napadenieto-v-sankt-peterburg.html", "text": "Ранените хора при  са 13, съобщи РИА Новости.По думите на заместник-губернатора на града Анна Митянина при взрива в мол \"Перекресток\", намиращ се на улица \"Кондратьевский проспект\", са пострадали 13 души - 5 души са пострадали сериозно, трима са в болница в задоволително състояние, а 5 души са отказали да бъдат хоспитализирани, те са имали леки наранявания. Сред пострадалите няма непълнолетни лица.Стана ясно и че взривното устройство е било самоделно, с еквивалент на 200 грама тротил, с поразяващи частици.Службата за борба с тероризма в Русия е поела разследването на взрива. Работи се по версията за терористичен акт. Досега обаче групировка не е поемала отговорност за нападението.Нападението коментира и президентът на Русия Владимир Путин. По думите му атаката категорично е терористичен акт.Припомняме, самоделната бомба избухна около 18:30 ч. местно време в магазин, разположен на първия етаж в развлекателен комплекс в Санкт Петербург. В резултат на взрива няма сериозни разрушения в супермаркета. Повредени са само касов апарат, частично таван и една стена.Припомняме и че това е второто нападение в Санкт Петербург за 2017 година. На 3 април взривно устройство избухна в метрото в града, в участъка между метростанциите \"Сенная площадь\" и \"Технологически институт - 2\". Тогава загинаха 16 души, включително самият терорист. Друга експлозия в метростанция \"Площадь восстания\" беше предотвратена.Преди по-малко от две седмици стана ясно, че ЦРУ е помогнало на руските служби за предотвратяването на атентат в Санкт Петербург. Тогава Федералната служба за сигурност в Санкт Петербург арестува . По-късно бяха задържани още.", "date": "2017.12.28", "title": "13 души са били ранени при нападението в Санкт Петербург"}
{"url": "https://news.bg/politics/ot-1-yanuari-vdigat-zaplatite-na-voennite.html", "text": "От 1 януари ще бъдат увеличени заплатите в армията. Между 10 и 11% е увеличението, искаше ми се повече, но това са реалностите на бюджета. С тези 70-80 лева, които ще получат кадровите военнослужещи, няма как да привлечеш за около 720 лв. млад човек. Сега заплатите ще са около 800 лева. Това заяви военният министър Красимир Каракачанов пред БНТ.Каквито и номера да правят, . В България с всички приказки за прозрачност и борба с корупцията има закони, които могат да стопират всяка една поръчка. Това заяви Каракачанов по повод обжалването на ремонта на , за които бе поканена-фирмата-производител, но преговорите бяха обжалвани от украинска компания.Каракачанов даде пример с блокираната от 2 г. поръчка за храната на войската. Законът за обществени поръчки (ЗОП) трябва да е променен що се отнася до поръчки за националната сигурност, бойна техника - подобни процедури (обжалване, което спъва процедурите - б.р.) да не могат да бъдат правени.Каракачанов не изключва да има и геополитически причини за обжалване на преговорите с руския - \"тези играчи в България, които бяха свикнали 20 г. да се намесват при ремонта - няма как това да остане скрито. Аз няма да отстъпя, посредници в тази сделка няма да има\", категоричен е военният министър.Относно обжалванията, които спират големи поръчки, Каракачанов даде пример и с: \"фирма, регистрирана в циганска къща в Западен парк, която от години наред жали ТОЛ-системата. Държавата е направила закони, позволяващи всеки да жали\", заяви Каракачанов.Относно спрените преговори Каракачанов припомни, че военното министерство трябваше да получи 22 млн. лева за ремонт на изтребителите, на предишното заседание на МС са гласувани 19 млн. лева. Работната група приключи дейността си, може да започне с ремонтно-възстановителните дейности на самолетите. Жалбата е изпратена през Ди Ейч Ел от Киев, явно документът вероятно е написан от български адвокат, но няма документ, който удостоверява, че този човек има право да прави това. Няма превод на фирмата, от името на която е изпратена жалбата, заяви министърът.По закон при подобна жалба за отстраняване на нередностите изпращачът има три работни дни - днес, утре и на 2 януари 2018 г. Парите, които трябваше да усвоим до края на годината, правителството ще ползва за други цели. В средата на януари трябва да започне тази смешна сага. МО има част от парите, другите трябва да са осигурени целево, обясни Каракачанов.Относно ремонта на военнотранспортните самолети Спартан, служебното правителство е започнало преговори. Това е фирма-монополист, при подписването на договора не е включена клауза, която да регламентира, че част от обслужването на тези самолети може да бъде в нашите военноремонтни заводи. Договорът е подписан от 2004-2005 г., заяви Каракачанов и допълни, че е лесно е да се съгласиш с първата оферта.За проваления строеж на нови кораби - българската фирма, която сама се яви на конкурса, спечели го и после се отказа, министърът обясни, че причината е в промяната в закона, според която всички обществени поръчки се облагат с ДДС. Когато е гласувано на 2 юни 2016 г., няма ДДС. В края на годината сумата от 820 млн. лева (за строеж на два кораба - б.р.) е със 164 млн. лева по-малко заради 20% ДДС, уточни министърът. Едно от желанията е да сменим схемата за плащане. Да може с предварителни договори да се гарантира купуването на оръжието, което ще бъде по други цени. Всички цени по офертата, които са правени, са били към края на 2016 г. Първо ремонтираме и модернизираме трите фрегати, обясни предстоящите цели за развитие на Военноморските ни сили Каракачанов.Като представител на ОП Каракачанов обясни и споровете за развитие на парк Пирин. \"Инвестиционното намерение да се подложи на екологична оценка. Тази процедура е добре да се започне. Смятам, че проблемът с Банско трябва да е решен в полза на хората и на икономиката. Държавицата Андора има повече лифтове от цяла България. Няма да давам примери като Словения, Хърватско, Австрия, Швейцария. Целият този напън, които постоянно , трябва ясно да си формулира интереса - те (еколозите - б.р.) са против това да се правят магистрали, тунели или ще дава шанс за развитие на тези планински райони\", заяви военният министър преди началото на днешното заседание на МС, където ще се обсъжда и ски зона Банско.Същото е с проект преди много години за развитие на туризма в Странджа. Има лоби в ЕС от държави, които пречат за това. Всяка държава се бори за своите интереси - по-големите, по-хитрите печелят за сметка на тези, които се плашат, каза Красимир Каракачанов относно развитието на зимния туризъм.", "date": "2017.12.28", "title": "От 1 януари вдигат заплатите на военните"}
{"url": "https://news.bg/crime/grazhdanki-spretnaha-aktsiya-na-stolichni-dzhebchiyki.html", "text": "Ограбена жена и нейната приятелка успяха да установят и заловят група джебчийки в София, задигнали портфейла от чантата ѝ в трамвай № 7.Кражбата е станала на 22 декември. Поради авария тогава градският транспорт в столицата се движеше с големи закъснения.С цел да спести от задръстванията Гергана Попова се качва в трамвай № 7. С нея се качили и 4 жени и 11-годишно момиче, които впоследствие създали суматоха и блъсканица в трамвая. Тогава те успели да задигнат портфейла на жената от чантата ѝ.Жертвата разбрала, че е обрана по-късно. Тя обаче се сетила кога най-вероятно портфейлът ѝ е бил откраднат и решила да се върне по същата линия, за да издири джебчийките.\"Бях с приятелка и когато разбрахме, че портмонето ми е откраднато, тръгнахме да ги търсим\", разказва Попова. По думите ѝ тя и приятелката ѝ се качили на трамвая обратно и слезли след една спирка. Там те проверили кошовете за боклук, където намерили не едно, а три портмонета.Тогава жената се обадила и на полицията. Полицейски служител дал напътствия на жертвата.Жената продължила да търси групата джебчийки из София и успяла да ги засече в трамвай на спирка на НДК. Джебчийките обаче се усетили, че ги следят и се опитали да се измъкнат - те се опитали да слязат от трамвая веднага щом двете жени се качили. Гергана обаче изпълнила напътствията на полицая и казала на ватмана да не отваря вратите.Хората в трамвая започнали да недоволстват, че ще закъснеят за работа заради създалата се ситуация. Имало и хора обаче, които били готови на саморазправа с джебчийките.След като били задържани, групата обирджийки се опитала да излъже и полицейските служители, но без успех. По-късно в районното управление пристигнали още две потърпевши, които също разпознали групата.Джебчийките са били задържани за срок от 24 часа, след което са били освободени. Към момента няма информация дали срещу тях е повдигнато обвинение и дали тече разследване до установяването на съпричастността им и към други кражби и обири.", "date": "2017.12.28", "title": "Гражданки спретнаха акция на столични джебчийки"}
{"url": "https://news.bg/education/polyarnitsite-ni-montiraha-mareografska-stantsiya-za-tselogodishen-zapis.html", "text": "За пръв път, не само в Антарктида, но и извън България, беше монтирана мареографска станция за целогодишен запис на колебанията на морското ниво. Това съобщи в писмо до медиите проф. Христо Пимпирев, директор на Българския антарктически институт от базата ни на остров Ливингстън.Монтирането на мареографската станция стана след няколкодневна снежна буря по изпълнението на научните проекти от Националната програма за полярни изследвания. За пръв път, не само в Антарктида, но и извън България, беше монтирана мареографска станция за целогодишен запис на колебанията на морското ниво - количествен показател за климатичните промени.Получените резултати за глобалното затопляне ще бъдат интерпретирани от доц. Борислав Александров. Поставянето на станцията на 3.5м под повърхността на Южния океан, при силен ледоход, изискваше голям професионализъм от логистичния екип и водачите на лодки Зодиак.Вече е започнато предаването на данни, в реално време, от изградената в близост до ледник Перуника сеизмична станция. С тези данни главен асистент Гергана Георгиева и физикът Васил Гурев ще проследят динамиката в движението на топящите се ледници в условията на променящия се климат.Заснемането на ледената повърхност с дрон от физика Олег Василев ще представи фотограметричен модел на ледниците на остров Ливингстън за следене на тяхното движение и определянето на степента на затопляне на климата в западна Антарктида.Главен асистент Милка Елшишка откри много нови представители нематоди в замръзналата почва (пермафрост). Тяхното изучаване ще позволи да се определи адаптацията на тези безгръбначни към климатичните промени.Проф. Николай Цанков изследва промените, които настъпват в кожата в суровия антарктически климат и тяхната профилактика.На място започна и заснемането на игралния филм \"Писма от Антарктида\", уточняват в съобщението от ледения континент.", "date": "2017.12.28", "title": "Полярниците ни монтираха мареографска станция за целогодишен запис"}
{"url": "https://news.bg/regions/spirat-vremenno-vodata-v-chasti-na-stolichniya-kvartal-vrazhdebna.html", "text": "Днес временно ще се преустанови водоснабдяването в части от квартал \"Враждебна\", съобщи \"Софийска вода\".Спирането на водата е във връзка с диагностика на уличен водопровод на ул. 2 в квартала. Поради това водоснабдяването ще бъде прекъснато от 9.30 до 17.30 часа за улиците № 1, 2, 60 и 61.При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. 2 на ъгъла с ул. 25.", "date": "2017.12.28", "title": "Спират временно водата в части на столичния квартал \"Враждебна\""}
{"url": "https://news.bg/crime/chetirima-postradali-pri-katastrofa-na-politseyski-mikrobus-i-2-koli.html", "text": "Четирима души са контузени при сблъсък на полицейски микробус \"Форд\" и две коли марка \"Рено\" във Варна, съобщиха от МВР.Инцидентът е станал в ранните часове на 28 декември, на кръстовището на бул. \"Цар Освободител\" и бул. \"Осми Приморски полк\". По информация на полицията няма сериозно ранени хора.Пострадалите са 47-годишният водач на полицейския автомобил, 42-годишният водач на един от автомобилите \"Рено\" и двама пътници от автомобилите.Изясняват се причините и обстоятелствата, довели до възникване на инцидента. По случая е образувано следствено дело. Направените проби за употреба на алкохол и наркотици от страна на водачите са отрицателни.Малко по-късно от Варненската прокуратура съобщиха, че разследват катастрофа със специализиран полицейски автомобил на следовател. По информация на прокуратурата, инцидентът е предизвикан от специализиран полицейски автомобил.Около 3 часа рано тази сутрин на кръстовището на бул. \"Цар Освободител\" и бул. \"Осми Приморски полк\" полицейски микробус \"Форд транзит\", преминавайки на червен сигнал на светофарната уредба, се блъска в таксиметров автомобил \"Рено меган\". От удара таксито се блъска в друга кола, като преминава през разделителната мантинела.", "date": "2017.12.28", "title": "Четирима пострадали при катастрофа на полицейски микробус и 2 коли"}
{"url": "https://news.bg/regions/spasiha-kuche-vlacheno-ot-kola-v-buzovgrad.html", "text": "Ужасяваща история с куче отново предизвика силно недоволство в обществото.Снимки в социалните мрежи показват как куче в безпомощно състояние е било влачено от кола в центъра на Бузовград.Случката е станала на 25 декември, съобщи Нова. Тогава жена вижда как автомобил влачи безпомощното животно и се втурва да спаси кучето.Жената успява да спре автомобила и да спаси кучето. \"Съпругът ми и аз забелязахме кучето и започнахме да крещим. А човекът спря колата и попита какво се случва\", разказва очевидката. По думите ѝ кучето едва дишало, а навсякъде имало кръв.Кучето е било отнето от собственика му, който разкрил, че е вързал животното, защото го предупредили, че то е много лошо и хапе.Снимката от случката се разпространи изключително бързо в интернет пространството и предизвика огромна вълна от недоволство. Към момента за пострадалото животно се грижи природозащитна организация.", "date": "2017.12.28", "title": "Спасиха куче, влачено от кола в Бузовград"}
{"url": "https://news.bg/politics/za-lukarski-nyama-drama-i-druga-partiya-da-obitava-rakovski-134.html", "text": "Няма нищо драматично в това да има и друга партия на емблематичния адрес \"Раковски\" 134. Това заяви настоящият лидер на СДС Божидар Лукарски, пред bTV.Той посочи, че имат добра комуникация с Валери Симеонов и НФСБ и двете партии са си разделили обитанието на столичния адрес.\"Много партии имаха желание да са на това място, НФСБ все пак управляват и нямат своя сграда в София\", коментира той и поясни, че и сините остават в сградата.В момента все още се изчистват процедурите за ремонти и наеми. За сега няма фондация, която да плаща наема, но интерес има, каза той.СДС подкрепят втори лифт на Банско, но по законен начин, заяви Лукарски. Според него нито блокиране на пътища, нито протести са решение на казусите в Пирин. \"Но къде бяха протестиращите, когато се изсичаше гората след пожарите в Кресна\", запита риторично Лукарски.", "date": "2017.12.28", "title": "За Лукарски няма драма и друга партия да обитава \"Раковски\" 134"}
{"url": "https://news.bg/crime/na-29-dekemvri-kat-sofiya-registrira-koli-do-13-chasa.html", "text": "Регистрацията на автомобили в столичния отдел \"Пътна полиция\" на 29 декември в столичния отдел \"Пътна полиция\" ще бъде до 13:00 часа, съобщиха от МВР.До края на работния ден ще бъдат извършвани само административни услуги, свързани с прекратяване на регистрация, уточниха от МВР.Прекратяването на регистрация на пътни превозни средства е с цел брак, спиране от движение и др.", "date": "2017.12.28", "title": "На 29 декември КАТ-София регистрира коли до 13 часа"}
{"url": "https://news.bg/world/uvelichavat-se-zhertvite-ot-atentata-v-kabul.html", "text": "40 души достигна броят на загиналите от атентата в афганистанската столица Кабул, съобщи РИА Новости, цитирайки агенция Пажвак, която се позовава на представител от вътрешното министерство на Афганистан.По данни на агенцията, по-рано бяха получени данни за 30 ранени, а по-предишните данни бяха за 13 загинали и над 50 пострадали.Взривът стана в четвъртък сутринта в западната част на града. Целта на атаката, по предварителни данни, бе местната информационна агенция и културен център.Както съобщава телевизия 1TV с позоваване на зам.-прессекретаря на вътрешното ведомство Нусрата Рахими, първото взривно устройство е задействано от камикадзе. По-късно са сработили две магнитни мини, закрепени на стените на културния център. По думите на Рахими, всички жертви са станали в резултат на . Към момента нито една от действащите терористични групировки в региона не е поела отговорност за атаката. По данни на телевизията, радикалното движение \"Талибан\" отрича съпричастност към взрива.Припомняме, на 25 декември 2017 г. мъж камикадзе се взриви пред сградата на афганистанската национална разузнавателна агенция около 8 часа сутринта.", "date": "2017.12.28", "title": "Увеличават се жертвите от атентата в Кабул "}
{"url": "https://news.bg/politics/bansko-blokira-e79-prirodozashtitnitsi-na-protest-pred-ms.html", "text": "Два протеста в страната по един и същи въпрос - да има ли нови съоръжения в ски зоната на Национален парк \"Пирин\".Към момента тече последното заседание за годината на Министерския съвет. Очаква се на това заседание да бъде решено дали да има изменения в плана за управление на Национален план \"Пирин\".Първият протест - природозащитници протестират пред сградата на Министерски съвет. Те са категорично против изграждането на втори лифт в Банско, както и разширяването на ски зоната там.Тома Белев, един от протестиращите пред МС, посочи пред bTV, че най-важно е да се отбележи, че Национален парк \"Пирин\" е част от националното и световно природно наследство и като такова следва да бъде запазено. По думите на Белев в Пирин има уникални вековни гори със средна възраст над 110 години.\"Всяка една писта е свързана със съответните съоръжения за обслужване на посетителите като ресторанти, заведения, съоръжения за изкуствен сняг. Нас ни притеснява нарушаването на законите, защото всяко едно действие в националния парк трябва да бъде подложено на екологична оценка, а в случая такава няма\", обясни активистът и допълни, че предложението на община Банско от 2013 година не е съпроводено с такава оценка.Недоволстващите активисти пред МС носеха плакати с надписи: \"Пирин в натура, не в арматура\", \"Пирин не е коледен подарък\", \"Спасете Национален парк Пирин\" и други.Вторият протест - на главен път Е79, при разклона за Симитли, и в Банско. Там жителите на зимния курорт за пореден път се събраха, за да изразят своята позиция по въпроса. Те са категорични, че втори лифт на Банско задължително трябва да има, за да може да се развива ски туризма в региона.Пред bTV кметът на Банско Георги Икономов заяви категорично, че ще се стигне до блокиране на пътища. Така и стана -  протестиращите блокираха Е79 при разклона за Симитли за кратко. Блокадата беше предвидена за 10 часа, на мястото се събраха стотици протестиращи, които бяха предвождани от кметовете на Банско и Симитли. Недоволстващите развяваха плакати с надписи: \"Народът на Банско срещу зеления рекет\", \"Последна година без втора кабинка\", \"Искаме бъдеще за децата си\". Блокадата на Е79 продължи около 20 минути.\"Това е митинг, с който искаме да изразим нашата подкрепа, за да бъдат приети исканията, община Банско които предостави на Министерството на околната среда и водите, а именно да бъде променен Планът за управление на парк \"Пирин\", така че да се даде възможност за изграждане на втора кабинка, нови писти, лифтове, ако се наложи, и всичко, което би спомогнало развитието на ски туризма и ски спорта в региона\", посочи Икономов. По думите му еколозите у нас са против всичко, а Пирин въобще не е сечена.\"Не знам до кога ще търпим така наречените екологични организации да твърдят, че се взимат незаконни решения на ниво правителство, което е пълна глупост. Този въпрос, който днес ще се гледа на МС, е поставен още през 2013 година. Тогава той е минал всички процедури, изискващи се по закон, включително и Висш екологичен експертен съвет го е приел и го е препоръчал на МС да бъде приет. Тоест висшият екологичен орган на държавата казва, че всичко е наред, а двама-трима еколози твърдят, че това е незаконно\", обясни Икономов и допълни, че разширяването на ски зоната в района на практика няма да доведе на повече замърсяване, а точно обратното - със строежа на втори лифт ще се ограничи влизането на повече превозни средства в планината, замърсяването от което би могло да бъде в пъти повече. Според Икономов изграждането на втори лифт няма да бъде в нарушение.По-рано днес военният министър Красимир Каракачанов коментира въпроса за втория лифт на Банско. По думите му проблемът с Банско трябва да се реши в полза на хората и на икономиката. \"Държавицата Андора има повече лифтове от цяла България. Няма да давам примери като Словения, Хърватско, Австрия, Швейцария. Целият този напън, които постоянно пречат на държавата, трябва ясно да си формулира интереса - те (еколозите - б.р.) са против това да се правят магистрали, тунели или ще дава шанс за развитие на тези планински райони\", категоричен бе Каракачанов.", "date": "2017.12.28", "title": "Банско блокира Е79, природозащитници на протест пред МС"}
{"url": "https://news.bg/politics/neno-dimov-ima-1-chas-ot-borisov-da-reshi-za-pirin.html", "text": "Премиерът Бойко Борисов е дал един час срок на министъра на околната среда Нено Димов да проучи въпроса за Пирин и да се произнесе.Кабинетът ще разгледа плана за управление на Пирин, в който се включва изграждането на втори кабинков лифт.Иначе Министерски съвет приключи със заседанието си за днес, но след 11.30 часа ще се разгледа спорната за еколозите точка.Стана ясно, че премиерът е заявил, че има пълно доверие на Нено Димов и затова министърът ще носи отговорност от тук нататък за бъдещето на Пирин.Тази сутрин се проведоха поредните . Жители на Банско блокираха за кратко Е79 с искането управляващите да разрешат строежа на втори лифт в концесионираната зона. А пред Министерски съвет се събраха отново еколози, които се обявяват в защита на парка под егидата на ЮНЕСКО.Очаквайте подробности!", "date": "2017.12.28", "title": "Нено Димов има 1 час от Борисов да реши за Пирин"}
{"url": "https://news.bg/press/karvava-koleda-16-zhertvi-po-patishtata-za-3-dni-vlastta-si-pravi-nov-udoben-sad.html", "text": "Според нарушенията: гражданската може да стигне до 400 лв. или да падне до 80 лв.Гражданската отговорност ще се изчислява по нова методика от тази година, но не от 1 януари, какъвто бе първоначалният план.Той предвиждаше още от началото на годината цената на задължителната полица да се определя по системата бонус-малус, което означава системните нарушители на пътя да плащат по-скъпа, а изрядните шофьори - по-евтина застраховка.Кървава Коледа - 16 жертви по пътищата за 3 дниШестнадесет души загинаха за 3 дни по Коледа - на 23, 24 и 25 декември. Десетки български семейства в Хасковско, Пловдивско и Врачанско бяха почернени навръх празника.Около 1 ч през нощта на 24 декември \"Ауди\" се вряза в бетонен гараж, проби го и излезе от другата му страна. На място бяха убити трима младежи. Единият от тях карал с 220 км/ч, когато изтървал волана. Немският автомобил излязъл от пътя и прелетял близо 50 метра над поляна с трева, преди да се удари в гаражната клетка.27 960 нашенци с пенсии в евро27 926 българи получават пенсии от чужбина, показват данни на Националния осигурителен институт (НОИ) за деветмесечието на годината. Това са хора, които са работили зад граница и вземат пенсии на база на международни спогодби и европейски регламенти.Карадайъ: ДПС ще приеме заблуденитеЗаблудените ще бъдат приети обратно в ДПС, но предателите нямат никакъв шанс. Това отбеляза на митинг в Могиляне и Момчилград председателят на Движението Мустафа Карадайъ.Около 2000 души се събраха в кирковското село Могиляне в памет на жертвите на възродителния процес от преди 33 години. Селото е знаково, защото там са загинали трима души при сблъсъци с милицията през зимата на 1984 година.Властта си прави нов удобен съдУправляващите измислиха нов начин да си осигурят удобни съдебни решения и служебна победа по делата, които данъкоплатците водят срещу тях. За целта ще си създадат Централен административен съд, който ще гледа огромна част от делата срещу актовете на властта.Идеята е предложена с промени в Административнопроцесуалния кодекс (АПК) от юридическото \"острие\" на ГЕРБ Данаил Кирилов, който е председател на правната комисия, и от Христиан Митев от \"Обединени патриоти\".С дежурното оправдание, че \"в Европа е така\", в новия съд ще бъдат пратени на първа инстанция делата за обжалване на обществените поръчки и на изборите, жалбите срещу актовете на регулаторите - Комисията за защита на конкуренцията, за регулиране на съобщенията, за финансовия надзор, енергийното и водно регулиране, актовете на БНБ.Кабинетът прехвърли имот на СУ на ВССС решение от 20 декември т.г. правителството предостави на Висшия съдебен съвет правото на управление върху имот на бул. \"Александър Стамболийски\", 82 в София. Теренът от 8020 кв. м и построената в него сграда били с отпаднала необходимост за болница \"Лозенец\". Те ще бъдат използвани за нуждите на специализираните органи на съдебната власт - съд и прокуратура.Сградата е дадена на болницата от СУ за подготовка на студентите по медицина в университета. \"Не знам, не мога да ви кажа. Нищо не знам. Трябва да се запозная\". Така директорът на болница \"Лозенец\" и декан на Медицинския факултет в СУ \"Св. Климент Охридски\" проф. Любомир Спасов отговоря на \"Офнюз\" защо е предложил или разрешил на МС прехвърлянето на имота.Паркът в края на градаСанаториумът. Така го нарича Светослав, който живее там вече 5 години. \"Прибирам се и не трябва да мисля за някакви неща, които да ме тормозят\", обяснява 41-годишният служител на банка.Обяснимо е. Комплексът \"Резиденшъл парк\", който се намира до \"Младост\" и Бизнес парка, е като малък тих град в града. Той е невидим за повечето хора заради локацията си (отвъд Околовръстното, на пътя към Бистрица) и заради оградите, които го затварят за външния свят. За да влезеш в него, трябва или да си жител на комплекса, или да си поканен от живеещ там. Когато се разхождаш из парковете и улиците му, наистина имаш усещане за почивен комплекс. \"Има хора, които отиват на почивка някъде, връщат се след два дни и казват \"ми там е по-лошо оттук\", казва Георги Ранчев, директор на управляващото дружество \"Линднер имобилиен мениджмънт\".", "date": "2017.12.28", "title": "Кървава Коледа - 16 жертви по пътищата за 3 дни, Властта си прави нов удобен съд"}
{"url": "https://news.bg/world/grupirovka-poe-otgovornost-za-bomba-v-atina.html", "text": "Групировка, нарекла се Група на народните бойци, пое отговорност за взрива пред сградата на апелативния съд в Атина, предаде в. \"Катимерини\".Бомбата избухна на 22 декември. За щастие нямаше убити и ранени, но на сградата бяха нанесени материални щети.Гръцките медии припомнят, че Групата на народните бойци минава за близка до разбитата терористична групировка \"17 ноември\".Обявилите се за народни бойци обвиняват съда, че подкрепя политиците и техните практики за затягането на коланите и икономии.През 2013 г. и 2015 г. групировката пое отговорност за няколко бомбени нападения.", "date": "2017.12.28", "title": "Групировка пое отговорност за бомба в Атина"}
{"url": "https://news.bg/world/v-rumaniya-razsledvat-top-chinovnik-za-koruptsiya.html", "text": "Бившата председателка на Централната избирателна комисия в Румъния Ана-Мария Петру е изправена пред съда по нови обвинения в корупция, разкриват местните медии.Миналия декември тя беше обвинена за търговия с влияние и две обвинения в пране на пари. Тя подаде оставка от ЦИК веднага след арестуването си през ноември 2016 г.Само през декември миналата година 91 обвиняеми са били осъдени окончателно по дела за корупция. През 2015 г. пък на съд са били изправени пет пъти повече министри и народни представители в сравнение с 2013 г. - 1250 души, като общата сума на парите, дадени като подкупи, възлиза на 431 милиона евро.Съдебната сага срещу Ана-Мария Петру обаче може да надмине всички досегашни разследвания по размера на взетите подкупи.", "date": "2017.12.28", "title": "В Румъния разследват топ чиновник за корупция"}
{"url": "https://news.bg/health/ideya-patsientat-da-si-plashta-vhod.html", "text": "Пациентите да плащат входна такса за прием в болница е предложил представителят на работодателите в надзора на здравната каса Боян Бойчев. Мярката щяла да затегне приема без нужда, но това фактически би въвело официално доплащане, съобщава в. \"Телеграф\".Идеята била обсъдена на последното заседание на надзорния съвет на НЗОК, когато в доклада си шефът на касата проф. Камен Плочев посочил свръххоспитализациите като един от големите проблеми в сектора. Пациенти лежели ненужно, но нямало как да се намали безсмисления оборот на болни хора.Клиничната пътека от алгоритъм се превърна във финансов чек - колкото пътеки отчетеш, толкова пари ще ти дадат, независимо дали е имало нужда, казва проф. Плочев. Тогава Бойчев предлага възможно решение - самофинансиране от страна на пациента на влизането в болница.", "date": "2017.12.28", "title": "Идея: Пациентът да си плаща вход"}
{"url": "https://news.bg/world/drakonovski-merki-za-sigurnost-v-nyu-jork.html", "text": "Драконовски мерки за сигурност ще посрещнат всеки, който иска да посрещне Нова година на Таймс скуеър.Това съобщава телевизия Ей Би Си. Медията се позовава на полицията в Ню Йорк.Очаква се в новогодишната нощ на Таймс скуеър да се съберат около 1 милион души, за да отпразнуват заедно настъпването на 2018 г.Там мерките за сигурност предвиждат засилени полицейски патрули, поставянето на заграждения на основните кръстовища, както и спирането в близост до тях на камиони с пясък.Градските власти и силите на реда ще ограничат движението на камионите.Междувременно на Таймс скуеър започна монтирането на прочутата топка.Ислямска държава вече заплаши Ню Йорк с атентати заради намесата на САЩ в Сирия и Ирак.", "date": "2017.12.28", "title": "Драконовски мерки за сигурност в Ню Йорк"}
{"url": "https://news.bg/world/trenirovka-na-turskite-parashutisti.html", "text": " В социалните медии беше разпространен клип на скок от самолет на турски парашутисти.На него се вижда подготовката и скокът на близо две дузини бойци от специалните части на Анкара.Той беше разпространен на страницата във Фейсбук на в. \"Милиет\". ", "date": "2017.12.28", "title": "Тренировка на турските парашутисти"}
{"url": "https://news.bg/int-economics/sasht-sreshtu-rusiya-za-pristanishteto-na-solun.html", "text": "Кой стой зад отложеното подписване на договора за концесията на 67% от пристанището в Солун.Това коментира в. \"Вима\".Процедурата беше насрочена за 15 декември, но в последния момент тя беше отложена с мотива, че издаденият акредитив е от руска банка, която наскоро е била поставена под Централната банка на Русия.В началото на декември посланикът на САЩ в Атина Джефри Пайет каза пред Американко- гръцката търговска камара, че има случаи на инвестиции в Гърция, които пораждат безпокойство.\"Виждахме трудностите при приватизацията в Гърция, както в пристанището в Солун, където не е ясно кои са всъщност частните инвеститори и откъде идват парите им\", каза Пайет.В консорциумът освен руският бизнесмен с гръцки корени Иван Савидис влизат френска, китайска и германска компании. За него се смята, че е се ползва с благословията на международните кредитори на Гърция. Те настояват правителството в Атина да провежда по-бърза политика на раздържавяване на активите в замяна на получените спасителни траншове.В края на октомври гръцкият премиер Алексис Ципрас беше на визита при американския президент Доналд Тръмп. След завръщането му в Атина започнаха проблемите с концесията за пристанището в Солун.Концесията на пристанището трябва да бъде одобрена от комисията по конкуренцията и след това да бъде ратифицирана от парламента.", "date": "2017.12.28", "title": "САЩ срещу Русия за пристанището на Солун"}
{"url": "https://news.bg/world/buryata-bruno-udari-ispaniya.html", "text": "Бурята Бруно отне живота на двама души в Испания, съобщиха иберийски медии.Единият смъртен случай е регистриран в каталунския курорт Сегур де Калафел.Там мъж е паднал от балкона на жилището си. Той е бил съборен от порива на бурен вятър.Втората жертва е от Майорка, където мъж се удавил край бреговете на острова.Той се е опитвал да се прибере с яхтата си.Силните ветрове на бурята Бруно повалиха пътни знаци и счупиха клони. Общо 11 провинции в областите Галисия, Астурия и Страна на баските бяха поставени в състояние на тревога.", "date": "2017.12.28", "title": "Бурята Бруно удари Испания"}
{"url": "https://news.bg/world/samo-dnes-v-turtsiya-sa-osadeni-27-dushi-za-vrazki-s-feto.html", "text": "В сряда най-малко 27 души в сряда са били осъдени на затвор в Турция по обвинения в причастност към организацията ФЕТО, свързана с организирането на държавен преврат в Турция през юли 2016 г.Това съобщи БГНЕС, цитирайки Анадолската агенция.Сред осъдените днес са адвокати, бивш шеф на полицията, а също и координатор на клетките на организацията. Всички те са били лишени от свобода в срок между 1 и 12 години.По-рано стана известно, че само през днешния ден турските власти са задържали 54 души по подозрение за връзки с ФЕТО.", "date": "2017.12.28", "title": "Само днес в Турция са осъдени 27 души за връзки с ФЕТО"}
{"url": "https://news.bg/world/top-frenski-dzhihadist-e-zadarzhan-v-siriya.html", "text": "Топ френски джихадист Тома Барнуен е задържан в Сирия. Той е бил пленен от кюрдските милиции преди десетина дни, отбелязват френските медии.Това е станало в района на границата на Сирия с Ирак. В момента е известно, че от 2014 г. той се бие в милициите на ислямистите в района на Близкия изток.Тома Барнуен приема исляма през 2000 г. Той е член на ислямистка ядка заедно с Мохамед Мера, който през 2012 г. уби седем души в района на френския град Тулуза.Френското разузнаване смята, че от 2014 г. 1700 французи се бият за Ислямска държава. От тях 278 са мъртви, а 302 са се върнали във Франция, от които 58 са малолетни.Самият Тома Барнуен през 2006 г. прави неуспешен опит да влезе в Сирия. Три години по-късно е осъден във Франция на пет години затвор за ислямистка пропаганда.Зад решетките продължава неговата радикализация. При излизането си на свобода той се влива в редиците на Ислямска държава.Последните данни сочат, че близо 1000 топ ислямисти се намират в района на Близкия изток.", "date": "2017.12.28", "title": "Топ френски джихадист е задържан в Сирия"}
{"url": "https://news.bg/world/samolet-parkira-v-sgrada-v-malta.html", "text": "Частен бизнес самолет беше издухан от стоянката си на летището в Малта и се удари в близка сграда, съобщават местни медии.Властите разкриват, че няма пострадали при инцидента, а само материални щети.Силните ветрове на летището са предизвикали инцидента. За щастие в сградата не е имало хора.Частният Dassualt Falcon 7X е бил паркиран в близост до хангара на Lufthansa Technik.Според някои, частният самолет принадлежал на британския политик и бизнесмен лорд Майкъл Ашкрофт. Той е бивш заместник-председател на Консервативната партия.", "date": "2017.12.28", "title": "Самолет паркира в сграда в Малта"}
{"url": "https://news.bg/weather/idva-dazhd.html", "text": "Днес облачността над страната ще бъде предимно значителна и след обяд в Рило-Родопската област, а през нощта срещу петък главно в Източна България ще има валежи от дъжд.Това съобщават от НИМХ към БАН.Ще се усили южният вятър, по-чувствително в източната половина на страната и северно от планините и там максималните температури ще са високи - между 14° и 18°, в останалата част от страната ще бъдат между 8° и 13°.Атмосферното налягане ще продължи да се понижава и ще бъде значително по-ниско от средното за декември. В планините преди обяд ще духа силен и бурен вятър от юг-югозапад, който по-късно през деня още ще се усили. Облачността ще е значителна и главно в Рило-Родопската област ще има валежи от дъжд, над около 2000 метра - от сняг. Максималната температура на височина 1200 метра ще е около 6°, на 2000 метра 0 - 1°.Над Черноморието ще има разкъсана облачност, която след обяд ще се увеличи и през нощта срещу петък ще превали дъжд. Ще духа умерен, в следобедните часове и през нощта срещу петък до силен южен вятър. Максималните температури ще са 12°-16°. Температурата на морската вода е 9°-10°. Вълнението на морето ще бъде 3-4 бала.", "date": "2017.12.28", "title": "Идва дъжд"}
{"url": "https://news.bg/crime/opitaha-da-razbiyat-bankomat-v-sofiya.html", "text": "Крадци опитаха да оберат банкомат в София, съобщи bTV.Крадците са се опитали да разбият банкомат в столични квартал \"Люлин - 4\" около 3.30 часа през нощта. Тогава е постъпил и сигнал на телефон 112. Към момента няма информация крадците да са откраднали пари от банкомата. Полицията е на място. По случая се води разследване. Нова съобщи, че крадците са се опитали да взривят банкомата.По информация на БНР крадците са се опитали да взривят банкомата с бутилки със сгъстен въздух. От взривната вълна са счупени прозорците на офиса, където се намира устройството. Устройството се намира на място със свободен достъп.Според криминалисти почеркът на извършителите е бил сходен с този на  Припомняме, тогава , а трима успяха да избягат и . Въпреки сходствата обаче, полицията е на мнение, че става въпрос за нова група.От пресцентъра на МВР са информирали, че няма констатирана кражба, а само опит за разбиване.", "date": "2017.12.28", "title": "Опитаха да разбият банкомат в София"}
{"url": "https://news.bg/economics/ot-66-to-na-85-to-myasto-se-srivame-po-indeks-pravo-na-sobstvenost.html", "text": "От 66-то място през 2016 г. отиваме чак на 85-то за 2017 г. според \"Индекса на право на собственост\". За това предупреждават от Българската търговско-промишлена палата (БТПП). Негативните данни са подготвени на базата на докладите през 2017 година.България пада и по отношение на \"Индекса на глобализация\", определян от икономическия институт KOF. Спадът е с 8 позиции от 30-то място през 2016 г. Днес се намираме на 38-мо място.Страната ни все още има слаб успех в иновациите, отчитат работодателите. Това е областта, в която бизнесът и държавата трябва да насочат своите усилия за постигане на напредък. Само с една позиция напредваме - на 38-мо място, според \"Глобалния иновационен индекс\" от 2017 година спрямо 39-то в предходното издание на класацията.Подобрение има обаче по \"Индекса на икономическата свобода\" - с 13 места по-нагоре. Индексът се определя от фондация \"Херитидж\" и списание \"Уолстрийт джърнъл\". От 60-то място през 2016-та г., страната ни отива на 47-мо място през 2017 година. В другата класация - на канадския институт \"Фрейзър\" - \"Икономическа свобода по света\" спадаме с три места на 48-мо място, но за нейното изготвяне са ползвани данни за страните от 2015 година.За \"Индекс на глобалната конкурентоспособност\" 2017-2018 сме класирани с позиция по-напред. На 49-то място, спрямо 50-то в предходното издание. На 25-то място сме в света по макроикономическа стабилности. По този подкритерий България продължава да получава високи оценки.В другата известна класация, която отчита конкурентоспособността на \"Международния институт за управленско развитие\" - Швейцария, също се изкачваме с една позиция от 50-то място през 2016 г. на 49-то място през 2017 г., отчитат от БТПП.Повишава се позицията на България и по отношение на \"Индекса на просперитет\" на лондонския институт Легатум. Там от 57-мо място през 2016 година, днес сме на 51-во, отчитат от БТПП.", "date": "2017.12.28", "title": "От 66-то на 85-то място се сриваме по индекс Право на собственост"}
{"url": "https://news.bg/crime/prokuraturata-obzhalva-reshenieto-na-kevr-za-novata-tsena-na-vodata.html", "text": "Върховна административна прокуратура протестира решения на КЕВР за цената на ВиК услугите.На 22 и 28 декември Върховната административна прокуратура протестира пред Административния съд в София  (КЕВР), с които се одобряват  за развитие на дейността като ВиК оператор за регулаторен период 2017-2021 г.От ВАП са установени съществени нарушения на административно-производствените правила, тъй като КЕВР се произнася по бизнес-планове, чиито окончателни редакции не са съгласувани от съответните асоциации по ВиК, съобразно правилото на чл.198в, ал.4, т.5 от Закона за водите.Спазването на цитираното нормативно изискване е безусловно задължително, включително и в случаите, в които след първоначалното съгласуване в бизнес-плановете от асоциациите по ВиК, от оператора на ВиК услуги се внасят корекции, променящи одобрените параметри.По този начин от КЕВР са пренебрегнати повелителни правни норми с цел да се осигури вземането на решения за удовлетворяване на исканията на посочените ВиК оператори.В съответствие с конституционните прерогативи на прокуратурата да следи за спазване на законността са подадени протести против решенията на КЕВР. Проверката на ВАП продължава.", "date": "2017.12.28", "title": "Прокуратурата обжалва решението на КЕВР за новата цена на водата"}
{"url": "https://news.bg/regions/proveryavat-izgoreliya-blok-v-boychinovtsi.html", "text": "Строителни специалисти проверяват изгорелия блок в Бойчиновци, съобщи БНР.Кметът на общината подкрепя хората напълно и е плътно с тях според разказа на Албена Йорданова, която живее в опожарения блок. В момента деца ѝ са настанени при семейството на съпруга на Албена. По думите на жителката в блока няма общински жилища. Строители вече са започнали огледи и ще се заемат да поправят блока, ако може да се поправи, разказа още жената.\"Архитектите още не са влизали в сградата. В момента са тук. Доколкото знам от кмета, има няколко строителни фирми, които са се ангажирали да ни помогнат при възстановяването, но въпросът е дали може изобщо да се оправи този блок, защото много вода - 25 цистерни, са хвърлени. На другия ден горя пак и пак идва пожарна\", обясни още жената.\"Има няколко строителни фирми, които изразяват желание да помогнат във възстановяването на блока.\" Това заяви кметът на Бойчиновци Светлин Сретениев. По думите му по дарителската сметка за пострадалите семейства вече има постъпили средства, но не е ясно все още какви. Ако блокът не може да се поправи, на пострадалите жители ще се осигурят други жилища.\"Дали ще започнем възстановяването на блока, ще имаме яснота до два-три дни, понеже в 13 ч. сме извикали инженер-конструктор и архитект да обследват блока и да видим какво е състоянието и възможно ли е възстановяването\", разясни Сретениев и допълни, че блокът е строен през 1946 година и е с гредоред на трите етажа.", "date": "2017.12.28", "title": "Проверяват изгорелия блок в Бойчиновци"}
{"url": "https://news.bg/int-politics/erdogan-se-opitva-da-podobri-obtegnatite-otnosheniya-s-evropa.html", "text": "Турският президент Реджеп Тайип Ердоган сигнализира, че иска да поправи обтегнатите отношения с няколко европейски страни, изтъквайки, че Турция е принудена да \"намали броя на враговете и да увеличи приятелите си\", съобщава \"Асошиейтед прес\".В коментар, публикуван във в. \"Хюриет\", Ердоган определя лидерите на Германия, Холандия и Белгия като \"стари приятели\", нарича неотдавнашните контакти с тях \"доста добри\" и отбелязва, че споделят вижданията на Турция за Йерусалим.Отношенията се обтегнаха, след като властите в някои европейски страни възпрепятстваха турски министри да провеждат политически агитационни митинги преди референдума в Турция за увеличаването на правомощията на президента през пролетта. Ердоган предприе серия от словесни атаки, стигайки до директни обиди срещу съюзниците си, обвинявайки европейските власти в расизъм, приютяване на терористи и че се държат като \"нацисти\".Европейските страни също така се противопоставиха остро на влошаването на състоянието на правата на човека и демократичните институции в Турция.", "date": "2017.12.28", "title": "Ердоган се опитва да подобри обтегнатите отношения с Европа"}
{"url": "https://news.bg/health/stolichnata-zdravna-kasa-ne-obsluzhva-patsienti-ot-sedmitsa.html", "text": "Заради проблеми с интернет, вече 7 дни Столичната здравноосигурителна каса не може да обслужва пациентите от София, което създава неудобства на хората, съобщи БГНЕС.Интернетът на столичната НЗОК спрял в петък, 22 декември. От тогава хората не могат да бъдат обслужени.Оказва се, че доставчикът е Българската телекомуникационна компания (БТК). Аварията е възникнала заради прекъснат кабел.Заради повредата районната здравноосигурителна каса в София град няма достъп до общите информационни ресурси на НЗОК.От НЗОК се извиняват на пациентите за създаденото неудобство и уверяват, че се работи по отстраняването на проблема. Тъй като повредата е сериозна, НЗОК не би могла да се ангажира със срок за възстановяване на връзката със Столичната каса.", "date": "2017.12.28", "title": "Столичната здравна каса не обслужва пациенти от седмица"}
{"url": "https://news.bg/world/kremal-obyavi-che-razsledvat-priziva-na-navalni-za-natsionalni-protesti.html", "text": "Кремъл съобщи, че властите ще разследват дали опозиционният лидер Алексей Навални е нарушил закона с призива за национални демонстрации, информират АП и Ройтерс.Преди няколко дни стана ясно, че Навални, който цяла година води кампания за президент на Русия, официално не е допуснат до участие на президентските избори. Руският лидер Владимир Путин се кандидатира за четвърти мандат.Вчера опозиционерът призова за организиране на протести в десетки руски градове заради решението да не бъде допуснат до участие на изборите през март 2018 г.Говорителят на Кремъл Дмитрий Песков заяви пред журналисти, че \"няма съмнение\", че призивът на Навални за протести ще бъде разследван от властите, за да се установи дали е незаконен.Той поясни, че действията на опозиционера внимателно ще бъдат подложени на проверка.", "date": "2017.12.28", "title": "Кремъл обяви, че разследват призива на Навални за национални протести"}
{"url": "https://news.bg/crime/10-godishno-dete-blasnato-ot-bus-e-s-opasnost-za-zhivota.html", "text": "Товарен автомобил е блъснал 10-годишно дете, съобщи Областната дирекция на МВР в Бургас.Инцидентът е станал вчера, 27 декември, около 17.50 часа на пътя между селата Вресово и Зайчар, област Бургас.При маневра за ляв завой бусът с бургаска регистрация блъска детето. Обстоятелствата около инцидента не са установени за сега.10-годишното момче е карало колело. Детето е от Велики Преслав. То е настанено за лечение в болницата в Бургас с опасност за живота. Детето е с фрактура на черепа.Водачът на камиона е 29-годишен жител на село Зайчар.Работата по случая продължава.", "date": "2017.12.28", "title": "10-годишно дете, блъснато от бус, е с опасност за живота"}
{"url": "https://news.bg/crime/prokuraturata-obvini-profesor-i-pomoshtnik-za-podkup-ot-600-leva.html", "text": "Пловдивската окръжна прокуратура внесе в съда обвинителния акт за подкуп спрямо Никола Банков - преподавател в Университета по хранителни технологии - гр. Пловдив, съобщиха от прокуратурата. Той поискал дар за успешно полагане на изпит. Обвинение има и към бивш студент в същото учебно заведение, действал като негов помагач.Професор Николай Банков е на свобода срещу гаранция от 5 000 лева и \"Забрана за напускане пределите на Република България\". Той е отстранен от длъжност. Обвиняемият Димитър Д. е с мярка за неотклонение \"Подписка\".60-годишният Николай Банков е обвиняем за това, че от 11 май 2017 г. до 15 май 2017 г. като хабилитиран преподавател в Университета по хранителни технологии като ръководител катедра и професор при Технически факултет - катедра \"\" с помощта на обвиняемия Димитър Д., на 38 г. е поискал подкуп от 600 лева.Парите били да проведе изпит, след предварително предоставяне на изпитните задачи и техните решения. Целта била да постави положителна оценки на двама студенти, да ги отбележи в студентските им книжки и изпитните протоколи, с което да удостовери успешно положен изпит по специалността \"Теоретична електротехника - първа част\". Професорът е направил това и е съгласувал датата за \"изпита\", което е престъпление.Обвинението е и спрямо Димитър Д., на 38 г. Той е поискал парите. Изпитът за \"Теоретична електротехника - първа част\", водена от обвиняемия Николай Б. е проведен на 9 май 2017 г. в гр. Пловдив. Двамата пострадали се явили на изпита. След проверка на писмените им работи, професорът заявил, че за пореден път не са положили успешно изпита. Студентите не получили положителна оценка, което не било отбелязано в студентските им книжки. Те попитали обвиняемия Николай Б. кога пак могат да се явят на изпит. Професорът ги приел в кабината си, като им дал по една задача, която трябвало да представят в решен вид след седмица.На 11 май 2017 г. двамата занесли решената задача. Професорът отново им съобщил, че решението е грешно и скъсал писмените им работи. По-късно обвиняемият Николай Банков им дал телефонния номер на бившия студент Димитър Д. и ги посъветвал да си решат проблема чрез него.Междувременно обвиняемият Николай Б. се свързал с обвиняемия Димитър Д. и му обяснил, че ще го потърсят студенти, на които да обяви \"цената\" за успешен изпит. Когато студентите звъннали на Димитър Д., той им поискал по 300 лева и им заявил да отидат при професора с книжките за положителни оценки. Студентите предали парите, на 15 май 2017 г. имали формален изпит от обвиняемия Николай Б., на който получили оценка среден /3/.На същата дата било извършено претърсване и изземване в търговски обект в Пловдив, където били намерени и иззети банкнотите, предадени от студентите.Припомняме, по първоначална информация задържаните професори бяха двама - Никола Банков и Симеон Василев от катедрите \"Електротехника\" и \"Техническа механика и машинознание\".", "date": "2017.12.28", "title": "Прокуратурата обвини професор и \"помощник\" за подкуп от 600 лева"}
{"url": "https://news.bg/crime/nagradiha-trimata-dobrovoltsi-spasili-vazrastni-hora-ot-pozhar-v-selo-ovcha-mogila.html", "text": "Министърът на вътрешните работи Валентин Радев връчи почетно отличие на МВР за доблест и заслуги на трима доброволци от Кризисния център в Община Свищов.По време на официална церемония в Министерство на вътрешните работи тримата доброволци Георги Иванов, Тихомир Веселинов и Милен Милев получиха високото отличие за спасяването от пожар на близо 30 души, настанени в социалния център за възрастни с деменция.Пожарът обхванал здравна служба в селото, която се намира в непосредствена близост до центъра за възрастните хора. Съществувал риск по покрива да се пренесе и в социалния център. Затова доброволците са евакуирали възрастните.Кризисният център обслужва 6 села. Общо доброволците, които работят в центъра, са 10. Центърът е изграден заради отдалечеността на селото.\"Благодарение на доброволния отряд реагирахме навреме, хората от горните етажи ги свалихме на първия етаж в телевизионната зала, от където имаше готовност да бъдат евакуирани навън\", обясни Георги Иванов.Главен комисар Николай Николов, директор на ГД \"Пожарна безопасност и защита на населението\" припомни приетите законодателни промени и Стратегия за развитието на доброволчеството у нас. Предвид бедствията и многото извънредни ситуация, Николов заяви, че за всички е било ясно, че е била необходима законова възможност за развитие на доброволчеството у нас. Той отчете, че към момента България има 3 000 добре обучени доброволци благодарение на ентусиазма на няколко човека от ГД \"Пожарна безопасност и защита на населението\". Те са преминали специална подготовка и имат необходимата квалификация да оказват помощ в случай на бедствие.Предстои през 2018 г. да бъдат подкрепени усилията на 22 кмета с население под 20 хиляди души да доразвият доброволческата мрежа, така че към края на годината мрежата от доброволци да е достигнала 3 500 души в общо 250 структури към общините. Центърът в Свищов разполага с противопожарен автомобил, линейка и медицински екип, готови да помогнат на хората в беда.", "date": "2017.12.28", "title": "Наградиха тримата доброволци, спасили възрастни хора от пожар в село Овча могила"}
{"url": "https://news.bg/crime/samnitelna-sdelka-s-tendzhera-vdigna-na-krak-politsiya-i-pozharna-v-blagoevgrad.html", "text": "Благоевградската полиция за час отцепи района около месокомбинат \"КФМ\" на бул. \"Димитър Солунски\" в Благоевград, съобщи БГНЕС.Мерките за сигурност са се наложили след подаден сигнал за бомба към 11 часа. На сигнала освен полицията са се отзовали и от пожарната.След като отцепили района, спецполицай отворил съмнителния пакет и видял, че там има тенджера под налягане и куфарче с прибори за хранене, закупени изгодно от благоевградчанин.Пред камера благоевградчанинът обясни, че готварските пособия му били продадени изключително изгодно от мъж, говорещ на развален руски език. Не е ясно обаче какво е породило съмненията за бомба и съответно уплаха.", "date": "2017.12.28", "title": "Съмнителна сделка с тенджера вдигна на крак полиция и пожарна в Благоевград"}
{"url": "https://news.bg/politics/borisov-za-pirin-nito-tuhla-nito-keremida-nito-koliba.html", "text": "В плана за управление на Пирин - няма нищо, което касае строителство. С такава констатация премиерът Бойко Борисов е завършил дискусията на днешното заседание на Министерски съвет се чете в стенограмата, разпространена от МС.Думите му са: \"няма нищо, което касае строителство, няма керемиди, няма тухли, няма хотели, няма сгради, няма каквото и да било.\"Борисов се обръща специално към екоорганизациите (бел.ред. ) с обяснението, че всяко инвестиционно намерение, което ще се прилага в Пирин, минава на екологична оценка, оценка на съвместимост и всички необходими и указани в закона действия.\"Сиреч, не може да се направи една колиба, не хотел - една колиба, без да мине съответната процедура по екологичното законодателство. Така че, лично аз истински се надявам и тези, които ще се радват, или тези, които мислят, че нещо нередно се прави, да се обединим върху две неща - природата, дърветата, парка \"Пирин\" - ще ги пазим така, както трябва. А в самия закон е казано, ако за лифта се отреже дърво, колко нови дървета трябва веднага да бъдат засадени. Така че, и това е отрегулирано в закона\", коментира премиерът.Той вече е убеден, че никъде решението на правителството не би могло да бъдем уязвимо. Борисов допълва и че винаги са се съобразявали с препоръките на Комисията.Борисов изрично подчертава, че с днешното решение правителството завършва един път, който е поет преди много години. Планът за управление на Пирин, този план е започнат, трябва да се довърши, днес ние го довършваме.Бойко Борисов обаче е сигурен, че от това, което се предлага днес, няма нищо, което да застрашава околната среда, тъй като: \"Ако има инвестиционно намерение, както включително е и за държавния лифт \"Заека\", виждате също започва процедура да се направят всичките тези оценки.Преди това в рамките на дискусията премиерът Борисов разпорежда на министрите на спорта Красен Кралев и на финансите Владислав Горанов да оправят състоянието на държавния лифт \"Заека\" на Витоша.\"Това са двете неща, които всички трябва да отстояваме. Просто различен беше пътят, по който искахме да стигнем до това решение, което всички подкрепяме - за втория лифт в Банско\", завършва Борисов.", "date": "2017.12.28", "title": "Борисов за Пирин - нито тухла, нито керемида, нито колиба"}
{"url": "https://news.bg/world/sasht-prekratiha-vizovata-kriza-s-turtsiya.html", "text": "Посолството на САЩ в Анкара обяви, че напълно възстановява визовите услуги в Турция, пише \"Дейли сабах\".Турската медия отбелязва, че с това се слага край на така наречената \"визова криза\" между двете държави.В съобщение посолството информира, че ситуацията с безопасността в Турция достатъчно се е подобрила, за да позволи пълно възстановяване на визовите услуги. Но мисията изразява тревогата си относно задържания служител в американското консулство в Истанбул.Базирайки се на няколко уверения на Анкара, посолството съобщава: \"Държавният департамент е уверен, че ситуацията със сигурността значително се е подобрила, което позволява пълно възобновяване на визовите услуги в Турция\".Според посолството турското правителство е уверило мисията, че няма други местни служители, които да са разследвани и че местните служители няма да бъдат арестувани за изпълнение на официалните си задължения. Също така турските власти уверяват, че предварително ще информират американското правителство, ако служител към дипломатическата мисия е изправен пред задържане.По-рано посолството на САЩ обяви, че визовите услуги ще бъдат напълно възстановени от януари 2019 г.Турското посолство във Вашингтон също отмени визовите ограничения за американски граждани, информират Ройтерс и АФП.Турция и САЩ реципрочно ограничиха визовите услуги през октомври, след като служителят в американско консулство в Истанбул Метин Топуз беше задържан от турските власти по обвинения във връзки с \"Гюленистката терористична организация\".", "date": "2017.12.28", "title": "САЩ прекратиха \"визовата криза\" с Турция"}
{"url": "https://news.bg/energy/prirodniyat-gaz-poskapva-s-2-75-ot-yanuari-2018-g.html", "text": "От Комисията за енергийно и водно регулиране (КЕВР) утвърдиха с 2,75% поскъпване на природния газ от 1 януари 2018 г., съобщиха от КЕВР.Регулаторът мотивира по-високите цени с условията по действащия договор между \"Булгаргаз\" ЕАД и \"Газпром Експорт\". От Комисията се съобразяват с движението на цената на петрола и на алтернативните на природния газ горива на световните пазари за последните 9 месеца, калоричността на природния газ, както и промените в курса на щатския долар спрямо лева.Цената на природния газ за първото тримесечие, на която \"Булгаргаз\" ЕАД продава природен газ на крайните снабдители и на клиенти, е 352,65 лв. на 1000 куб. м. или 33,39 лв./MWh (без акциз и ДДС). Тя е с 2,75% по-висока от досегашната цена за ІV-то тримесечие на 2017 г. Определена е на базата на представените данни и документи и след направени изчисления съгласно прилагания ценови модел.В утвърдената от КЕВР цена на природния газ от 352,65 лв. на 1000 куб. м. са включени компонента за услугата \"обществена доставка\" , която е 4,76 лв./1000 nm3. Включени е и компонента \"задължение към обществото\" от 1,35 лв./1000 nm3, която покрива разходите на \"Булгаргаз\" ЕАД за съхранение на количества природен газ в газохранилището в Чирен.Това е спрямо Плана за действие при извънредни ситуации. В тази цена не са включени цени за достъп и пренос през газопреносната мрежа.От КЕВР уверяват, че увеличението на цената на природния газ с 2,75 % няма да доведе до повишаване на цените на топлинната енергия до края на отоплителния сезон. Цената на тока остава непроменена за клиентите на регулирания пазар.От държавния регулатор уверяват, че цените на топлинната енергия остават непроменени до края на отоплителния сезон, няма промяна и в цените на електроенергията за битовите и небитовите потребители на регулирания пазарРешението н КЕВР е след подаденото от \"Булгаргаз\" ЕАД заявление за утвърждаване на цени за I-то тримесечие на 2018 г., по които общественият доставчик продава природен газ на крайните снабдители на природен газ и на клиенти. Причината от регулатора да се произнасят за цената на газа всяко тримесечие, е че към момента на пазара на природния газ няма конкуренция.", "date": "2017.12.28", "title": "Природният газ поскъпва с 2,75% от януари 2018 г."}
{"url": "https://news.bg/world/putin-rusiya-tryabva-da-zameni-benzina-s-priroden-gaz.html", "text": "Президентът на Русия Владимир Путин заяви, че страната трябва да използва повече природен газ като гориво и да изостави бензина, информират руски медии.Според него цялата страна трябва да последва газовия гигант \"Газпром\", който използва природен газ за автомобилите си. Базирайки се на опита на компанията, Путин подчерта, че използването на газ е по-евтино и по-екологично чисто., добави той.Германският производител на автомобили \"Фолксваген\" обяви през май, че работи с \"Газпром\" за насърчаване използването на природен газ като гориво за автомобилите.", "date": "2017.12.28", "title": "Путин: Русия трябва да замени бензина с природен газ "}
{"url": "https://news.bg/int-politics/obviniha-14-bosnenski-myusyulmani-za-voenni-prestapleniya-sreshtu-sarbi.html", "text": "Прокуратурата в босненската столица Сараево е повдигнала обвинения срещу 14 босненски мюсюлмани, които са били офицери и войници по време на войната в Босна през 1990-те години, за убийства, изтезания и преследване на босненски сръбски цивилни около град Конич, съобщава \"Ройтерс\".Десетима от обвинените мъже вече са в ареста, уточниха от прокуратурата в Сараево.\"Четиринадесетте ответници са обвинени във военни престъпления, включително убийството на няколко десетки сръбски цивилни, мъже и жени на различна възраст, изтезания, грабежи и преследване на почти цялото сръбско население в района на Конич\", уточняват от местната прокуратура.Босненските сърби, босненските мюсюлмани и хърватите извършиха военни престъпления по време на конфликта в Босна в периода между 1992 и 1995 г., въпреки че мнозинството от осъдените от местни и международни съдилища за военни престъпления бяха сърби.Войната започна през 1992 г., когато силите на босненските сърби, в отговор на гласуването за независимост на хърватските мюсюлмани от ръководената от Сърбия федеративна Югославия, атакуваха градове и по-малки населени места, целейки създаването на етнически чиста сръбска държава.Босненските мюсюлмани обединиха сили с хърватите в региони, в които те са били мнозинство, като например Конич, от които са преследвали сръбски жители, но по-късно започнаха да се бият помежду си.Повече от 100 хил. бяха убити и около 2 млн. души бяха прогонени от техните домове по време на войната.Също така днес от босненската прокуратура са повдигнали обвинения срещу четирима босненски сръбски армейски офицери за предполагаем геноцид срещу мюсюлмани, които са бягали от източния град Сребреница, след като падна в сръбски ръце през юли 1995 г.Сръбските сили, командвани от ген. Ратко Младич, избиха повече от 8 хил. мюсюлмански мъже и момчета от Сребреница, най-ужасното зверство в Европа от Втората световна война насам. Младич беше осъден на доживотен затвор от Трибунала на ООН в Хага за военните престъпления в бивша Югославия през миналия месец.Четиримата бивши сръбски офицери от източния град Власеница са обвинени в спиране на конвой, превозващ мюсюлмани, бягащи от Сребреница, разделяйки мъжете от жените и ограбвайки ги.\"Жените бяха изнасилвани, докато повече от 20 мъже са били задържани в близко училище, където... са били държани в нечовешки условия... и на 13-14 юли 1995 г. бяха екзекутирани в село Мърсичи\", се изтъква в изявлението на босненската прокуратура.По-рано този месец тя обвини други четирима босненски сръбски офицери от Власеница, включително настоящия кмет на града, за убийства, изтезания и преследване на почти цялото босненско мюсюлманско население на града.", "date": "2017.12.28", "title": "Обвиниха 14 босненски мюсюлмани за военни престъпления срещу сърби"}
{"url": "https://news.bg/bulgaria/protest-sreshtu-vtoriya-lift-nad-bansko-blokira-tsentara-na-sofiya.html", "text": "Десетки граждани се събраха тази вечер на протест в центъра на София срещу решението на кабинета за изграждане втори лифт на Банско, съобщи bTV.С възгласи \"Оставка\" и \"Пирин не е баница\" те блокираха кръстовището на улиците \"Граф Игнатиев\" и \"Патриарх Евтимий\". Те настояха за екооценка на промяната в плана за управление на парк \"Пирин\", позволяваща строителството на втория лифт. По-късно демонстрантите тръгнаха към Орлов мост.На мястото имаше полиция, която отклони движението в блокирания участък от Ректората до алея \"Яворов\". Градският транспорт се пропускаше периодично до около 20:00 часа, когато приключи акцията.Според протестиращите, зад подкрепената от местни кметове инициатива за втория лифт над Банско прозира желание да бъдат изсечени и продадени вековни гори.Каквото и инвестиционно намерение да има, то ще мине през всички точки на екологичното законодателство, посочи Нено ДимовНа 4 януари ще има нов протест, като междувременно екоорганизациите ще продължат борбата си в Брюксел и в съда.", "date": "2017.12.28", "title": "Протест срещу втория лифт над Банско блокира центъра на София"}
{"url": "https://news.bg/int-politics/barselona-iska-da-se-ottsepi-ot-kataluniya.html", "text": "Идеята не е нова: много каталунци от средиземноморското крайбрежие от години не искат да принадлежат към останалата част от . Те наричат своята област \"Табарния\", а тя обхваща градовете Барселона и Тарагона, както и граничещите територии. Какво е особеното в случая? В тази област поддръжниците на независимостта на Каталуния са малцинство. На местните избори миналата седмица голямото мнозинство гласува за партиите, които са против отцепването на Каталуния от Испания.След изборите възникнала идеята за онлайн-петиция. Целта е \"Табарния\" да бъде обявена за отделен испански регион, който няма нищо общо с каталунските региони, вЕдна \"много изобретателна идея\"Според директора на консервативния вестник \"La Razón\" Франсиско Маруенда, петицията е \"една много изобретателна идея\". \"Това проваля още малко процеса за независимостта. Защото изборите показаха, че има две Каталунии. Едната Каталуния е отворена към света, проевропейска, напредничава и иска да остане част от Испания. А другата Каталуния, която представлява господин Пучдемон, е назадничава\", казва Маруенда.Според инициаторите на кампанията, \"Табарния\" не принадлежи към Каталуния поради ред причини. Анкетите например сочат, че там почти всички жители говорят испански, а не каталунски. В сайта на кампанията пише, че \"Табарния\" е \"регион, който се различава в много отношения от Каталуния, въпреки че е част от тази област\". Същевременно инициаторите на кампанията подбират същите думи като поддръжниците на независимостта. Те постоянно твърдят, че съществуват съществени различия между Испания и Каталуния.Каталунският депутат от либералната партия \"Граждани\" Карлос Карисоса съзира и други паралели в кампанията \"Табарния\". \"Инициаторите на кампанията казват, че хората в \"Табарния\" са гневни, защото Каталуния ограбва областта. Защото тази зона е най-богатата и храни и другите области\", казва той. Карлос Карисоса не е на страната на поддръжниците на \"Табарния\". \"Но кампанията сякаш кара сепаратистите да се погледнат в огледалото и им казва, ча са абсолютно безразсъдни\", добавя той.Запланувано е и собствено знамеПредседателят на партията \"Граждани\" Алберт Ривера междувременно публикува следния пост в Туитър: \"Ако националистите претендират за несъществуващото право на отцепване, тогава всеки може да претендира за него. Аз обаче предпочитам единството\". Според социалистите пък, единствената цел на кампанията е да покаже слабостите на движението за независимост - поне това заяви един от говорителите на партията.Впрочем, инициаторите на кампанията \"Табарния\" искат да създадат и собствени знамена. На тях трябвало да се виждат елементи както от флага на Барселона, така и този на Тарагона. В сайта на кампанията се казва, че новото знаме трябвало да се вее по всички балкони на въпросния регион.Ако онлайн-петицията събере шест милиона подписа, инициаторите искат да тръгнат по път, който силно напомня на движението за независимост на Каталуния. Те възнамеряват да организират референдум за отделянето на \"Табарния\" от Каталуния. Всъщност цифрата от 6 милиона поддръжници е доста пресилена. Защото цяла Каталуния има население от 7,5 милиона души.", "date": "2017.12.28", "title": "Барселона иска да се отцепи от Каталуния?"}
{"url": "https://news.bg/bulgaria/maya-manolova-zapochva-kampaniya-v-podkrepa-na-detsa-s-edin-roditel.html", "text": "На 29 декември омбудсманът Мая Манолова поставя началото на кампания за закрила на децата, останали с един родител, предаде БНТ.Повод за инициативата е гневното писмо до Дядо Коледа, което изпрати Златина Хаджипанайотова - майка на три деца, чийто съпруг е починал. Тя се обърна към омбудсмана с молба да бъдат подкрепени усилията за осигуряване на постоянна персонална помощ за деца, останали с един родител.Мая Манолова организира среща, на която са поканени родители в сходна ситуация. Очаква се да присъстват и представители на Министерството на труда и социалната политика, Агенцията за социално подпомагане, Националния осигурителен институт, Комисията за защита от дискриминация, Държавната агенция за закрила на детето, народни представители, неправителствени организации и други.", "date": "2017.12.28", "title": "Мая Манолова започва кампания в подкрепа на деца с един родител"}
{"url": "https://news.bg/int-politics/prezidentat-na-italiya-razpusna-parlamenta-i-nasrochi-izbori.html", "text": "Президентът на Италия Серджо Матарела разпусна парламента на страната, с което страната тръгва към нови избори, предадоха информационните агенции.Днес Матарела подписа указ, с който постави началото на избирателната кампания. Предсрочните парламентарни избори ще се проведат на 4 март.На заключителна пресконференция премиерът Паоло Джентилони заяви, че Италия се възстановява от най-сериозната си криза след Втората световна война.Според последните социологически проучвания, нито една партия няма да може да получи мнозинство в парламента. Най-голяма подкрепа получава популистката партия \"Пет звезди\" на комика Бепе Грило - 28%. На второ място е управляващата Демократическа партия с 23%. Не е изключено обаче най-много гласове да получи десният алианс, в който влизат партията на бившия премиер Силвио Берлускони \"Форца Италия\", евроскептичната Северна лига и дясната \"Италиански братя - национален алианс\".", "date": "2017.12.28", "title": "Президентът на Италия разпусна парламента и насрочи избори "}
