{"url": "https://news.bg/disasters/zhena-e-streletsat-ot-merilend.html", "text": "Жертвите от стрелбата в Мериленд са трима души. Полицията съобщи, че стрелецът е жена. Тя е била застреляна от силите на реда.Стрелбата е станала в склад на най-голяма аптечна верига на Източното крайбрежие \"Райт ед\".Жената е открила огън веднага, след като е дошла на работа. Властите не разкриват нейните мотиви. Води се разследване.", "date": "2018.09.20", "title": "Жена е стрелецът от Мериленд"}
{"url": "https://news.bg/crime/tsatsarov-izumen-ot-protsedurata-na-ekstraditsiya-na-tsvetan-vasilev.html", "text": "Забавянето на екстрадицията на Цветан Василев е необичайно за международното право, стана ясно от коментара на главния прокурор Сотир Цацаров. За мен то е резултат на съвсем друг тип влияние, различно от нормалното и то е - политическо влияние, каза още обвинител номер едно.Процедурата в съда продължавала без решение по същество. Аз подобен случай на екстрадиция не съм виждал, поясни Цацаров.Главният прокурор коментира и последните акции на спецпрокуратурата по отношение на нелегалното производство на цигари. Цацаров увери, че акциите срещу контрабандата ще продължат и обеща, че \"перлите в короната ще бъдат много\".Той направи професионална оценка на министър Младен Маринов, като го определени отличен професионалист.Припомняме, на 14 февруари стана ясно, че , изпратени му чрез властите. Защитата на Василев беше на мнение, че банкерът е нередовно призован.На 13 декември 2017 г. делото не тръгна заради неполучаване на отговор на съдебната поръчка до . Тогава, в началото на заседанието стана ясно, че  е върната от посочения адрес, като по сведение на домоуправителя подсъдимият не е бил забелязван във входа от 4 г. Иван Гешев - един от прокурорите по делото, заяви, че делото ще го има и прокуратурата има интерес, то да тръгне. Той заяви, че доказателствата, с които разполагат, ще дадат отговорите на въпросите, които се задават в обществото.Припомняме също така, че на  депутатите приеха на второ четене предложените от ДПС промени в Закона за банковата несъстоятелност. Законът е известен още като Закон за вторичното разграбване на КТБ.  в пленарна зала. Впоследствие президентът Румен Радев наложи вето върху закона за КТБ.", "date": "2018.09.20", "title": "Цацаров изумен от процедурата на екстрадиция на Цветан Василев"}
{"url": "https://news.bg/crime/zaporirano-e-imushtestvoto-na-arabadzhievi.html", "text": "Разследването по случая Арабаджиеви върви на пълни обороти. Това стана ясно от думите на заместник-главният прокурор Иван Гешев.\"Назначават се експертизи\", поясни той.\"Запорирано е цялото им имуществото, което се води на тяхно име като физически лица. Издирването им е в ръцете на МВР\", каза прокурор Гешев.Според него Арабаджиеви изчаквали да видят с какви доказателства разполага държавното обвинение.Това е традиция при такива дела, по думите му. Стана ясно още, че част от луксозните коли не са регистрирани на физически лица.Припомняме, в края на август месец при  бяха , сред които беше и синът Вълчо Арабаджиев, Ветко и Маринела Арабаджиевиа на 11 септември, на заседание на Апелативния специализиран съд, адвокатПо време на същото заседание съдът реши да остави в ареста за постоянно  , обвинени за участие в организирана престъпна група за данъчни престъпления - укриване на данъци и пране на пари.След това бяха  по подозрение, че са част от престъпната група по делото срещу Ветко и Маринела Арабаджиеви. След проверка в автомобила им са открити 500 хил. лева.  ", "date": "2018.09.20", "title": "Запорирано е имуществото на Арабаджиеви"}
{"url": "https://news.bg/politics/ot-mvnr-izpratiha-protestna-nota-za-oskvernyavaneto-na-kostnitsata-ledena-stena-v-nish.html", "text": "Българският посланик в Белград Радко Влайков е изразил остър протест в Министерството на външните работи на Република Сърбия, съобщиха от МВнР.Повод за възмущението на българската страна е поругаването на военния паметник-костница \"Ледена стена\" край Ниш. В мемориала почиват костите на 2 015 български войници, загинали за освобождението на Югославия в завършващата фаза на Втората световна война.Българският дипломат е връчил нота, в която се настоява за незабавното заличаване на пораженията върху паметника, за незабавното разкриване на извършителите на поругаването, които да понесат отговорност в съответствие със законите на Република Сърбия. От българското външно министерство настояват официалните сръбски власти да се разграничат категорично от подобни вандалски актове.Посланик Влайков е изразил убеденост, че подобно посегателство върху военния паметник е в пълно противоречие с климата на двустранните отношения и личната ангажираност за тяхното развитие на президента на Република Сърбия Александър Вучич.Особено притеснение е изразил българският дипломат от факта, че оскверняването на паметника възражда говора на омразата и всява страх в навечерието на изборите за национални съвети на националните малцинства в Република Сърбия на 4 ноември 2018 г. В изборите участва и Национален съвет на Българското национално малцинство.Този случай е поредното доказателство, че на местно ниво периодично изскачат рецидивите на миналото. До някои райони в Сърбия все още не е достигнала информацията, че на най-високите нива на двете държави и правителства се работи за историческо помирение, е заявил посланик Райков.От сръбското външно министерство са изразили съжаление от оскверняването на военния паметник-костница. Подчертано е, че вандалският акт е неприемлив и в дисонанс с отличните отношения между двете страни. По време на срещата е поет ясен ангажимент от сръбска страна за незабавно внимателно проучване и реакция по случая.", "date": "2018.09.20", "title": "От МВнР изпратиха протестна нота за оскверняването на костницата \"Ледена стена\" в Ниш"}
{"url": "https://news.bg/world/uada-vazstanovi-pravata-na-ruskata-antidopingova-agentsiya.html", "text": "Световната антидопингова агенция (УАДА) e изправена пред най-голямата криза в 19-годишната си история, след като възстанови правата на Руската антидопингова агенция (РУСАДА), отнети преди три години. Част от антидопинговата общност смята, че решението е преждевременно и неблагоразумно, пише \"Гардиън\".Изпълнителният комитет на Световната антидопингова агенция взе решението по време на среща на Сейшелските острови. Това означава, че Русия ще може отново свободно да тества атлетите си за допинг. Лекоатлетите ще могат да участват на състезания под руски флаг, а страната ще може да се кандидатура за организиране на спортни събития.Световната агенция е доволна, че от РУСАДА са изпълнили всички необходими препоръки.РУСАДА беше със спрени права от ноември 2015 година заради допинг скандал в руската лека атлетика.Но критици са бесни от решението на УАДА, особено след като Русия все още не е признала, че руската държава е отговорна за масова допинг програма във връзка с големи събития, включително Олимпиадата в Лондон през 2012 г., Световния шампионат по лека атлетика в Москва през 2013 г. и Зимните олимпийски игри в Сочи през 2014 г.Те също са гневни, че ръководството на УАДА е предложило таен компромис с руския спортен министър - това е разкрито от писма, достигнали до Би Би Си, за улесняване връщането на руската агенция.", "date": "2018.09.20", "title": "УАДА възстанови правата на Руската антидопингова агенция"}
{"url": "https://news.bg/world/makron-planat-na-mey-e-nepriemliv-poddrazhnitsite-na-brekzit-sa-lazhtsi.html", "text": "Президентът на Франция Еманюел Макрон заяви, че предложенията на премиера на Великобритания Тереза Мей за икономическите връзки с ЕС след Брекзир са \"неприемливи\", защото не зачитат правилата на единния пазар, информират АФП и \"Ройтерс\".\"Днес е часът на истината\", каза Макрон на пресконференция след неофициалната среща в Залцбург. Той добави, че ЕС очаква \"нови британски предложения през октомври\".\"Беше добра и смела постъпка от премиера. Но днес ние всички сме съгласни, че предложенията в настоящата им форма са неприемливи, особено за икономическата страна\", подчерта Макрон.\"Планът от \"Чекърс\" не може да бъде приет\", добави той.По думите му Брекзит показва на другите държави, че напускането на ЕС носи със себе си негативни последствия.\"\", атакува той, имайки предвид основните поддръжници на Брекзит сред британските политици, които са напуснали кампанията на \"следващия ден\" след референдума.", "date": "2018.09.20", "title": "Макрон: Планът на Мей е неприемлив, поддръжниците на Брекзит са лъжци"}
{"url": "https://news.bg/politics/andrey-novakov-zavede-potentsialni-investitori-na-letishteto-v-ruse.html", "text": "Потенциални европейски инвеститори от авиационния сектор пристигнаха в България за оглед на летище \"Русе\". Делегацията е в Русе по покана на евродепутата от ГЕРБ/ЕНП Андрей Новаков.Основна цел на двудневното посещение е да се проучи възможността гражданското летище в Русе да бъде възобновено, като се превърне в пътнически и карго център за региона.Част от програмата включваше оглед на летището, пътническия терминал, полосата за излитане и кацане, пътеките за рулиране, площадките за престой и прилежащата инфраструктура.По време на срещата бяха обсъдени и нужните инвестиции за летището, които ще позволят то да обслужва вътрешни полети до София и международни товарни полети.Предварителните разчети показват, че ще са необходими малко над 28 млн. евро.Според представените анализи почти 1000 души пътуват между Русе и София ежедневно.Преимущество на летището е географското му положение и двата транспортни коридора, които минават през Русе.", "date": "2018.09.20", "title": "Андрей Новаков заведе потенциални инвеститори на летището в Русе"}
{"url": "https://news.bg/int-politics/siriyskata-pvo-svalila-il-20-nyama-ruska-sistema-svoy-chuzhd-informira-ruskoto-mo.html", "text": "Сирийската противовъздушна отбрана (ПВО) не е разполагала с руската система \"свой-чужд\", защото системата не може да се предава на друга страна. Това съобщи официалният представител на руското военно министерство Игор Конашенков, цитиран от ТАСС.Той назова \"дилетантски фантазии\" и \"разсъждения на псевдоексперти\" мнението, че причината за свалянето на Ил-20 е свързана с несработила система \"свой-чужд\".Конашенков поясни, че всяка държава има такава система и тя е строго индивидуална. Той добави, че тя никога не се поставя дори на изнасяните от Русия в рамките на военнотехническото сътрудничество образци военна техника.Представител на руското военно министерство подчерта, че това в пълна сила се отнася и към тяхната система ПВО, поставена в Сирия.Генералът допълни, че системите за държавно опознаване \"свой-чужд\", използвани в Русия, обединяват комплексите ПВО и самолети само с руска принадлеждност. Подчертава се, че \"Никога не е било и принципно не може да се случи\" прецедент да се предаде системата заедно с руските идентификационни кодове на друга страна.", "date": "2018.09.20", "title": "Сирийската ПВО, свалила Ил-20, няма руска система \"свой-чужд\", информира руското МО"}
{"url": "https://news.bg/world/mnozhestvo-zhertvi-pri-strelba-v-shtata-merilend.html", "text": "Американските власти съобщиха за множество жертви при стрелба в североизточния щат Мериленд, информира АП.ФБР съобщава за \"ситуация с активен стрелец\".Шерифът в Харфорд каунти написа в \"Туитър\", че има стрелба в района на Периман с \"множество жертви\". Хората се предупреждават да избягват района.От ФБР в Балтимор обявиха, че подпомагат местните власти. На място са изпратени специални агенти.Губернаторът на Мериленд Лари Хоган заяви, че следят ситуацията в Абърдийн, недалеч от Балтимор.Източник от полицията съобщи за най-малко трима убити. ", "date": "2018.09.20", "title": "„Множество жертви” при стрелба в щата Мериленд"}
{"url": "https://news.bg/world/mey-nyama-da-ima-vtori-referendum-no-se-podgotvyame-i-za-brekzit-bez-sdelka.html", "text": "Великобритания се подготвя да напусне ЕС без споразумение, ако няма приемливо предложение.Това обяви премиерът на Обединеното кралство Тереза Мей след двудневната среща на Общността в Залцбург, на която беше обсъден Брекзит.Тя каза, че ще подкрепи предложение за ирландската граница само ако работи за цяла Великобритания.\"\", предупреди тя на пресконференция след срещата на евролидерите в Австрия.\"Вярвам, че можем да постигнем добро споразумение. Вярвам, че има растящо желание да седнем и да гарантираме, че можем да постигнем споразумение\", продължи Мей.Министър-председателят потвърди, че няма да има втори референдум за Брекзит. По-рано малтийският премиер заяви, че евролидерите подкрепят второ национално допитване на Острова.Мей потвърди, че ще представи пред ЕС ново предложение в опит да се намери решение за границата с Ирландия.По думите й няма контрапредложение от ЕС за споразумение за Брекзит, което би било приемливо за Великобритания.Според нея предложението от \"Чекърс\" е единственото на масата.По-рано днес евролидерите отхвърлиха икономическата страна на предложението, тъй като не отговаря на правилата на единния пазар.Британският лидер се надява да бъде постигнато споразумение през октомври.", "date": "2018.09.20", "title": "Мей: Няма да има втори референдум, но се подготвяме и за Брекзит без сделка"}
{"url": "https://news.bg/economics/martin-dimitrov-po-evtiniyat-hlyab-vav-verigite-e-damping-za-malkite-magazincheta.html", "text": "Ако големите търговски вериги приемат идеята да не реализират печалба при продажбата на хляб, това може да се отрази на малките магазинчета. Това стана ясно от думите на Мартин Димитров - бивш зам.-председател на комисията по бюджет и финанси в 40-то Народно събрание пред БНР.Според Димитров идеята, лансирана от земеделския министър Румен Порожанов - големите търговски вериги да продават хляба без печалба, е: \"меко казано смущаваща и популистка\". Целта на предложението е да се омекоти ефекта от поскъпването на хляба.По думите на бившия депутат извън комунизма нито една друга икономическа теория не казва, че може да има търговци, които да не реализират печалба. Димитров вижда рискове за малките търговци от прилагането на подобна мярка. \"Ако тази мярка бъде въведена (защото е възможно да се случи), самите вериги могат да видят в тази идея възможност. Могат да решат, че сега това е тяхната възможност да ударят конкуренцията, а именно малките магазинчета, които произвеждат\", каза Димитров. Според него след като фалират малките магазинчета, ще има много по-малко конкуренция и резултатът ще бъде още по-голямо поскъпване на хлебните изделия.Димитров припомни, че  да предоговори цените на природния газ с Русия. По-ниски цени на природния газ означават по-ниски разходи за производство, съответно по-ниски цени на редица стоки, включително на хляба.\"В момента това може да го направи България. Виждаме обаче, че тя не се е забързала да го направи. Въпреки, че  комисия, въпреки че многократно бяхме канени, такова предоговаряне дори не е започнало\", каза Димитров.Икономистът посочи като друг фактор цените на бензина и дизела. В България транспортът формира всички цени, включително цената на хляба, допълни Димитров.Той даде пример с гражданите на трите балтийски страни - Литва, Латвия и Естония, където цената на хляба и други подобни стоки е три пъти по-достъпна от нашата. В началото на прехода 89-а година балтийските страни бяха в по-тежко икономическо състояние от България. Те в момента имат три пъти по-високи доходи, допълни Димитров.", "date": "2018.09.20", "title": "Мартин Димитров: По-евтиният хляб във веригите е дъмпинг за малките магазинчета"}
{"url": "https://news.bg/politics/polskiyat-poslanik-u-nas-prie-orden-i-retsitira-ran-bosilek.html", "text": "Президентът Румен Радев удостои с орден \"стара планина\" посланика на Полша у нас Кшищоф Краевски на церемония на \"Дондуков\" 2.От своя страна посланик Краевски рецитира на перфектен български език стихотворението на Ран Босилек \"Я кажи ми, облаче ле бяло\".Президентът Радев отбеляза, че връченият орден е израз на благодарност за дейността на посланик Краевски и на значението, което страната ни отдава на сътрудничеството с Република Полша.Държавният глава допълни, че в резултат на добрата работа с полския дипломат са били постигнати високи резултати във военни учения, пребазирания на полските ВВС у нас, както и съвместна охрана на българското небе за продължителен период от време.Президентът Радев изрази задоволството си от активните двустранни връзки на най-високо политическо ниво, а така също и в областта на туризма, образованието, науката, културата. \"Самият факт, че броят на полските туристи расте всяка година и вече е над четиристотин хиляди души, е достатъчно показателен\", подчерта РадевТой допълни още, че Полша е на първо място в Европейския съюз по брой студенти, които изучават български език в седемте водещи полски университета.Кшищоф Краевски заяви, че по време на мандата му Полша е доказала, че е приятел на България чрез подкрепата си за Шенген и близкото партньорство в ЕС и НАТО.", "date": "2018.09.20", "title": "Полският посланик у нас прие орден и рецитира Ран Босилек"}
{"url": "https://news.bg/world/ucheni-obmislyat-izgrazhdane-na-steni-na-okeanskoto-dano-za-spirane-topeneto-na-lednitsite.html", "text": "Учени обмислят изграждане на стени на океанското дъно за спиране топенето на ледниците. Инженери търсят нови начини за забавяне покачване нивото на океаните в резултат на глобалното затопляне, пише \"Гардиън\".Чрез изграждането на препятствия от камъни и пясък, изследователи вярват, че те могат да спрат плъзгането на подводната част от ледниците. Това би било драстично усилие, но може да даде повече време, според нов документ на Европейския съюз по науки за Земята, публикуван в журнала \"Криосфера\".Въпреки че идеята може да звучи невероятно, планът е относително прост. Изследователите предлагат да се натрупа пясък и камъни на океанското дъно.Препятствията ще имат за цел да спират топенето на ледниците, а също така предотвратяване по-топлата вода да достигне до основата на ледниците под водата. В момента се провежда ново проучване от учени, което показва как ефектът от по-топлата вода в океаните може да се окаже водеща причина за топенето на ледниците.Майкъл Уоловик, изследовател в Принстънския университет, и негови колеги са прибегнали до компютърни модели, за да проверят влиянието, което ще окажат преградите. Те са взели за отправна точка ледникът Туейтс (Thwaites) в Антарктида, който със своите 80-100 километра е един от най-широките ледници в света.Те са установили, че за създаването на структура от изолирани колони или могили на океанското дъно с височина 300 метра ще са необходими между 0,1 и 1,5 кубични километра материал. Това ще направи такъв проект подобен като количеството материал за изграждането на изкуствените Палмови острови в Персийския залив, за които са използвани 0,3 кубични километра пясък и камъни или Суецкия канал, за който е изкопан 1 кубичен километър.Изграждането на структура от такъв вид има около 30% вероятност да предотврати разпадането на западната част на арктическата ледена покривка, според моделите.Може да бъде изградена малка подводна стена, която според учените има 70% шанс да спре половината от топлата вода до ледената покривка.", "date": "2018.09.20", "title": "Учени обмислят изграждане на стени на океанското дъно за спиране топенето на ледниците"}
{"url": "https://news.bg/health/v-dobrichkata-bolnitsa-sa-spreni-5-klinichni-pateki.html", "text": "Само за месец август са спрени парите за пет клинични пътеки в Областната многопрофилна болница в Добрич. Това бе един от акцентите по време на днешния разговор в областната управа, съобщи БНР.На срещата е обсъдена и липсата на достатъчно финансови средства за нормалното функциониране на болницата. Сред основните проблеми на лечебното заведение е и недостигът на кадри. В момента в болницата работят 21 лекари-пенсионери и над 40 медицински сестри и акушерки в пенсионна възраст.На работната среща, свикана от областния управител Красимир Кирилов, са присъствали директорът на лечебното заведение д-р Светозар Байчев, директорът на Здравната инспекция д-р Светла Ангелова, представители на Съвета на директорите в болницата, както и директорът на Регионалната здравна каса д-р Бисерка Пачолова.", "date": "2018.09.20", "title": "В добричката болница са спрени 5 клинични пътеки"}
{"url": "https://news.bg/world/tramp-podpisa-ukaz-za-zatyagane-na-sanktsiite-sreshtu-rusiya.html", "text": "Президентът на САЩ Доналд Тръмп подписа указ, който цели затягане на режима на санкции срещу Русия, съобщава ТАСС.Текстът на документа е разпространен от пресслужбата на Белия дом.Текстът на указа и придружаващото го писмо, изпратени на ръководството на Конгреса на САЩ, не предвиждат въвеждането на допълнителни санкции срещу Русия.Управлението за контрол над чуждестранните активи към финансовото министерство на САЩ уточнява, че документът дава на Министерството на финансите пълномощия да налага санкции на Русия.През август американската администрация обяви нови санкции срещу Русия във връзка със случая \"Скрипал\". Москва твърди, че не е отговорна за отравянето на Сергей и Юлия Скрипал в английския град Солбсъри през март. Санкциите влязоха в сила на 22 август.", "date": "2018.09.20", "title": "Тръмп подписа указ за затягане на санкциите срещу Русия"}
{"url": "https://news.bg/education/16-godishen-uchenik-e-s-komotsio-sled-boy-v-uchilishten-dvor.html", "text": "16-годишен ученик е в болница след сбиване в училищен двор. Инцидентът е станал около 13.30 часа в двора на благоевградското Средно училище с изучаване на чужди езици \"Свети Климент Охридски\", съобщи БНТ.Пострадалият ученик е с мозъчно сътресение и голяма рана на главата. Той ще остане под наблюдение в лечебното заведение.Младежът е нападнат след края на учебните занятия от три по-големи момчета, които не са от това училище.Причините за сбиването не са ясни.", "date": "2018.09.20", "title": "16-годишен ученик е с комоцио след бой в училищен двор"}
{"url": "https://news.bg/education/uchitelka-napusna-rabota-sled-agresiya-ot-roditel-i-uchenik-vtoroklasnik.html", "text": "Полицаи и инспектори от Регионалното управление на образованието в Стара Загора разследват инцидент в основното училище \"Отец Паисий\" в село Калояновец, съобщи БНР.Възпитателката Весела Тодорова от училището твърди, че в сряда по обяд е блъскана и удряна от второкласник и неговия баща в класната стая пред свидетели. Директорът на учебното заведение и бащата отричат инцидента. След случая учителката Тодорова подаде заявление за напускане и е освободена по нейно желание.Потърпевшата е възпитател на сборна група от първи и втори клас и има над 20 години трудов стажа в образованието. По разказа й, когато отива да вземе второкласниците от тяхната учителка и колежката, малкият Андрей е изключително нервен, защото предния ден тя не го е пуснала да пие вода. По нейните думи е възможно да не е чула детето и наистина в общия хор от гласове, то да е настоявало за това.Когато отишли в класната стая, там пред децата нахлуват бащата и майката на ученика. Родителите започват словесни атаки, блъскане, удари към учителката от родителите и от второкласника.\"Бащата ме удари, започна да ме заплашва, че щял да ме убие, да ме обеси и да ме изгори. След това и ученикът ме удари\", разказа преподавателят.Свидели на случката са учениците и служители на училището. Весела Тодорова разказва, че сигнал е подаден на спешния тел. 112 и в училището пристига полицай, който е снел показания.Бащата на ученика е подал оплакване до директора на училището, в което Тодорова твърди, че я обвиняват в размахването на нож пред учениците. Жалбата ѝ е била прочетена от директора на учебното заведение Христо Белчев, но той е отказал да ѝ покаже текста.Версията на директора Христо Белчев е съвсем различна. Той е срещнал на коридора плачещия второкласник Андрей, които не е успял да му обясни нищо, но в двора, пред вратата на училището, е имало словесен сблъсък между бащата на детето и възпитателката. Белчев категорично отрече в сградата да са влизали външни лица и не е бил свидетел на побой над неговата подчинена, нито е видял тя да удря детето. Нож не е открит у възпитателката.Бащата на детето Антон Минков съобщи, че не е удрял Весела Тодорова, но не крие, че е бил афектиран и се е стигнало до размяна на реплики.\"Не съм ударил никого. Просто ѝ казах, че няма право да бие детето ми, имахме малък спор с нея, но ще си го разрешим\", твърди бащата пред медиите.Началникът на РУО Татяна Димитрова, която заяви, че нейното ведомство също извършва проверка. На родителски срещи ще бъде обяснен случая. Ако следствените органи докажат нередности в училището, ще има предписания за тяхното отстраняване, заяви още Димитрова.", "date": "2018.09.20", "title": "Учителка напусна работа след агресия от родител и ученик-второкласник"}
{"url": "https://news.bg/economics/6654-narusheniya-sa-ustanovili-trudovite-inspektori-prez-lyatoto.html", "text": "6654 нарушения са установили трудовите инспектори за месеците юни, юли и август. За 624 от нарушенията има съставени актове, съобщиха от Главна инспекция по труда (ГИТ).Най-много нарушения са свързани с работното време (1070 бр.) и със заплащането на труда (750 бр.). Това е запазена тенденция, уверяват от инспекцията.Инспекторите са направили 1615 проверки в 1543 предприятия, в които работят 37 564 души. Акцент на инспекциите са били проблеми на трудовото законодателство в обектите със сезонен характер.Най-честите нарушения са свързани със законосъобразното наемане на работа, включително на непълнолетни лица и чужденци, работното време и заплащането на труда и основни изисквания по осигуряване на здравословни и безопасни условия на труд.Като риск за сезонните работници от ГИТ посочват, че стои въпроса с назначаването на трудов договор. Честите проверки помогнали този проблем да се ограничи - 164 души са работили без писмени трудови договори.Нарушенията, свързани с работа на чужденци без разрешен достъп до пазара на труда, са 45 бр. 25 непълнолетни са работили без разрешение от Инспекцията по труда.От изискванията, свързани с безопасността на труда, най-често се нарушават разпоредбите, регламентиращи задължителните и периодични инструктажи. Нарушенията от този вид са 617 бр.Удар от електрически ток е една от най-честите причини за злополуки с фатален изход, заедно с падането от височина. Инспекторите са установили 213 нарушения на обезопасяване на електрооборудването. Временните ел. инсталации, каквито често се изграждат в обекти със сезонен характер, крият допълнителна опасност и от падане след спъване в кабелите, които не се обезопасяват, както и попадане под напрежение.От началото на годината до края на август Инспекцията по труда е издала 7232 бр. разрешения за наемане на непълнолетни и 188 бр. разрешения за наемане на лица, ненавършили 16 г.Отказите са съответно 100 бр. и 11 бр. Дадените разрешения са с около 1000 бр. повече отколкото за същия период през 2017 г.Сезонните работници често сами се отказват от правата си в името на по-висока заплата. Те работят повече и се обръщат към Инспекцията по труда чак когато не получат договореното възнаграждение.Традиционно работещите сигнализират след края на сезона, когато работодателят ги е освободил от работа. Те претендират за работа без трудов договор за минал период и съответно неизплатено възнаграждение, което обаче никъде не е договорено.В ГИТ получават сигнали за това, че не е изплатено устно договореното по-високото заплащане от това, което е по трудов договор. Други сигнали, които постъпват, са за неосигурена задължителна междудневна и седмична почивка.От Инспекцията припомнят, че много трудно се доказват устни договорки, както и полагане на труд без сключен трудов договор със задна дата. Това крие висок риск от загуба на трудови и осигурителни права.Инспекторите припомнят, че работодателят няма право да допуска работници и служители до работните им места без сключен и регистриран в НАП писмен трудов договор. Изпитателният срок е регламентиран в трудовия договор.Работниците да четат клаузите в трудовите си договори и да не разписват документи с невярно съдържание - например молба за освобождаване по взаимно съгласие без дата или за използван отпуск, какъвто реално не са използвали, както и че са получили оформена трудова книжка и др.", "date": "2018.09.20", "title": "6654 нарушения са установили трудовите инспектори през лятото"}
{"url": "https://news.bg/int-politics/voennovazdushnite-sili-na-sasht-imat-seriozni-problemi.html", "text": "Военновъздушните сили на САЩ не отговарят на изискванията на евентуални бъдещи конфликти заради претовареност на задачите, технически проблеми и недостиг на подготвени кадри. Това съобщава американското авторитетно издание , като се позовава на анализи на изследователския център RAND и Сметната палата на САЩ.Отбелязва се, че данните от изследванията чертаят \"мрачна картина\" за състоянието на американската бойна авиация. Специалистите са проучили възможностите на ВВС на САЩ в четири възможни конфликта на бъдещето: нова Студена война с Русия или Китай с големи и малки регионални конфликти, при операции за налагане на мир по света с въвеждането на забранени за полети зона, а също така и в кампании за борба с различни бунтовници.Анализаторите, опирайки се на данни от предишни операции на американските ВВС, са оценили техните възможности в осем различни задачи, включително завоюването на превъзходство във въздуха, нанасяне на въздушни удари и транспортни полети.Според изчисленията на RAND, практически в никой от сценариите американската бойна авиация не би могла да постигне 100-процентов успех, отбелязва изданието. Тъй че, в случай на продължителен регионален конфликт, процентът на успешни въздушни нападения и въздушни удари ще бъде само съответно 62 и 65 процента.Както изтъкват анализаторите, сценарият с най-малка вероятност за директно бойно стълкновение се оказва най-проблематичен за ВВС на САЩ. По такъв начин, в операции за налагане на мир американската бойна авиация ще бъде в състояние да осигури само 29% от нуждите в областта на разузнаването, 40 процента от мисиите със специално предназначение и 46 процента при бомбените нападения, се отбелязва в статията.Причините за такива разочароващи резултати според анализаторите са сериозни проблеми при техническата поддръжка на самолетите, както и недостигът на квалифициран персонал.По-рано The National Interest състави списък на най-лошите изтребители в историята на военновъздушните сили на САЩ.", "date": "2018.09.20", "title": "Военновъздушните сили на САЩ имат сериозни проблеми"}
{"url": "https://news.bg/world/turtsiya-prognozira-ryazak-spad-na-rastezha-i-visoka-inflatsiya.html", "text": "Турция, която през миналия месец преживя най-тежката валутна криза от години, прогнозира рязък спад на икономическия растеж и постоянна висока инфлация в новата средносрочна икономическа програма, съобщава АФП.Икономиката, която отчете икономически ръст от 7,4% през 2017, ще се разшири само с 3,8 на сто през 2018 г. и 2,3% през следващата година, според данните, разкрити на пресконференция от финансовия министър Берат Албайрак в Истанбул.В същото време инфлацията ще достигне 20,8% в края на 2018 г., а през 2019 г. ще се понижи до 15,9 на сто.За 2020 и 2021 г. прогнозите са по-оптимистични, тъй като се предвижда икономически ръст съответно от 3,5 на сто и 5,0%, докато инфлацията ще падне под 10% през 2020 г. до 9,8 на сто, а през 2021 г. ще се смъкне до 6,0%.Албайрак, който е зет на президента на Турция Реджеп Ердоган, отбеляза, че Новата икономическа програма ще се основава на три принципа: \"баланс, дисциплина и промяна\".\"Целта ни е да напишем нова успешна история\", каза той.Албайрак обеща Турция да открие 2 милиона нови работни места до 2021 г.\"Ние ще осъществим програма за тотална борба с инфлацията\", изтъкна той и подчерта, че поскъпването на хранителните стоки особено безпокои турските граждани.Пазарите приветстваха оценките му като реалистични, но турската лира се обезцени спрямо щатския долар с 0,8% до 6.2.", "date": "2018.09.20", "title": "Турция прогнозира рязък спад на растежа и висока инфлация"}
{"url": "https://news.bg/world/spetsialna-sreshta-na-varha-na-es-za-brekzit-na-17-18-noemvri.html", "text": "Специална среща на върха за осигуряване на споразумение за Брекзит ще се проведе в Брюксел на 17 и 18 ноември, съобщава австрийската новинарска агенция APA, цитирана от \"Ройтерс\".Агенцията не се позовава на източници, но Австрия в момента е ротационен председател на ЕС.Източник от ЕС, запознат с обсъжданията за нова среща, коментира, че все още не е постигнато окончателно споразумение между лидерите на срещата в Залцбург днес. По-рано днес френски представител заяви, че Париж разглежда среща на върха през ноември като нещо, което може да бъде организирано по-късно, ако е необходимо.Междувременно премиерът на Великобритания Тереза Мей е намекнала, че октомври е твърде рано, за да бъде постигнато споразумение с ЕС по ирландския въпрос. Информацията съобщава \"Ройтерс\", позовавайки се на журналист от британската медия Би Би Си.Според източници Мей е заявила пред ирландския премиер Лео Вардкар, че няма да бъде постигнато споразумение преди среща на върха на ЕС през октомври.", "date": "2018.09.20", "title": "Специална среща на върха на ЕС за Брекзит на 17-18 ноември?"}
{"url": "https://news.bg/crime/300-zhertvi-na-trafik-poluchili-podkrepa-po-balgaro-shveytsarska-programa.html", "text": "През 2013-2014 г. 15 846 лица са идентифицирани като жертви на трафик в целия ЕС. Данните са от последния доклад на ЕК. 67% от тях са жертви на сексуална експлоатация, а 21% са пострадали от трафик с цел трудова експлоатация.От 2010 г. България и Швейцария стават партньори по отношение борбата с трансграничния трафик на хора, тъй като данните на Федералната полиция сочат, че 17% от всички жертви са български граждани. Днес се състоя заключителната конференция на Българо-швейцарската програма за сътрудничество в борбата с трафика на хора и реинтеграция на жертвите, действаща в периода 2015 - 2018 г.Секретарят на Националната комисия за борба с трафика на хора Камелия Димитрова заяви за news.bg, че в рамките на програмата 300 от жертвите са получили подкрепа в България.17 души са получили дългосрочна подкрепа в приютите и кризисните центрове на Националната комисия за борба с трафика на хора. Закрилата включва здравна, социална и психологическа подкрепа на пострадалите от престъплението.В България има пет разкрити приюта за жертви на трафика на хора - два в София и три в морските градове, както и още три, които са от консултативен тип.\"Държавата допълнително подкрепя пострадалите и с кризисните центрове за жертви на насилие и трафик на хора. Жертвите получават първо здравна подкрепа за техните спешни нужди, психологическа подкрепа, за да се възстановят от преживяното насилие и престъпление и също така психосоциална подкрепа с цел да се намерят някакви алтернативи за своя живот, препитание и, така да се каже, да си стъпят на краката\", допълни Димитрова.\"Реализираха се редица кампании по линия на превенция на трафика, както от страна на националната комисия с една интернет базирана кампания, така и от партньорските организации\", каза още секретарят на комисията.По думите й сред най-големите постижения на българо-швейцарската програма са изграденото доверие между институциите, което е предпоставка за добър обмен на информация, както и това, че България е удвоила капацитета си за подпомагане на жертви на трафик.У нас към момента се води разследване за 33 пострадали лица, сочат данни от прокуратурата. По-голяма част от жертвите са жени.\"За всеки един елемент от програмата се акцентира върху засиленото взаимодействие между българските и швейцарските институции. От една страна, това води до подобряване на идентификацията на жертвите, от друга страна за по-ефективно преследване на извършителите\", допълни Димитрова.Във всеки проект участва швейцарска институция с експертно мнение и обмен на информация.Зам.-министърът на вътрешните работи и член на комисията Красимир Ципов подчерта, че противодействието на трафика на хора е приоритет за България. \"Усилията, насочени към превенцията и наказателното преследване на трафикантите, трябва да бъдат съпроводени със закрила, подкрепа и последваща реинтеграция на жертвите. Изграждането на цялостен подход към борбата с този феномен е възможно само при ангажиране и сътрудничество между всички заинтересовани страни\", посочи още той.Необичаен подход за българската страна се оказват съвместните действия между държавни институции, неправителствени организации и международни организации. Партньори на програмата са Фондация \"Асоциация Анимус\" и Международната организация по миграция (МОМ).На заключителната конференция присъства и Н. Пр. г-жа Мюриел Берсе Коен - посланик на Конфедерация Швейцария. Тя заяви, че съвместните дейности обхващат всички аспекти на борбата с трафика на хора - от превенция и идентифициране, до връщане в страните, закрила и реинтеграция.", "date": "2018.09.20", "title": "300 жертви на трафик получили подкрепа по българо-швейцарска програма"}
{"url": "https://news.bg/crime/shofyorat-na-tir-ubil-mlado-semeystvo-na-am-trakiya-se-prizna-za-vinoven.html", "text": "28-годишният украинец Станислав Пислар, който на 25 юли причини катастрофа на АМ \"Тракия\", при която , се призна за виновен.Украинецът поиска на съдебно заседание днес, делото да се гледа по съкратената процедура и без разпити на свидетели, като той може да получи до 20 години затвор, съобщава НоваТВ.Той признава вината си, но оспорва медицинската експертиза, според която е употребил наркотици преди катастрофата.\"Той много съжалява за случилото се и по никакъв начин не отрича, че е допуснал нарушаване на правилата за движение\", обясни неговият адвокат Нели Маркова. ", "date": "2018.09.20", "title": "Шофьорът на тир, убил младо семейство на АМ \"Тракия\", се призна за виновен"}
{"url": "https://news.bg/int-politics/netanyahu-predupredi-ako-bade-nalozhena-voyna-na-izrael-shte-otvarnem-s-palna-sila.html", "text": "Израел ще действа с пълна сила, ако му бъде наложена война. Това обяви израелският министър-председател Бенямин Нетаняху, цитиран от израелските медии.\"Трябва да положим всички усилия, за да предотвратим война, но ако тя ни бъде наложена, ще действаме с пълна сила срещу онези, които могат да ни убият\", настоял Нетаняху.\"Иран открито призовава за унищожаването на Израел\", констатирал той и допълнил: \"Наш дълг е да се защитим и ние ще продължим да го правим.\"Той също така говорил оптимистично за ролята на Израел в Близкия изток, изтъквайки, че \"отношенията с умерения арабски свят виждат безпрецедентен обрат. Големи страни все повече разбират стойността на отношенията с Израел. Може да отнеме известно време, но смятам, че постепенното помиряване ще даде значителни плодове под формата на нормализация, а по-късно и на мир\".Междувременно военният министър на Израел Авигдор Либерман обяви, че Израел няма да спре атаките в Сирия, но ще стори повече за намаляване на конфликтния им потенциал заедно с руските сили, след като Москва обвини Тел Авив в \"безотговорни и неприятелски действия\", което доведе до огън от сирийската противовъздушна отбрана, при който беше свален руски самолет.\"Ще направим, каквото е необходимо, за да защитим сигурността на гражданите на Израел\", настоя Либерман.", "date": "2018.09.20", "title": "Нетаняху предупреди: Ако бъде наложена война на Израел, ще отвърнем с пълна сила"}
{"url": "https://news.bg/world/opek-da-namali-tsenite-na-petrola-poiska-tramp.html", "text": "Президентът на САЩ Доналд Тръмп призова Организацията на страните износителки на петрол (ОПЕК) да намали цените на петрола, съобщават световни агенции.Тръмп намекна, че САЩ могат да преразгледат защитата, която осигуряват на държави в Близкия изток.\"\", написа Тръмп в \"Туитър\".По-рано днес иранският министър на петрола коментира, че САЩ и някои страни членки на ОПЕК ще попречат на вдигането на цените на петрола чрез по-голямо производство. Той подчерта, че Техеран \"определено\" ще наложи вето на всяко решение срещу иранските интереси. Иран също обяви, че по-високите цени на петрола \"не са в интерес на потребителите и държави като Япония, Индия, Китай и дори европейските държави\" заради възможния ефект върху продажбата на американска военна техника и оръжия.", "date": "2018.09.20", "title": "ОПЕК да намали цените на петрола, поиска Тръмп"}
{"url": "https://news.bg/crime/arestuvaha-mazh-i-zhena-predlagali-staropechatni-knigi.html", "text": "Арестуваха мъж и жена, предлагали за продажба старопечатни книги. Изданията са с характеристики на движими културни ценности, съобщи МВР. Образувани са досъдебни производства за престъпление, тъй като са два отделни случая.Полицаите реагирали на сигнал, че в интернет се предлага книга, която има белезите на движима културна ценност. Проверка установила, че 61-годишна жена предлагала срещу 1500 лева старопечатна книга \"Рибен буквар\" от Д-р Петър Берон, издание от 1847 г. Това произведение не е регистрирано и идентифицирано съгласно законовите изисквания.След претърсване и изземване в рамките на образуваното досъдебно производство, в жилището й е намерена и иззета ценната книга.От Национална библиотека \"Св. Св. Кирил и Методий\" потвърдили със съдебна експертиза, че книгата е автентична и не е регистрирана съгласно нормативната уредба. Жената е арестувана за 24 часа.На 17 септември столични полицаи арестуваха и 44-годишен мъж. Чрез интернет сайт и в антикварна книжарница в София, мъжът е предлагал за продажба над 90 старопечатни български книги от периода 1806 - 1878 година. Изданията имат белезите на движими културни ценности, но не са регистрирани и идентифицирани според Закона за културното наследство.Полицаите са иззели голяма част от предлаганите произведения от известни Народни будители, като: \"Сборник Български Народни песни\" от 1857 г. на братя Миладинови и \"Български грамоти\" от 1845 г. на Васил Априлов, обявени за продажба по 4000 лв.Сред иззетите книги са: \"Горски пътник\" от 1857 г. на Г.С. Раковски, продавана срещу 2750 лв., \"Христоматия\" от 1852 г. на Неофит Рилски, обявена за 1100 лв., \"Криворазбраната цивилизация\" от 1871 г. на Добри Войников, предлагана срещу 640 лв., множество старопечатни Библии и църковна литература, както и други произведения и преводи на видни български възрожденци, за които са назначени съответните експертизи.Събраните по двата случая материали са докладвани в Софийската градска прокуратура и продължава разследването.", "date": "2018.09.20", "title": "Арестуваха мъж и жена, предлагали старопечатни книги"}
{"url": "https://news.bg/world/tramp-predlozhil-na-ispaniya-antiimigrantska-stena-prez-sahara.html", "text": "Доналд Тръмп предложил на испанското правителство да се справи с мигрантската криза в Средиземно море с издигане на стена през пустинята Сахара.Това разкри външният министър на Испания Жозеп Борел, цитиран от \"Гардиън\".Според Борел американският лидер отвърнал на скептицизма на испанските дипломати, които подчертали, че Сахара се простира на близо 5000 километра, заявявайки, че \"границата на Сахара не може да е по-голяма от нашата граница с Мексико\".Тръмп привлече избиратели по време на кампанията си за президент през 2016 г. с обещанието си да построи \"голяма и хубава стена\" по американско-мексиканската граница, която е с дължина около 3 200 километра.Подобен план за стена в Сахара обаче ще бъде изключително сложен за осъществяване заради факта, че Испания държи само два малки анклава в Северна Африка - Сеута и Мелиля, и подобна стена ще трябва да бъде вдигната на чужда територия.Борел е направил коментара по време на работен обяд в Мадрид тази седмица, съобщен от испанските медии.\"Можем да потвърдим това, което каза министърът, но няма да коментираме изявлението му\", каза говорител на външното министерство.Смята се, че Тръмп е отправил предложението, когато Борел е придружил крал Фелипе и кралица Летисия в Белия дом през юни.От началото на годината в Испания са пристигнали по море повече от 33 600 мигранти. 1 723 души са загинали при опит да се доберат до испанска територия.", "date": "2018.09.20", "title": "Тръмп предложил на Испания антиимигрантска стена през Сахара"}
{"url": "https://news.bg/crime/tsatsarov-vazmuten-che-nyama-nakazuemost-za-proizvodstvo-na-kontrabandni-tsigari.html", "text": "Пет незаконни фабрики и един цех за промишлено производство работят в страната. Това стана ясно по време на заседанието на парламентарната комисия за борба с контрабандата.Всяка от фабриките е произвеждала по 40 000 мастербокса годишно. Печалбата на тази сенчеста икономика е огромен проблем, заяви председателят на комисията Емил Димитров - Ревизоро. Незаконната тютюнева индустрия държи 15% от пазара.На заседанието присъстваха представители на почти целият сектор Сигурност. Главният прокурор Сотир Цацаров разкри повече подробности за фабриката в Карнобат. Тя била оборудвана с два мощни генератора. Ползваният ток не бил трифазен и така потреблението на електроенергия било минимално. И другите незаконни фабрики били заредени с поточни линии и всичко нужно за незаконния бизнес. Пълна автономност на производството, с това се характеризирали фабриките. Производството било от закрит тип, изтъкна обвинител номер едно.Няма наказуемост за производство на незаконни цигари, стана ясно от думите на Цацаров. Затова той иска промени в НК. Сега тези, които произвеждат незаконни цигари, могат да отговарят за данъчни престъпления.Главният прокурор иска наказуемост за производство на акцизни цигари без бандерол, за разпространението, под каквато и да е форма на такива стоки, както да има наказуемост и за подготовката за производство на нелегални акцизни стоки. По-лесно било да произвеждаш нелегални цигари, отколкото дрога. Едновременно с това шансът да бъдеш наказан е твърде нисък, констатира Сотир Цацаров.Резултатите са видими, доволен е и новият вътрешен министър Младен Маринов. Той подкрепи законодателните предложения на главния прокурор за борба с контрабандата.Припомняме, под ръководството на Специализираната прокуратура на 18 юли 2018 г. е установена незаконната фабрика, ползвана от .На 24 август Окръжна прокуратура - Пловдив привлече като обвиняеми 23 лица за цигари без бандерол, установени в четири незаконно работещи фабрики в Дупница, в Горна Оряховица и в Тутракан.Общото количество на незаконните стоки, установени и иззети тогава, е 42 тона тютюн на стойност близо 7 млн. лева, както и 190 000 кутии цигари от различни марки, на стойност 1 млн. и 500 хил. лева.По-късно, на 5 септември  на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД в рамките на разследване за нелегално производство на цигари. Собственикът на винпрома - Миню Стайков, е в ареста.На 14 септември отново във връзка с незаконно производство на цигари - този път на собственици на бившия ресторант \"Кошарите\".", "date": "2018.09.20", "title": "Цацаров възмутен, че няма наказуемост за производство на контрабандни цигари"}
{"url": "https://news.bg/world/ekspanziyata-na-svetovnata-ikonomika-dostigna-svoya-pik.html", "text": "Експанзията на световната икономика достигна своя пик, предупреждават от Организацията за икономическо сътрудничество и развитие (ОИСР), цитирани от \"Гардиън\", предаде  ОИСР намали прогнозата си за ръста на икономиката за редица богати и развиващи се страни.Според ОИСР прогнозата за 2018 и 2019 г. е по-лоша, отколкото бе през май тази година. Базираната в Париж организация призова за моментални действия за спиране на протекционизма, отчитайки, че търговското напрежение вече влияе върху увереността и инвестициите.Очаква се през 2018 и 2019 г. растежът на световната икономика да достигне 3,7 процента, съвсем малко под предкризисните нива. Рискът от забавяне обаче се увеличава. Прогнозата за настоящата година бе намалена с 0,1 процентни пункта, а за 2019 г. - с 0,3%.ОИСР направи и по-песимистични прогнози за двете най-големи икономики в еврозоната - тази за Германия бе намалена с 0,2%. до 1,9% за 2018 и с 0,3 на сто до 1,8% през 2019 г., а на Франция - с 0,3% до 1,6% през 2018 г. и с 0,1% до 1,8% през 2019 г. Икономиката на Великобритания пък ще нарасне с 1,3% и 1,2% през настоящата и следващата година съответно, като прогнозата бе намалена и за двете години с 0,1% Очаква се Съединените американски щати да бъдат най-бързорастящата икономика от групата Г-7 и през двете години.Скорошните проблеми на Аржентина и Турция доведоха до намаляване на прогнозата за световния растеж, но ОИСР смята, че засега няма знаци, че кризата ще се разрасне извън тези две страни.Организацията отправи предупреждение обаче, че възстановяването след рецесията от преди десет години е твърде бавно и бе възможно единствено заради огромните стимули от централните банки.\"Десетилетие след финансовата криза уязвимостта на финансовите пазари заради твърде високите цени на активите и високите нива на дълг се запазва. Реформите подсилиха банковата система, но рисковете се прехвърлиха към по-малко регулираните небанкови институции\", се казва в доклада.Притеснение ОИСР изразиха и заради протекционистките мерки. \"Ръстът на световната търговия се забави през първото полугодие на годината, а търговското напрежение вече има ефект върху увереността и плановете за инвестиции. Допълнителни рестрикции ще имат негативен ефект върху работните места и жизнения стандарт, особено при домакинствата с ниски доходи\".", "date": "2018.09.20", "title": "Експанзията на световната икономика достигна своя пик"}
{"url": "https://news.bg/int-politics/marin-lyo-pen-byasna-sled-kato-sadat-naredi-da-se-podlozhi-na-psihiatrichna-ekspertiza.html", "text": "Лидерът на крайната десница във Франци Марин льо Пен даде простор на гнева си, след като ѝ е било наредено да се подложи на психиатрични тестове заради това, че е публикувала в \"Туитър\" снимки на зверства, извършени от терористичната групировка ДАЕШ (\"Ислямска държава\"), съобщава \"Франс прес\".Льо Пен е споделила всяващите ужас снимки през декември 2015 г., няколко седмици след като терористи от ДАЕШ избиха 130 души при координирани атаки в Париж, предизвиквайки масово порицание във Франция.50-годишната лидерка на \"Национален сбор\" (бившия \"Национален фронт\"), която загуби от Еманюел Макрон на миналогодишните президентски избори, беше лишена от парламентарния си имунитет заради снимките и беше обвинена заради публикациите, които \"подстрекават тероризма или порнографията или сериозно увреждат човешкото достойнство\".Днес тя публикува в профила си в \"Туитър\" копия от разпореждането на съда, постановяващ да се подложи на психиатрична експертиза.На 11 септември съдът призова психиатричните тестове да се проведат колкото е възможно по-скоро, за да се установи дали тя е \"в състояние да разбере забележките и да отговори на въпросите\".\"Това е налудничаво\", изтъкна гневната Льо Пен, допълвайки: \"Този режим наистина започва да става плашещ\", намеквайки, че казусът е част от заговор на правителството на Макрон да бъде дискредитирана.\"Мислех, че съм преминала през всичко това: е, не! Защото осъдих ужасите на ДАЕШ в Туитър, \"съдебната система\" ме кара да си правя психиатрични тестове! Колко далеч ще стигнат?\", запита тя.Тя в края на краищата е отказала да се подложи на психиатрична експертиза, сравнявайки искането на съда за такава с методите, използвани от тоталитарните режими. Марин льо Пен сподели снимките в отговор на френски журналист, който направи сравнение между ДАЕШ и нейната партия.Една от снимките показваше тялото на Джеймс Фоли, американски журналист, обезглавен от терористите.Друга показваше мъж в оранжев гащиризон, прегазен от танк, а трета показваше йордански пилот, изгорен жив в клетка.\"ДАЕШ е това!\", написа Марин льо Пен.Тя по-късно изтри снимката на Фоли след молба от семейството му, заявявайки, че не знаела самоличността му.Ако бъде осъдена, тя е изправена пред три години затвор и глоба от 75 хил. евро.", "date": "2018.09.20", "title": "Марин льо Пен бясна, след като съдът нареди да се подложи на психиатрична експертиза"}
{"url": "https://news.bg/crime/izdirvat-mazh-napadnal-ekip-na-speshnata-pomosht-v-stolipinovo.html", "text": "Криминално проявен пловдивчанин нападна екип на Спешна помощ, съобщи БНР.Лекарят и шофьорът са посрещнати с обиди и заплахи за убийство от 37-годишния мъж още щом пристигнали на ул. \"Шумен\" в квартал \"Столипиново\", за да прегледат болната му жена.Мъжът продължил със застрашителното си поведение към медиците и по време на прегледа, а при тръгването им ударил по линейката.Веднага след това той се укрил.Справка от полицията показва, че за подобно поведение спрямо служители на реда той има съставени два акта. ", "date": "2018.09.20", "title": "Издирват мъж, нападнал екип на спешната помощ в Столипиново"}
{"url": "https://news.bg/society/zakonat-ne-e-dostatachno-strog-s-brakonierite-alarmirat-ot-bdzp.html", "text": "За пета поредна година бяха раздадени наградите в кампанията за предотвратяване на престъпления срещу дивата природа \"Аз пазя горите и орлите на България\". Инициативата е на Българското дружество за защита на птиците /БДЗП/ и Изпълнителната агенция по горите /ИАГ/.\"Много често този тип престъпления се подценяват, а значението им за нашата работа е огромно\", каза Стойчо Стойчев от Българско дружество за защита на птиците, според когото този вид престъпления, и особено извършваните срещу застрашени видове, могат да се сравнят с иманярството.Примери за престъпления срещу дивата природа са незаконното залавяне на животни и отглеждането им в плен, ограбване на гнезда, яйца и малки; трафик и търговия със защитени видове; използване на незаконни методи за лов с примамки и отрови; бракониерски отстрел; незаконно препариране и др.Всички тези деяния са сериозни нарушения на закона, защото застрашават от изчезване цели видове. Такъв в България е ловният сокол. Видът се счита за изчезнал у нас, основно заради бракониерски набези, посочват от кампанията.\"Надяваме се след края на проекта да намерим възможност да отчитаме усилията на институциите в тази област\", допълни Стойчев.За пет години в кампанията са получени 50 номинации за 58 души, които са дали своя принос за опазване на дивата природа. Първоначално кампанията е била насочена към институции, но впоследствие са наградени любители и журналисти за принос в популяризирането на проблема. По думите на Стойчев, въпреки забраните в закона и подадените жалби срещу нарушители, съдът не налага необходимите присъди.Случай с международен отзвук е задържането на английски гражданин от МВР Бургас за колекциониране на яйца, включително на застрашени видове. \"Това е първият случай на колекционер на яйца, заловен в България\", уточни Стойчо Стойчев.За активната си работа и инициативност при опазване на дивите растителни и животински видове в България тази година осем души получиха награди в рамките на кампанията \"Аз пазя горите и орлите на България\".Сред тях са Димитър Кузманов от Сдружение \"Балканка\", Калина Полякова - ландшафтен архитект от Бургас и инж. Филип Ковачки от РДГ-София за спасяването на две сърнета, които гражданин е взел от дивата природа.Десислава Алексова е наградена за отправен сигнал за разораването на парцел с див теснолистен божур в Софийското поле край Божурище. Служителите от ИАГ Стилиян Стоянов и Ивайло Найденов са наградени за разкриване на случаи за незаконен добив на дървесина. За предотвратяване на случаи на незаконна сеч са отличени и инж. Алекси Тодоров от ДГС - Берковица и инж. Живко Димитров от ДГС - Стара Загора.Инж. Антон Вутов от ДЛС \"Дунав\" е номиниран за предотвратяване на случаи, свързани с незаконен лов в Русенско. Специална награда бе връчена на сп. \"Гора\".\"Това е един съвместен проект, който лично аз считам за един отличен пример за успешна работа между държавния сектор и неправителствените организации\", заяви инж. Николай Василев, главен експерт в Изпълнителна агенция по горите.", "date": "2018.09.20", "title": "Законът не е достатъчно строг с бракониерите, алармират от БДЗП"}
{"url": "https://news.bg/world/fronteks-pomaga-na-sarbiya-pri-granichnata-ohrana.html", "text": "Европейският съюз и Сърбия постигнаха съгласие екипи на Фронтекс да помагат на сръбската полиция при охраната на границите на балканската държава срещу мигрантите, информира АП.Еврокомисарят за миграцията Димитрис Аврамопулос и сръбският вътрешен министър Небойша Стефанович се подписаха под споразумение Фронтекс да помага на сръбската полиция.Споразумението трябва да бъде ратифицирано от сръбския парламент преди да влезе в сила.Стотици хиляди мигранти преминаха през Балканите към ЕС през 2015 г.", "date": "2018.09.20", "title": "Фронтекс помага на Сърбия при граничната охрана"}
{"url": "https://news.bg/world/kim-chen-un-izprati-mun-dzhe-in-s-dva-tona-gabi.html", "text": "Президентът на Южна Корея Мун Дже-ин и севернокорейският лидер Ким Чен-ун завършиха тридневната си среща с изкачване на свещен планински връх, информира ДПА.Южнокорейският лидер пристигна по въздух на вулканичния връх Пекту до китайската граница, където беше посрещнат от Ким Чен-ун, обявиха от пресцентъра на Мун.2 700-метровият връх е важен символ за управляващата династия на КНДР, която твърди, че Ким Чен Ир, бащата на Ким Чен-ун, който почина през 2011 г., е роден там.Двамата лидери и съпругите им се изкачиха до върха преди да се спуснат до вулканичния катер с кабинков лифт, отбелязва южнокорейската медия \"Йонхап\".Ким Чен-ун и Мун Дже-ин се хванаха за ръце и вдигнаха триумфална поза, което беше заснета от фоторепортерите.След планинската екскурзия Мун се качи на борда и отлетя за Сеул. Преди да потегли Ким му даде два тона гъби като подарък. Говорител на южнокорейския лидер каза, че Обикновената млечница ще бъде раздадена на семействата, разделени по време на Корейската война.По време на тридневното посещение двете държави постигнаха споразумение за съживяване на мирния процес на Корейския полуостров и КНДР да изостави ядрените оръжия. В КНДР ще бъдат допуснати международни ядрени експерти.", "date": "2018.09.20", "title": "Ким Чен-ун изпрати Мун Дже-ин с два тона гъби"}
{"url": "https://news.bg/politics/marinov-pazi-priemstvenostta.html", "text": "\"Преди всичко ще спазвам приемствеността\", лаконичен бе новият вътрешен министър Младен Маринов пред медиите в НС. По думите му на на системата й трябва да продължи това, което се прави.Маринов ще се ориентира към човешкия ресурс, като обеща и технологично обновяване.Първата му работа на новия пост е да се срещне с полицейските синдикати. На дневен ред обаче не стояла темата за новия главен секретар на МВР.\"Ще се върна в Народното събрание и отново ще бъда член на Комисията за отбрана и вътрешна сигурност.\" Такива са намеренията на ексвътрешния министър Валентин Радев.Той сяда на депутатската банка още утре. Припомняме, правителството. Самата смяна се проточи повече от три седмици, тъй като едва вчера президентът  за освобождаване на главния секретар Младен Маринов.Неиздаденият от  от поста главен секретар на МВР  в кабинета Борисов 3.Същия ден обаче рокадите бяха спънати и с . На негово място този понеделник бе избран Росен Желязков.След това стана ясно, че президентът не бърза да подписва указа за Младен Маринов, тъй като счита съгласувателната процедурата по освобождаването му за неспазена., като заяви, че лидерите се разминават с институционалния тон и коалиционният съвет не е законов орган. Това бе разтълкувано от председателя на ПГ на ГЕРБ ", "date": "2018.09.20", "title": "Маринов пази приемствеността"}
{"url": "https://news.bg/int-politics/hizbula-se-sdobiva-s-pretsizni-raketi-vapreki-deystviyata-na-izrael.html", "text": "Лидерът на ливанската ислямистка радикална групировка \"Хизбула\" обяви, че получават прецизни ракети въпреки действията на Израел за отрязване на контрабандните маршрути през Сирия, съобщават израелските медии.В понеделник Израел атакува военен обект близо до крайбрежния сирийски град Латакия, който според еврейската държава е бил използван от сирийските военни за прехвърляне на системи за производството на оръжия за Иран и \"Хизбула\".\"Независимо от това, което вършите за отрязване на маршрута, въпросът е приключил и съпротивата притежава прецизни и непрецизни ракети и оръжейни способности\", изтъкна Насрала, като се обърна към Израел в излъчвана по телевизията реч.\"Ако Израел предприеме война срещу Ливан, Израел ще се изправи пред съдба и действителност, които никога не е очаквал когато и да било\", подчерта още лидерът на \"Хизбула\", добавяйки, че Израел е наясно, че само и единствено технологиите не могат да бъдат решаващи във война.Израел беше принуден да направи рядко признание във вторник, че стои зад нападението, след като руски самолет беше свален в понеделник от сирийската противовъздушна отбрана, при което загинаха 15 руски военнослужещи.", "date": "2018.09.20", "title": "\"Хизбула\" се сдобива с прецизни ракети въпреки действията на Израел"}
{"url": "https://news.bg/crime/8-g-zatvor-za-ubietsa-na-11-godishnata-nikol.html", "text": "Съдът наложи присъда от 8 години затвор на Иван И., който умишлено уби 11-годишното момиче от Бургас.След направената експертиза се доказва, че Иван И. не е с тежка форма на умствена изостаналост, както твърди неговата защита.Подсъдимият ще трябва да заплати на майка на убитото момиче 150 хил. лв.До влизане в сила на присъдата, Иван И. е с мярка \"задържане под стража\".Припомняме, на 20 август , като хладното оръжие е засегнало артерия.Тялото е открито в асансьора на бл.108 в жилищния комплекс в Бургас.Пострадалата е останала в съзнание след пробождането, викала е за помощ, но е била затворена в асансьора, стана ясно по време на процеса от експретизите.Тогава зам.- апелативният прокурор на Бургас Йовита Григорова обясни, че обвиняемият и жертвата се запознали чрез социалните мрежи, след което си разменили телефоните.По първоначални данни  е скарване между двамата за това дали да пушат наргиле или не. ", "date": "2018.09.20", "title": "8 г. затвор за убиеца на 11-годишната Никол"}
{"url": "https://news.bg/crime/arestuvaha-agresiven-neredoven-patnik.html", "text": "Нередовен пътник бе арестуван след свалянето си от трамвай в столичния кв. \"Люлин\", съобщи bTV.След скандал между мъжа и контрольорите в столичния градски транспорт, е извикан полицейски патрул. Полицаите поискали личните документи на мъжа, но той не ги носел и за това е отведен в полицията с белезници. Там се оплакал, че има охлузвания на ръцете, причинени от слагането на белезниците.Полицаите извикали и екип на Бърза помощ.По сведение на контрольорите мъжът се държал агресивно и с тях, и с полицаите.", "date": "2018.09.20", "title": "Арестуваха агресивен нередовен пътник"}
{"url": "https://news.bg/world/makron-prizova-evroliderite-da-ostanat-tvardi-sreshtu-tereza-mey.html", "text": "Президентът на Франция Еманюел Макрон призова колегите си от ЕС да продължат да поддържат твърдия подход към Великобритания за Брекзит в отговор на искането на британския премиер Тереза Мей за постигане на компромис, пише \"Гардиън\".Мей направи призива в края на работна вечеря в Залцбург, където евролидерите вчера се събраха за обсъждане на Брекзит и други въпроси.Френският президент, който се опитва да се бори с надигащия се популизъм в Европа, коментира, че блокирането на всеки опит на Великобритания да получили или избере елементи от еврочленство трябва да бъде приоритет в края на преговорите за Брекзит.\"Мей говори миналата нощ\", каза Макрон, коментирайки презентацията на британския лидер пред евролидерите.\"\", изрази позицията си Макрон.Френският лидер направи коментара, след като редица евролидери признаха, че е необходим компромис от двете страни, за да се постигне споразумение за избягване на \"твърда\" граница с Ирландия и бъдещата рамка за търговско споразумение.По време на вечерята Мей отхвърли вероятността за втори референдум, въпреки че евролидерите подкрепят второ национално допитване за еврочленството.", "date": "2018.09.20", "title": "Макрон призова евролидерите да останат твърди срещу Тереза Мей"}
{"url": "https://news.bg/world/proizvodstvoto-na-kokain-v-kolumbiya-s-rast-ot-31.html", "text": "Незаконните плантации с насаждения от кока в Колумбия достигнаха рекордни нива през миналата година след 17% увеличение през 2016 г. до около 423 000 акра (171 000 хектара), обяви ООН, предаде АФП.Службата на ООН по наркотиците и престъпността уточни, че е регистрирано 31% увеличение на производството на кокаин от миналата година до почти 1 400 тона.Колумбия е далеч напред от другите държави в света по отношение на незаконните плантации с насаждения от кока, а също така е основният производител на кокаин, който предимно се доставя в САЩ - най-големият консуматор на наркотика.Най-голямото отглеждане и производство е в колумбийския департамент Нариньо до границата с Еквадор. В Нариньо има повече обработваема земя за незаконните плантации с насаждения от кока в сравнение с Перу - втората страна след Колумбия с почти 110 000 акра. Нариньо също е едно от най-опасните места в Колумбия заради наркотрафика и отцепили се бунтовници от ФАРК.Потенциалното производство на кокаин е на стойност 2,7 милиарда долара на колумбийския пазар.С 20% се е увеличило иззетото от властите количество кокаин, докато 4 820 лаборатории са унищожени, което е ръст от 12%.", "date": "2018.09.20", "title": "Производството на кокаин в Колумбия с ръст от 31%"}
{"url": "https://news.bg/politics/noviyat-transporten-ministar-vliza-zapoznat-s-konkretikata-na-vedomstvoto.html", "text": "Новият транспортен министър влиза запознат с конкретиката на ведомството. Това стана ясно от коментара на Росен Желязков в НС.Първото нещо, разбира се, е да се видим заедно с моя предшественик и неговия екип, да се създадат условия за нормална приемственост, да се внесе необходимото успокоение в работата, каза той.Секторът в момента е в устойчиво състояние, на Росен Желязков му предстои да продължи с модернизацията на железниците, коментира и Ивайло Московски. Секторът е тежък, предупреди той.Основна задача е да се стабилизират финансово железниците, които бяха на практика във фалит и към днешна дата това е факт, заяви Московски.Все още той обмислял дали да се върне в парламента.", "date": "2018.09.20", "title": "Новият транспортен министър влиза запознат с конкретиката на ведомството"}
{"url": "https://news.bg/politics/borisov-chaka-koga-prezidentat-nyama-da-povtori-ninova.html", "text": "Чакам един ден да аплодирам президента, когато не е повторил нещо, казано от Корнелия Нинова. Така премиерът Бойко Борисов коментира дистанционно пред журналисти в Залцбург забележката на президента Румен Радев, че позицията на българското правителство по отношение на започналата процедура в ЕП срещу Унгария е двойствена.Борисов е възмутен как се интерпретира в България темата и как се представя информацията за гласуването на депутатите. Според него е лъжа и измислица, че депутатите от ГЕРБ/ЕНП са гласували в подкрепа на процедурата срещу Унгария.Раздвоението на личността се явява в БСП, партията която издигна Радев\", посочи Борисов и обясни, че Корнелия Нинова подкрепя Орбан у нас, но нейните евродепутати гласуват за изхвърлянето на Орбан. \"ГЕРБ с шестте си депутатите е \"срещу\", БСП е \"за\", повтори няколко пъти лидерът на ГЕРБ. Това е нахалство, наглост и липса на добро възпитание, по думите на Борисов.Борисов също така няколко пъти подчерта, че не той води политическа война на родната политическа сцена и призова най-накрая Румен Радев да си направи партията, да дойде на избори, които да ги спечели и после \"да си реди министрите\". Премиерът нападна президента заради неговите критики, които отправял всеки ден и никога срещу БСП, а само срещу ГЕРБ.Бойко Борисов обаче не се сърди нито на президента, нито на Корнелия Нинова, които не са разбрали, че позицията на правителството за Унгария и Орбан е взета само на оперативно заседание и тя няма задължаващ характер. \"Тя (Корнелия Нинова, бел.ред.) все пак стигна само до зам.-министър и може и да не знае\", иронизира Борисов и разясни, че обсъденото и приетото от Министерски съвет е, че евентуално, в бъдеще време и след години, когато и ако се започне процедура срещу Орбан, българското правителство ще заеме позиция да се противопостави на санкции. От друга страна Орбан трябва да направи съответните крачки назад, по думите на Бойко Борисов.Виждате, тук никъде не се обсъждат санкциите срещу Унгария. Но в България ние говорим за това. Дневният ред е Брекзит, обясни актуалните теми в Залцбург Борисов. Той обаче отказа да даде подробности за споделеното от Тереза Мей по случая \"Скрипал\".Министър-председателят Борисов подчерта още, че по време на неформалната среща на лидерите в Австрия е била повдигната темата за необходимостта от създаване на корпус за реакция както при бедствени ситуации, така и за предотвратяване на нелегално преминаване през европейските граници на мигранти. Премиерът отново акцентира върху важността на споразуменията с трети страни и посочи позицията на България по отношение на спирането на потока на нелегални мигранти към Европа. \"Обявил съм се за подкрепа за работа с Африка, споразумението с Турция работи и България е добре. Важно е другите страни - Италия, Португалия, Гърция, да имат подкрепа на границите. В България това, което сме казали, сме го доказали\", заяви още министър-председателят Бойко Борисов.По думите на Борисов само при показване на пръстче от страна на ГЕРБ и президентът да ни атакува. \"Аз не воювам с никого, имаме толкова много външни врагове.\"Борисов защити първоначалния избор на кандидатура за нов министър на транспорта Александър Манолев, която като цяло е движена лично от него. От думите на премиера стана ясно, че ако Манолев е казал за катастрофата преди номинацията, в момента е щял да бъде министър.Премиерът защити и работата на началника на кабинета си Румяна Бъчварова, като отхвърли критиките на лидера на \"Атака\" Волен Сидеров, който вчера заяви едва ли не, че тя ръководи саботаж срещу кабинета.\"Волен прекрасно знае кой може да ми повлияе и кой не може. Началникът на кабинета се справя прекрасно\", посочи Борисов и продължи разсъжденията си в посока на разпространението на фалшиви, лъжливи, жълти и кафяви новини. \"Това се превръща в модел на поведение както на медии, така и на политиците\", констатира Борисов.По отношение на , министър-председателят изрази надежда, че те ще се справят добре с предстоящата им работа. \"Отговорността се понася от тези, които са избрани да управляват, аз мисля, че тези хора ще се справят добре. Но всеки ден ни подлагат на критика. Аз питам един държавен глава не би ли трябвало да е баща на всички партии, не би ли трябвало да е обединител на нацията\", каза още премиерът и подчерта, че подобна конфронтация не помага на институциите.", "date": "2018.09.20", "title": "Борисов чака кога президентът няма да повтори Нинова"}
{"url": "https://news.bg/economics/mariana-kukusheva-poskapvaneto-na-hlyaba-e-fakt.html", "text": "Повишението на цената на хляба е факт. Това заяви Мариана Кукушева, председател на Националния браншови съюз на хлебопекарите и сладкарите пред БНР.По думите й доставната цена на хляба към веригите е доста по-ниска от плащаното от потребителите, категорична е Кукушева.По думите й на всеки лев, в търговската верига остават под формата на печалба 30 стотинки. Отделно 15 стотинки се ползват за реализация на хляба. При реализацията на хляба не е необходимо да има консултант, който да подава хляба на потребителя. Потребителят сам си взима хляба от регалите.\"Цената е придружена винаги с едни 20% ДДС към държавата, които представляват 20 стотинки. Така от лева, като съберете изредените от мен компоненти, сами разбирате, че за хлебопроизводителя - доставчик остават 35 до 40 стотинки\", каза Кукушева.Не само цената на зърното, но и на петрола, както и фонд \"Работна заплата\" влияят върху цената на хляба. Той се произвежда през нощта, а желаещите за подобна работа са малко. В последните години заплатите в сектора са се повишили с 250% и са средно около 1800 лв.Припомняме, преди дни  заяви, че разговаря с представители на големите търговски вериги да не увеличават цената на хляба. По-късно обясни, че ще заведе представителите на търговските вериги , за да настояват да не поскъпва хляба, но без да подписват споразумение, защото може да се приеме като картел.Икономистът Георги Вулджев от Българското либертарианско общество и Експертния клуб за икономика и политика определи тези разговори като \"опит за някакво централно планиране на ценовия механизъм в икономиката\".\"Въпреки че се водят преговори в момента с големите търговски вериги, нищо не се казва за по-малките дистрибутори - дребните магазинчета, които ще пострадат, ако търговските вериги се съгласят да продават без печалба\", заяви Вулджев.По думите му, ако веригите могат да си го позволят, защото имат много повече капацитет да съкращават разходи от различните пера на своята дейност, дребният и среден бизнес няма тази възможност.В кварталните магазинчета една от основните, която се продава най-много, е именно хлябът. Ако той се продава без печалба, това ще ти навреди на дребния бизнес много. \"Това е нещо, което не се отчита достатъчно добре нито от министерство, нито от медиите\", допълни Вулджев.", "date": "2018.09.20", "title": "Мариана Кукушева: Поскъпването на хляба е факт"}
{"url": "https://news.bg/world/kim-chen-un-iska-barzo-yadreno-razorazhavane-i-sreshta-s-tramp.html", "text": "Лидерът на КНДР Ким Чен-ун иска бързо ядрено разоръжаване и среща с президента на САЩ Доналд Тръмп, за да се ускори процесът.Това съобщи президентът на Южна Корея Мун Дже-ин след тридневната си среща с Ким в Пхенян тази седмица, информира \"Ройтерс\".\"Ким Чен-ун изрази желанието си, той иска бързо ядрено разоръжаване и фокус върху икономическото развитие\", каза Мун на пресконференция в Сеул след завръщането си от КНДР.\"Той заяви, че се надява (държавният секретар на САЩ) Майк Помпео да посети КНДР скоро, а също така в близко бъдеще да проведе втора среща с Тръмп с цел да се забърза процесът по ядрено разоръжаване\", добави южнокорейският държавен глава.Ким Чен-ун е предал на Мун Дже-ин послание за президента на САЩ.Мун разкри още, че Сеул и Пхенян ще подпишат мирен договор след пълно ядрено разоръжаване на КНДР, съобщава \"Йонхап\". Той добави, че подписването на документ за прекратяване на Корейската война, планирано да се осъществи до края на тази година, ще се отбележи \"само с политическа декларация\".Корейската война е прекратена с примирие през 1953 г., но двете държави все още не са подписали мирен договор.Декларацията за прекратяване на войната няма да засегне присъствието на американски войски и командването на ООН в Южна Корея, обясни Мун и добави, че Ким споделя позицията му.\"\", посочи южнокорейският лидер.", "date": "2018.09.20", "title": "Ким Чен-ун иска бързо ядрено разоръжаване и среща с Тръмп"}
{"url": "https://news.bg/int-politics/es-tryabva-da-zabrani-novite-benzinovi-i-dizelovi-koli-do-2030-g-zaradi-klimata.html", "text": "Новите продажби на бензинови и дизелови автомобили в Европа трябва да бъдат преустановени преди 2030 г., ако автомобилният сектор изпълни ролята си за удържане на глобалното затопляне в съответствие с целта, поставена от Парижкото споразумение, а именно - увеличение на глобалната температура максимум до 1,5 градуса по Целзий. Това показва нов анализ на Германския аерокосмически център, цитиран от \"Гардиън\".Според анализа новите хибридни автомобили също ще трябва да изчезнат най-късно до 2035 година.Вредните емисии, отделяни от превозните средства, са се променили изключително слабо през последното десетилетие, а автомобилната индустрия ще изчерпи \"бюджета\", с който разполага за отделяне на въглеродни емисии, в рамките на 5 до 10 години, освен ако няма радикална промяна, предупреждават експертите.\"Емисиите на въглероден диоксид от автомобилите трябва да достигнат своя пик колкото е възможно по-скоро\", изтъква проф. Хорст Фридрих, който е директор на Германския аерокосмически център, като допълва: \"Наблюдавайки стопяващия се въглероден бюджет, от решаващо значение е да лансираме автомобили с ниски емисии на пазара, колкото по-рано, толкова по-добре, за да подновим автопарка.\"Проучването предупреждава, че ще бъдат необходими \"строги мерки\", като има 66 процента шанс за постигане на целта от 1,5 градуса - включително спад в продажбите на конвенционални автомобили от около 15 млн. тази година до 5 млн. през 2022 г.При този сценарий, последното превозно средство с двигател с вътрешно горене ще бъде продадено през 2028 г., а автомобилите с бензинови и дизелови двигатели ще бъдат премахнати от пътищата до средата на 2040-те години.Ще бъде необходима също така и промяна в поведението към ходене, колоездене и обществен транспорт.\"Ще бъде много по-лесно да се запази целта до 2 градуса увеличение на температурите, защото има по-висок въглероден бюджет и следователно повече време за изпълнение на необходимите мерки\", уточнява Фридрих и допълва: \"Предполагам, че това може да ни осигури до 10 години повече, за да се подготвим много по-добре за необходимите фундаментални трансформации\".Досега Европейската комисия предложи намаляване на емисиите от автомобилите с 30 процента до 2030 г., въпреки че Европейският парламент настоява за увеличаване до 45 процента.Правителствата на Франция и Великобритания обявиха неотдавна, че продажбите на всички нови бензинови и дизелови автомобили ще бъдат забранени до 2040 г., докато някои страни, включително Германия, Ирландия, Индия и Холандия си поставиха по-амбициозен краен срок до 2030 г.", "date": "2018.09.20", "title": "ЕС трябва да забрани новите бензинови и дизелови коли до 2030 г. заради климата"}
{"url": "https://news.bg/politics/nankov-ostavya-podredena-kashta-na-dobar-stopanin.html", "text": "Подредена къща на добър стопанин оставя Николай Нанков на новия министър Петя Аврамова.Познавайки я, съм убеден, че със същите темпове ще бъдат продължени приоритетите на ГЕРБ по управленската програма, коментира пред медиите Нанков.\"Нека бъдещето говори\", така Нанков отговори на въпрос дали ще стане заместник на Аврамова.\"Съзнавам отговорността, която поемам с поста\", каза на свой ред Петя Аврамова.Ще държа на приемствеността и ще продължа всички добри политики на предходните министри Нанков и Павлова, зарече се новият министър на МРРБ и обеща, че ще работи съвместно с общините, с бранша и съсловните организации.Припомняме, че тримата министри Нанков, Московски и Радев подадоха оставки след искане от премиера Бойко Борисов заради трагичния инцидент край Своге. Промените в кабинета обаче бяха спънати след като  за освобождаването на Младен Маринов от длъжност като главен секретар на МВР. След това от президентската администрация обявиха, че Вчера, 19 септември, след три седмици забавяне , а процедурата по стъпването в длъжност на ", "date": "2018.09.20", "title": "Нанков оставя подредена къща на добър стопанин"}
{"url": "https://news.bg/world/chetiri-detsa-zaginaha-v-holandiya-pri-sblasak-s-vlak.html", "text": "Четири деца загинаха, а двама души са ранени, след като влак удари товарен велосипед, широко използван от холандските родители за транспортиране на деца, съобщи полицията, цитирана от \"Ройтерс\".Инцидентът е станал до източния град Ос в близост до границата с Германия.Полицията поясни, че товарният велосипед е бил електрически и е транспортирал децата от предучилище до училище, когато инцидентът се е случил. Допълва се, че е имало свидетели, включително и други деца.Двама души са откарани в болница, те са в критично състояние.", "date": "2018.09.20", "title": "Четири деца загинаха в Холандия при сблъсък с влак"}
{"url": "https://news.bg/politics/tsvetanov-obeshta-saglasuvane-s-prezidenta-na-noviya-glavsek.html", "text": "Новият главен секретар на МВР ще бъде съгласуван с президента и след това оповестен пред медиите. Това стана ясно от думите на Цветан Цветанов пред журналисти след гласуването на новите министри в пленарна зала.Цветанов обеща подкрепа за новия вътрешен министър Младен Маринов.Иначе няколко имена се обсъждали за главен секретар, стана ясно от думите на председателя на ПГ на ГЕРБ.Премиерът и вътрешният министър щели да преценят кой да е той след съгласуване с Румен Радев.Цветанов е убеден в успешното продължение на водените до момента политики в министерствата, които от днес са с нови началници.Припомняме, на  на промените в кабинета.Рокадите в кабинета се проточиха три седмици след като президентът от поста главен секретар на МВР. След завръщането си от Латвия, държавният глава заяви, че  Това бе разтълкувано от председателят на ПГ на ГЕРБ Цветан Цветанов като Вчера, 19 септевмри, от секретариата потвърдиха, че в президентството са внесени необходимите документи за съгласувателна процедура и ", "date": "2018.09.20", "title": "Цветанов обеща съгласуване с президента на новия главсек"}
{"url": "https://news.bg/crime/hvanaha-s-300-lv-podkup-sluzhitel-na-babh-yambol.html", "text": "Служител от Областна дирекция по безопасност на храните - БАБХ в Ямбол е задържан за 300 лв. подкуп.Вчера 62-годишният главен инспектор поискал и взел парите от търговски обект в Елхово.Престъпното е установено във връзка със специализирана полицейска операция по сигнал за извършено корупционно престъпление.Наложена му е парична гаранция от 1000 лева и е задържан за 24 часа. Работата по разследването продължава. БАБХ - Ямбол оказват пълно съдействие на разследващите.", "date": "2018.09.20", "title": "Хванаха с 300 лв. подкуп служител на БАБХ Ямбол"}
{"url": "https://news.bg/politics/petkova-ne-vizhda-zakonovi-prechki-grazhdanin-da-si-kupi-tets.html", "text": "КЕВР ще приеме увеличение на , коментира пред БТВ министърът на енергетиката Теменужка Петкова. Тя очаква КЕВР да излезе с решение по отношение на цената, а на 25 септември ще се проведе обществено обсъждане в тази връзка.След договореностите между ЕС и \"Газрпром\", Петкова вярва, че има възможност за предоговаряне с \"Газпромекспорт\" и \"Булгаргаз\". Няма човек и политик, който да не се притеснява от евентуални рискове за увеличаване на цените на енергийните ресурси.Министърът добави, че е хубаво \"българските граждани да знаят каква е технологията за определяне на цената. България доставя природен газ . Всички определени елементи по отношение на цената на природния газ са ясно заложени в договора между \"Булгаргаз\" и \"Газпромекспорт\".Формулата е свързана с цената на петролните продукти и курса на щатския долар и така работят една голяма част от държавите и има методика към договора, а и цената се определя от КЕВР, обясни Петкова.Във връзка с  и разговорите на министър , тя коментира, че цените се определят от търсенето и предлагането, но никога не пречи да се търси диалог с всяка една страна, особено когато става въпрос и за такъв продукт.Когато си в опозиция е лесно, защото колегите не знаят сигурно съвсем и параметрите на бюджета, но когато си се ангажирал да управляваш е друго, добави Петкова.НЕК е осъдена да плати близо 32 млн. евро на \"Уорли Парсънс\", които са архитект на строежа на АЕЦ \"Белене\" и към момента са им изплатени около 270 млн. евро. А дали е свършена работа, всеки месец са извършвали дейности, представяли са доклади, документация и е плащано, като всичко това са действия на НЕК и няма общо с министри, допълни тя.През 2008 година е подписан анекс с \"Уорли Парсънс\" от тогавашните управители на НЕК с клауза за обезщетение при отказ от строеж. НЕК е на БЕХ, а БЕХ е на министъра, но Петкова не е виждала документ за докладване на тези клаузи. Министър на енергетиката тогава е Петър Димитров.Тя не знае защо се стигнало до сключване на клауза с неустойка, ако договорът бъде едностранно прекратен и то при положение, че първа фаза е приключила и е изработена, но не може да говори за виновни, има си компетентни органи, които Петкова се надява да се произнесат.Взели сме си поуките и готвим процедурата за избор на стратегически инвеститор, при заявен инвеститорски интерес за строежа на АЕЦ \"Белене\", като процедурата трябва да е готова да края на октомври и може да стигнем до процедура за избор на самия инвеститор до края на годината, обясни енергийният министър.Ясно сме заявили условия си и това няма да стане частна атомна централа, , а държавата ще участва чрез НЕК и чрез активи, документация, площадка и оборудване, коментира Петкова.Аз не съм специалист в областта на енергетиката, аз съм финансист и одитор, обясни тя.Ахмед Доган не и е познат като експерт в енергетиката, но не знае да има законови ограничения, граждани да инвестират в сектора и да придобиват законова да придобиват, какъвто е и случая с \"ТЕЦ Варна\".Като министър, за Петкова е най-важно българската енергетика да работи и да е в стабилно състояние и не вярва, че има конспирации за студения резерв. \"ТЕЦ Варна\" е втората по големина топлоелектроцентрала в България, има 6 блока и още в приватизационния договор пише, че 3 от тях ще са за студен резерв.Имало е договор с ЧЕЗ да се изградят серопочистващи устройства, но те не са направени, а и няма клауза за санкция, става ясно от този договор, но Петкова не знае, защо това е така.Държавните \"Марици\" не са се отказвали от , но не са се класирали, защото е предложена по-висока цена от желаната от КЕВР. За студения резерв се организира търг и никой от другите участници , обясни Теменужка Петкова.По отношение на Гинка Върбакова и сделката с ЧЕЗ, последно с Петкова се чули за рождения ден на Върбакова през август, чисто човешки. Не са говорили, че се оттегля от бизнеса с фотоволтаици, или за сделката с ЧЕЗ, тези неща не я вълнуват, това е частен бизнес, имат си финансови и правни консултанти които ги съветват, коментира министърът.", "date": "2018.09.20", "title": "Петкова не вижда законови пречки гражданин да си купи ТЕЦ"}
{"url": "https://news.bg/health/gotvyat-masova-vaksinatsiya-sreshtu-grip-na-horata-nad-65-g.html", "text": "Държавата подготвя масова ваксинация срещу грип на хората над 65-годишна възраст, съобщава Дарик радио.За целта се предвижда през следващите години държавата да закупи 1,66 млн. дози противогрипни ваксини на обща стойност от почти 10 млн. лева.В момента имунизационния обхват е между 2 и 3% от населението. С новата програма за ваксинопрофилактика на сезонен грип е заложено ваксините, закупени от държавата, да достигнат до 25% от хората у нас, които са на възраст над 65 години.Според експертите това са най-уязвимите хора, при които грипът може да бъде фатален.", "date": "2018.09.20", "title": "Готвят масова ваксинация срещу грип на хората над 65 г."}
{"url": "https://news.bg/politics/remontat-na-kabineta-ne-e-konkurs-za-krasota-skochi-dragomir-stoynev.html", "text": "БСП иска да знае каква политика ще водят новите министри. Драгомир Стойнев поиска да чуе анализ за състоянието на трите ведомства, които ще сменят началниците си. Това стана в началото на дискусията за ремонта на кабинета.Вицепремиерът Томислав Дончев представи кандидатите за нови министри. Заместник-председателят на НС Емил Христов обясни, че ще им даде думата, когато прецени.Социалистът се ядоса. Данаил Кирилов от ГЕРБ успокои, че новите министри са дошли в зала, за да отговарят на депутатски питания.Иван Иванов от БСП подхвана дискусиите. Той захапа сектор Сигурност за . Атакува и кадровата политика в МВР.Силовото ведомство изпълнявало политически поръчки, според червения депутат. Гражданите не се чувствали сигурни.Социалистите са притеснени от ужасяващото разделение между гражданите и властта. Левицата пак поиска оставката на целия кабинет. Искаме политики, пак се ядоса Драгомир Стойнев.Емил Христов не позволявал номинираните министри да отговорят на питанията на опозицията. Това не е конкурс по красота, настоя червеният депутат министрите да говорят пред депутатите.Лидерът на ДПС Мустафа Карадайъ подчерта, че обществото има нужда от промяна и важни държавническо решения. Смяната на министри били отлагане на неизбежното. Кабинетът щял да си отиде.Общественото напрежение расте, предупреди той. Трите министерски оставки нямало да тушират напрежението. Управлението е популистко, каза Карадайъ.ГЕРБ сам е виновен за собственото си затъване, каза още той. Занимавате всички ни с вътрешно коалиционни проблеми, отчете още лидерът на ДПС. Министерските оставки не решавали проблемите.Никой не знаел какво са намеренията и потенциалът на правителството. Следва период на все по-тежки проблеми, прогнозира Мустафа Карадайъ. Предсрочните избори са неизбежни, смята той. Нужно е реанимиране на държавността, изтъкна лидерът на ДПС.Вие не разбирате от оставки, критикува и Тома Биков от ГЕРБ. Той захапа левите, че се мятали от едната страна на залата до другия. Социалистите не поемали вина и не казвали, когато техен човек направи беля, както се изрази той.Единственият човек от БСП, който до момента е подал оставка в този мандат, е служителят от Позитано 20, наел СПА хотела, захапа герберът. Друг оставка не е подал, а се случиха доста неща и във вашата градина, обърна се той към червените.Съпартиецът му Вежди Рашидов бе още по-остър в нападките към столетницата. Не искам да ви се бъркам в партията, че вътре сте се разглобили доста, но това, че съсипахте понятието опозиция, а това прави лениво всяко управление, каза той. А когато е лениво едно управление, това застрашава националната сигурност, продължи Рашидов. По тази логика, заради това че съм загрижен за националната сигурност, мога да искам оставките на вашите лидери, настоя той.Нека да не бъркаме достойнството с позор, обърна се Данаил Кирилов към залата в защита на отиващите си министри. Той похвали Ивайло Московски. Аз съм доволен от Московски, отчете той. Герберът си спомни и работата си с Николай Нанков, като не пропусна и отиващия си МВР шеф. Министър Радев понесе много атаки от опозицията, но като дисциплиниран офицер се справи с този сектор, каза Кирилов.Думите му развеселиха залата, след което и той се разсмя. \"Вярно, винаги е имало конкуренция между офицерите от сигурността и армията. Аз се радвам, че опозицията има позитивна нагласа за хумор\", каза Кирилов.Ние не правим десант, ние винаги сме сред хората, заяви Цветан Цветанов, захапвайки левите. Герберите се забавлявали с посещенията на червените из страната да представят своята Визия за България. Това е обречено на неуспех, смята той. Според него червените си направили карта на България на местата, които не са посетили. Цветанов каза, че хората по места виждали някои червени депутати за първи път. Когато идваме след вас е много трудно, подчерта той. Заместник-председателят на ГЕРБ каза, че Младен Маринов израснал именно с управленията на БСП.Припомняме, правителството. Самата смяна се проточи повече от три седмици, тъй като едва вчера президентът Румен Радев подписа указа за освобождаване на главния секретар Младен Маринов.Неиздаденият от  от поста главен секретар на МВР  в кабинета Борисов 3.Същия ден обаче рокадите бяха спънати и с . На негово място този понеделник бе избран Росен Желязков.След фалстарта на рокадите в правителството, първите коментари бяха, че  и се очакваше да направи това този понеделник. Стана ясно, че президентската администрация счита съгласувателната процедурата по освобождаването на Младен Маринов от поста главен секретар за неспазена., като заяви, че лидерите се разминават с институционалния тон и коалиционният съвет не е законов орган. Това бе разтълкувано от председателя на ПГ на ГЕРБ Спорът продължи и с коментара  и  Държавният глава Румен Радев отвърна, заявявайки, че явно за правителството е непосилна задача да спазват закона.Освен това самите оставки предизвикаха трус вътре в управляващата коалиция, тъй като Валери Симеонов скочи, че промените не са съгласувани между партньорите, независимо че става въпрос за министри на ГЕРБ. На забележката обаче по-скоро отвърнаха не от ГЕРБ, а партньора на НФСБ в малката коалиция - лидера на \"Атака\" Волен Сидеров, който нападна Валери Симеонов с предупреждението, че може да го смени във всеки един момент. ", "date": "2018.09.20", "title": "Ремонтът на кабинета не е конкурс за красота, скочи Драгомир Стойнев"}
{"url": "https://news.bg/int-politics/asad-obvini-izrael-za-svalyaneto-na-ruskiya-samolet.html", "text": "Президентът на Сирия Башар ал Асад обвини Израел за свалянето на руския самолет Ил-22 над Средиземно море, съобщава \"Франс прес\".Инцидентът се случи по време на израелски ракетен удар, когато сирийска система за противовъздушна отбрана С-200 удари руски самолет по погрешка, като загинаха всички 15 руски военнослужещи на борда.По думите на Асад, Израел е използвал руския самолет за \"прикритие\", излагайки го на сирийския огън.\"Този нещастен инцидент беше резултат от израелската арогантност и поквара\", настоя Асад, допълвайки: \"Ние сме твърдо решени такива трагични събития да не повлияят нито на вас (Русия), нито на нас за продължаване борбата срещу тероризма\", добави той, изказвайки съболезнования за 15-те загинали руснаци.Израелските въоръжени сили изразиха \"скръбта\" си за инцидента по-рано, но обвиниха Сирия за свалянето на самолета. \"Израел държи режима на Асад, чиито военни свалиха руския самолет, напълно отговорен за този инцидент\", заявиха от израелските въоръжени сили.Руският президент Владимир Путин посочи, че случилото се е инцидент и го определи като \"верига от трагични обстоятелства\".", "date": "2018.09.20", "title": "Асад обвини Израел за свалянето на руския самолет"}
{"url": "https://news.bg/politics/za-rumen-radev-naznachavaneto-na-marinov-za-ministar-e-paradoksalno.html", "text": "Държавният глава Румен Радев определи като парадоксална смяната на длъжността от главен секретар към вътрешен министър на Младен Маринов. Освен това, по думите на Радев, смяната на министъра е на практика заради \"мърлява работа\" на полицията, при положение че оперативното ниво се ръководи и съгласува именно от главния секретар.Коментарът си президентът направи след като откри форума\"Кариера в България. Защо не?\", който се състои в Интер Експо Център, София.\"Премиерът маха министъра на вътрешните работи Валентин Радев заради парадоксалната и мърлява работа, както той (премиерът - б.р.) се изрази мърлявата работа на полицията, но по закон тя се планира, организира, води и контролира от главния секретар, който съответно заради тази мърлява работа се предлага за силов министър. Аз не го разбирам\".Радев коментира, че оценката за новите министри се очаква да бъде дадена от парламента, а не от него. \"Нека първо поработят и чак тогава бих могъл да дам оценка\", обяви държавният глава.Той припомни, че едва преди няколко дни в президентството е получено писмото на министъра на вътрешните работи, с искане за съгласуване за издаване на указ. Самият факт, че най-сетне правителството склони да изпълни съгласувателната процедура е малка, но важна крачка в битката за законност, посочи Радев, заявявайки, че отдавна е престанал да слуша какво говори господин Цветан Цветанов.Запитан за позицията му по отношение на процедурата на ЕП срещу Унгария, Румен Радев заяви, че премиерът Бойко Борисов представлява България в Съвета на Европейския съюз (ЕС). По думите на държавния глава явно се оказва, че има две позиции - едната е за пред българската публика, а другата е за пред Съвета на ЕС. Президентът посочи, че такова амбивалентно поведение не би могъл да коментира.\"Изключването и запушването на устата не са европейски принципи, а те работят против Европейския съюз\", каза още държавният глава и добави, че въпросът са наложените санкции срещу Унгария много комплексен и трябва да се разглежда в цялото му всеобхватност.\"Не приемам изключването и отнемането на думата да бъдат европейски инструмент, защото е в разрез с принципите на Европейския съюз\", уточни Радев.На въпрос има ли вече номинации за нов конституционен съдия, държавният глава отбеляза, че са проучени различни варианти, но за този пости освен високите професионални, са важни и моралните качества.\"Все още се обсъждат различни варианти и не искам да хвърлям пространство каквито и да било имена\", обясни Радев.Запитан как гледа на идеята да оглави единението на България като бъдещ политически проект, президентът се пошегува, че ако се гледа през подобна призма има проблем, защото толкова много са членовете на комитета, че няма да стигнат всички министерски кресла.\"Подкрепям дейността на инициативния комитет, защото обществото има нужда да се отвори темата и да се говори за единение, защото всяко едно общество, което не проумява смисъла на единението, е обречено\", каза в заключение държавният глава. Припомняме, вчера държавният глава Румен Радев се срещна с Инициативния комитет за единение, чиито председател е историкът акад. Георги Марков.Припомняме, в момента в пленарна зала се обсъждат промените в правителството, което . Самата смяна се проточи повече от три седмици, тъй като едва вчера президентът Румен Радев подписа указа за освобождаване на главния секретар Младен Маринов.Неиздаденият от  от поста главен секретар на МВР  в кабинета Борисов 3.Същия ден обаче рокадите бяха спънати и с . На негово място този понеделник бе избран Росен Желязков.След фалстарта на рокадите в правителството, първите коментари бяха, че  и се очакваше да направи това този понеделник. Стана ясно, че президентската администрация счита съгласувателната процедурата по освобождаването на Младен Маринов от поста главен секретар за неспазена., като заяви, че лидерите се разминават с институционалния тон и коалиционният съвет не е законов орган. Това бе разтълкувано от председателя на ПГ на ГЕРБ Спорът продължи и с коментара  и  Държавният глава Румен Радев отвърна, заявявайки, че явно за правителството е непосилна задача да спазват закона.Освен това самите оставки предизвикаха трус вътре в управляващата коалиция, тъй като Валери Симеонов скочи, че промените не са съгласувани между партньорите, независимо че става въпрос за министри на ГЕРБ. На забележката обаче по-скоро отвърнаха не от ГЕРБ, а партньора на НФСБ в малката коалиция - лидера на , че може да го смени във всеки един момент.", "date": "2018.09.20", "title": "За Румен Радев назначаването на Маринов за министър е парадоксално"}
{"url": "https://news.bg/society/nyama-da-ima-promyana-v-byudzheta-na-nimh-za-tazi-godina.html", "text": "\"Промяна на бюджета на НИМХ за тази година няма да има\", заяви пред БНТ новият директор на НИМХ Пламен Нинов.Той изрази надежда, че с подкрепа на Министерството на образованието и науката, институтът ще може да завърши успешно годината.По думите му проблемът с финансирането на НИМХ е стар, а проектобюджетът все още не е готов.\"Във всички случаи ще се заложи финансиране на дейности, които са ни вменени от законите\", уточни Нинов.Той се надява това да е началото на края на кризата, която започна преди няколко месеца. Според него се полагат всички усилия, за да може институтът да влезе в нормалния ритъм на работа.Нинов уточни, че при липса на форсмажорни обстоятелства, в началото на следващата година ще освободи позицията.Временно изпълняващият длъжността директор на НИМХ заяви, че според подписаното споразумение от началото на следващата година изследователският институт ще премине в рамките на МОН.Нинов заяви, до края на следващия месец проектът за постановление за създаване на изследователския институт ще бъде внесен в Министерски съвет и допълни, че научната работа в института е била винаги един от важните приоритети.Той уточни, че свободата и правата на волеизявление на колегите, които искат да останат в структурата на БАН, трябва да бъдат гарантирани.Припомняме, че във вторник, 18 септември,  на Националния институт по метеорология и хидрология.Кандидатурата му бе предложена от синоптиците, които се обявиха против издигнатата от БАН кандидатура - на бившия директор на НИМХ проф. Христомир Брънзов.До консенсус се стигна след катоСпоред документа, до края на октомври Министерството на образованието ще трябва да предложи на правителството вариант за създаване на изследователски институт. Към него трябва да преминат синоптиците, имуществото и архивът.", "date": "2018.09.20", "title": "Няма да има промяна в бюджета на НИМХ за тази година "}
{"url": "https://news.bg/int-politics/rusiya-zatvarya-vazdushniya-i-morskiya-trafik-kray-bregovete-na-siriya.html", "text": "Русия е започнала да засилва операциите си край бреговете на Сирия след свалянето на нейния военен самолет Ил-22 над Средиземно море в понеделник, съобщават кипърски медии.Уточнява се, че Русия е решила да затвори райони близо до Кипър за въздушно, сухопътно и морско движение от днес до следващата сряда заради провеждането на военни операции. Източници в Израел са потвърдили информациите.15 руски военнослужещи загинаха, след като  от сирийската противовъздушна отбрана в района на Латакия. След инцидента израелските военни излязоха с необичайно изявление, потвърждаващо, че са извършили въздушен удар по сирийски военен обект, в който имало системи за производството на прецизни оръжия за Иран и \"Хизбула\".Израел обвини Сирия за инцидента, изтъквайки, че сирийските противовъздушни батареи са предприели безразборен огън \"и от това, което разбрахме, не са си дали труд да гарантират, че не е имало руски самолети във въздуха\".Началникът на израелската армия ген.-лейтенант Гади Айзенкот изрази скръбта си за сваления руски самолет и заяви, че Израел ще продължи своята \"безкомпромисна работа за гарантиране сигурността на държавата\".Руският президент Владимир Путин коментира във вторник, че Израел не е отговорен за инцидента. \"Това изглежда като верига от трагични обстоятелства, защото израелският самолет не свали нашия самолет\", посочи руският държавен глава.Министърът на отбраната на Израел Авигдор Либерман заяви, че е съгласен с Путин, че това е \"трагична грешка\", но хвърли вината върху Сирия. \"Армията на Асад е отговорна за тази трагична грешка\", настоя той, допълвайки, че Сирия \"разполага с армия, противовъздушна отбрана, безотговорни и неквалифицирани хора, които са действали, когато самолетите на израелските военновъздушни сили вече са били в израелското въздушно пространство\".Либерман заяви, че Израел е готов да предостави на Москва всякаква информация, с която разполага за инцидента. \"Нямаме какво да крием\", увери той.Коментарите на Путин бяха промяна на тона, след като първоначално Русия обвини Израел за \"враждебна провокация\".", "date": "2018.09.20", "title": "Русия затваря въздушния и морския трафик край бреговете на Сирия "}
{"url": "https://news.bg/crime/61-godishen-bolen-mazh-darzhi-pushki-granati-i-patroni-na-selo.html", "text": "Три пушки - гладкоцевна ловна, 12 калибър и две пневматични; бойна граната РГД-5 със завита запалка в нея; имитационна граната със запалка; 50 електродетонатора; тротилова пресовка с тегло около 200 г; саморъчно изработено метално тяло с цилиндрична форма; три пълнителя за автомат тип \"АК\"; три метални кутии с барут за ловни патрони; плик, съдържащ около двеста грама барут за ловни патрони; кутия с капсулвъзпламенители за ловни патрони; два огнепроводни шнура с обща дължина 8.30 м; 417 ловни и бойни боеприпаса от различен калибър.Всичко това е открито от криминалисти на ОДМВР-Враца в частен имот в село Манастирище, община Хайредин. Операцията е извършена вчера.Екип на Специализирания отряд за борба с тероризма - МВР е оградил къщата.Откритият арсенал е собственост на 61-годишен мъж, който е криминално проявен. Той не е задържан обаче по здравословни причини.По случая е образувано досъдебно производство.", "date": "2018.09.20", "title": "61-годишен болен мъж държи пушки, гранати и патрони на село"}
{"url": "https://news.bg/int-politics/iran-iska-oon-da-osadi-zaplahite-na-izrael-i-da-kontrolira-yadrenata-mu-programa.html", "text": "Иран поиска от Организацията на обединените нации (ООН) да осъди заплахите на Израел срещу Техеран и да поеме под свой контрол ядрената програма на еврейската държава, съобщават иранските държавни медии, цитирани от \"Ройтерс\".Премиерът на Израел Бенямин Нетаняху използва посещение в секретен израелски атомен реактор в края на август, за да предупреди враговете на страната, че разполага със средствата да ги унищожи, което изглеждаше като скрита препратка към неговия предполагаем ядрен арсенал.\"Страните членки на ООН не трябва да си затваря очите за тези заплахи и трябва да предприемат категорични действия за премахване на всички израелски ядрени оръжия\", изтъкнал посланикът на Иран в ООН Голамали Хошру в писма до генералния секретар на ООН и до Съвета за сигурност.Хошру поиска от ООН да принуди Израел да се присъедини към Договора за неразпространение на ядрени оръжия и да приведе ядрената му програма под надзора на Международната агенция за атомна енергия (МААЕ).Израел, който не е част от Договора за неразпространение на ядрени оръжия, нито потвърждава, нито отрича, че разполага с атомна бомба, което е продължаваща от десетилетия политика на \"неяснота\", която според него държи враждебните съседи \"в шах\", като избягва публичните провокации, които могат да предизвикат регионални надпревари във въоръжаването.Израел се опитва да лобира пред световните сили да последват САЩ в излизането от ядреното споразумение с Иран, сключено през 2015 г., което ограничи ядрените възможности на Техеран в замяна на отмяна на санкциите.Израелците смятат ядреното споразумение за недостатъчно да ограничи техния кръвен враг да се сдобие с атомна бомба, нещо, което Техеран отрича да иска.От Ислямската революция в Иран през 1979 г. насам Техеран проповядва за унищожението на Израел.", "date": "2018.09.20", "title": "Иран иска ООН да осъди заплахите на Израел и да контролира ядрената му програма"}
{"url": "https://news.bg/world/premierat-na-yaponiya-shindzo-abe-specheli-liderskiya-post-v-upravlyavashtata-partiya.html", "text": "Премиерът на Япония Шиндзо Абе спечели гласуването в управляващата партия за председател. Така той е на път да стане най-дълго служилият министър-председател в историята на страната, а освен това ще има възможност да измини пацифистката конституция на азиатската държава, информира \"Ройтерс\".Ако Абе, който внезапно подаде оставка след проблемен мандат през 2006-2007 г., остане на поста до ноември 2019 г., той ще задмине 2 886-те дни на Таро Кацура в началото на XX век.\"Искам с вас заедно да се заемем с конституционната реформа\", каза Абе пред Либералнодемократическата партия след вота.Първо обаче той ще бъде изправен пред предизвикателство по време на срещата си с президента на САЩ Доналд Тръмп през следващата седмица, тъй като ще бъде притискан да намали излишъка от 69 милиарда долара в търговския обмен между двете държави. 2/3 от излишъка е от износ на автомобили.Абе също трябва да продължи да поддържа икономическия растеж със значително по-малко политически инструменти. След години на печатане на пари, Банката на Япония има малко амуниции в наличност. Растящият държавен дълг и социални разходи заради бързо застаряващото население също оставят Абе с малка свобода на действие при разпределянето на фискалните разходи.Премиерът, който пое властта през 2012 г. и обеща да рестартира икономиката и да укрепи отбраната, победи бившия военен министър Шигеру Ишиба на вътрешния вот. Абе спечели с 553 гласа срещу 254 за Ишиба. От 810 гласа 807 бяха валидни.Абе си подсигурява и премиерския пост, тъй като неговата партия води коалицията и контролира парламента.Министър-председателят се очаква да се срещне с Тръмп в кулоарите на Общото събрание на ООН в Ню Йорк през следващата седмица.Един от основните приоритети на Шиндзо Абе е промяна на Член 9 от пацифистката конституция, за да се изясни двузначният статут на армията. Ако буквално се тълкува, забранява се поддържането на въоръжени сили, но може да се разтълкува, че се позволява армия за самоотбрана.", "date": "2018.09.20", "title": "Премиерът на Япония Шиндзо Абе спечели лидерския пост в управляващата партия"}
{"url": "https://news.bg/crime/zadarzhaha-sofiyanets-prevozval-16-bezhantsi-v-kola.html", "text": "Полицаи откриха 16 бежанци в лек автомобил \"Крайслер Вояджър\", след проверка в района на 183 км на главен път по посока Мездра, съобщи МВР. Шофьорът е криминално проявен.В колата служителите на реда намерили 14 мъже, жена и дете. Всичките били без документи за самоличност.Част от тях са се представили за граждани на Афганистан, а останалите - за иракчани.Водачът е задържан, а автомобилът - иззет. Предстои установяване на самоличността на мигрантите.", "date": "2018.09.20", "title": "Задържаха софиянец, превозвал 16 бежанци в кола"}
{"url": "https://news.bg/world/izrael-izprati-voenna-delegatsiya-v-moskva-zaradi-svaleniya-il-20.html", "text": "Израелска военна делегация, водена от генерал-майор Амикам Норкин, командващ Военновъздушните сили на еврейската държава, е на визита в Москва тази сутрин. Тя ще представи позицията на армията във връзка с инцидента със сваления руски самолет от сирийската противовъздушна отбрана по време на бомбардировки на израелски изтребители, пише \"Таймс оф Израел\".Армията на Израел твърди, че нейни изтребители са атакували сирийски военен обект, който предоставя оръжия на ливанската групировка \"Хизбула\". Тя уверява, че е предупредила Русия за операцията в съответствие със споразумението за избягване на конфликт.Въоръжените сили на еврейската държава отбелязаха, че Норкин и екипът му ще представят пред руските представители \"\".Кремъл коментира, че руските експерти внимателно ще проучат информацията.В понеделник Сирия инцидентно свали руски самолет с противовъздушната си отбрана в опит да спре израелски удари. Самолетът беше свален от зенитно-ракетен комплекс С-200 и 15-членният екипаж загина. Първоначално руското военно министерство обвини Израел, подчертавайки, че израелските самолети са използвали руския самолет като прикритие. Но руският президент Владимир Путин каза пред журналисти, че инцидентът е в резултат на поредица от трагични обстоятелства.Премиерът на Израел Бенямин Нетаняху предложи да изпрати шефа на ВВС в руската столица по време на разговор с Путин. От Кремъл съобщиха, че руският президент е предупредил Нетаняху да не провеждат такива операции в бъдеще и се закани да увеличи сигурността на руските сили в Сирия.В сряда сирийският президент Башар Асад обвини Израел за инцидента.Сирийски медии и източници информират, че няколко сирийски войници, които са замесени в свалянето на самолета, са арестувани и разпитани.", "date": "2018.09.20", "title": "Израел изпрати военна делегация в Москва заради сваления Ил-20"}
{"url": "https://news.bg/crime/hvanaha-40-godishen-s-nad-300-starinni-moneti-i-orazhiya-v-shumensko.html", "text": "Хванаха 40-годишен с 349 монети с различна форма и големина, керамичен съд, осем предмета с форма на брадва и сечива, както и метал детектор в шуменско.След разследване по подаден сигнал, служители на ОДМВР-Шумен претърсват къща в с. Тъкач.Назначена е експертиза за установяване на културно-историческата стойност на откритите находки.Образувано досъдебно производство.", "date": "2018.09.20", "title": "Хванаха 40-годишен с над 300 старинни монети и оръжия в шуменско"}
{"url": "https://news.bg/world/panika-na-patnicheski-polet-v-indiya-30-raneni-sled-greshka-na-pilotite.html", "text": "Повече от 30 пътници на индийски самолет пострадаха, след като екипажът е забравил да натисне бутона за поддръжка на налягането в кабината, информира АФП.Пострадалите пътници са получили кръвоизлив от носа и ушите.Самолетът на Jet Airways с полет до Джайпур трябвало да се върне заради очевидните тревожни симптоми, обявиха от превозвача и допълниха, че един от пасажерите изпаднал в \"паника\" на борда.На самолета е имало 166 пътници. Той се е върнал в Мумбай и пострадалите са получили медицинска помощ до уреждането на алтернативен полет, допълват от компанията.Екипажът временно е отстранен до приключване на разследването, уточниха от Jet Airways.Хора на борда публикуваха в социалните мрежи снимки и видеоматериали с възникналия хаос.През януари двама пилоти на Jet Airways бяха отстранени след сбиване в пилотската кабина по време на полет от Лондон до Мумбай на Нова година.", "date": "2018.09.20", "title": "Паника на пътнически полет в Индия, 30 ранени след грешка на пилотите"}
{"url": "https://news.bg/crime/hvanaha-bashta-i-sin-na-brakonierski-lov-vav-vidinsko.html", "text": "Горски служители хванаха баща и син на бракониерки лов посред нощ в землището на град Кула, област Видин, съобщиха от МВР.Инспекторите заловили двамата мъже с автомобил с монтиран на него фар, както и пушка тип карабина с оптика и патрони за нея.Нарушителите не са представили разрешително за лов. Горските са им съставили акт.", "date": "2018.09.20", "title": "Хванаха баща и син на бракониерски лов във Видинско"}
{"url": "https://news.bg/int-politics/izrael-modernizira-yadrenite-si-obekti-na-fona-na-zaplahite-na-iran-da-gi-atakuva.html", "text": "Израел модернизира и укрепва ядрените си обекти в контекста на заплахите на Иран да ги атакува. Това обяви генералният директор на Комисията за атомна енергия на Израел Зеев Снир, цитиран от местните медии.В светлината на иранските нелегални дейности, Зеев Снир заяви, че \"не можем да пренебрегнем многократните и категорични заплахи, направени от Иран и неговите проксита, да атакуват ядрени обекти на Израел. Тези скандални заплахи изискват Израел да предприеме действия и да продължи да защитава своите ядрени съоръжения. Тези съоръжения постоянно се модернизират и укрепват, в съответствие с насоките за безопасност на МААЕ, за да издържат на всякаква атака\".Междувременно по-рано днес иранските държавни медии съобщиха, че Техеран е поискал от ООН да осъди израелските заплахи срещу Иран и да поеме контрола над ядрената програма на Израел.Израелският премиер Бенямин Нетаняху използва посещение в секретен израелски ядрен реактор в края на август, за да предупреди враговете на страната, че еврейската държава разполага със средствата да ги унищожи, като това изглеждаше като скрита препратка към неговия предполагаем ядрен арсенал.\"Страните членки на ООН не трябва да си затварят очите за тези заплахи и трябва да предприемат категорични действия за премахването на всички израелски ядрени оръжия\", изтъкна посланикът на Иран в ООН в писма до генералния секретар на ООН и до Съвета за сигурност.", "date": "2018.09.20", "title": "Израел модернизира ядрените си обекти на фона на заплахите на Иран да ги атакува"}
{"url": "https://news.bg/press/radev-pusna-ukaza-marinov-stava-vatreshen-ministar-utre-borisov-reshenieto-na-ms-za-ungariya-nyama-pravna-stoynost.html", "text": "Указ. \"24 часа\":Радев пусна указа, Маринов става вътрешен министър утре 10 дни след като премиерът Бойко Борисов го посочи за вътрешен министър, тази сутрин досегашният главен секретар на МВР Младен Маринов ще бъде избран на поста.Процедурата по гласуването бе отпушена днес сутринта с очаквания от дни указ на президента Румен Радев.\"С намерението си да предложи г-н Маринов за министър на вътрешните работи министър-председателят и управляващото мнозинство поемат отговорност за кадрово решение, което се приема критично от обществото\", написа във фейсбук държавният глава. И посочи, че \"слабостите, пропуските и скандалите в работата на министерството\" допринесли той да освободи главния секретар. Унгария. \"Сега\":Борисов: Решението на МС за Унгария няма правна стойност Решението на Министерския съвет да бъде изготвена позиция срещу предложението на Европейския парламент към Съвета на ЕС за започване на процедура за отнемане на гласа на Унгария няма правна стойност, а позицията ще бъде изготвена за \"някой ден\", ако се стигне до такова решение.Това заяви премиерът Бойко Борисов пред журналисти в Залцбург, където участва в среща на лидерите на държавите членки на ЕС.Решението няма правна стойност, защото не е било точка от дневния ред, а е взето на оперативно заседание, обясни Борисов.\"Днес няма такава точка... на оперативно заседание - за тези, които не знаят - има секретни заседания, на които се вземат решения за посланици, за службите, червените папки, които сте виждали, и оперативни заседания - в оперативното заседание се поставят точки, които да разгледаме. Те нямат правна стойност.  Транспорт. \"Монитор\":Евростат: Българите масово пътуват с коли Българите масово предпочитат пътуването с автомобили в ежедневния си бит или за туризъм. Това сочат данни от анализ на Евростат, посветен на провеждащата се в момента европейска седмица на мобилността, която продължава до 22 септември.Колата е доминиращата форма на вътрешен транспорт във всички държави-членки, в сравнение с пътуванията с влак или автобус, отчита европейската статистика, като данните са за 2016 г. През въпросния период пътуването с кола е представлявало 83 на сто от пътникокилометрите в ЕС, в сравнение с 9 на сто пътуване с автобуси и 8 на сто с пътуванията с влакове.Около 84 на сто от българите са предпочитали да пътуват с кола, 14 на сто са били пътуванията на българите с автобусен превоз и едва 2 на сто - с железопътен транспорт, показват данните на Евростат. Обир. \"Дума\":Нападнаха по неясни причини Роженския манастир Полицията задържа шестимата мъжете, които нахлуха във вторник вечер в Роженския манастир \"Рождество Богородично\". Нападателите не били въоръжени, обяви вчера на брифинг началникът на Районното управление на МВР-Сандански главен инспектор Борислав Щурков. По думите му те носили помощни средства за разбиване на стена, а свещеникът в манастира няма физически наранявания, но бил неутрализиран. След обира сам се освободил сам. Нападателите не били маскирани и лицата им са заснети от камерата над вратата. Мъжете счупили камерите в светата обител, но забравили тази над вратата.Предполага се, че са търсили скрито съкровище, защото са копали под една от стените на манастира. Нищо не са откраднали.Сигналът за обир е получен в РУ в Сандански в 20.47 ч.Местна легенда разказва, че в манастира е скрито ценно имане и документи. След нападението касата за дарения била непокътната. ", "date": "2018.09.20", "title": "Радев пусна указа, Маринов става вътрешен министър утре; Борисов: Решението на МС за Унгария няма правна стойност"}
{"url": "https://news.bg/world/zaginal-i-raneni-pri-strelba-v-sasht.html", "text": "Най-малко един човек е загинал, а други четирима са били ранени при стрелба в американския щат Пенсилвания. Двама от ранените са в тежко състояние. Сред пострадалите е и полицай, който е прострелян в ръката. Съобщава се, че нападението е извършено в съдебна сграда. От полицията потвърждават за случая.Не е ясно за момента дали стрелецът е задържан и дали е убит или е сред ранените. Не са ясни и мотивите му. Районът на срелбата е бил отцепен.  ", "date": "2018.09.20", "title": "Загинал и ранени при стрелба в САЩ "}
{"url": "https://news.bg/world/sasht-zagubili-dirite-na-1500-detsa-migranti.html", "text": "Около 1500 деца мигранти в момента са с неизвестно местоположение в САЩ. Те са били дадени на семейства за временно попечителство, но се водят изчезнали. Това са съобщили от социалните служби пред Сената. Това са 13% от непридружените деца мигранти, които влизат в страната. Данните са за миналата година и заради големия брой изчезнали непълнолетни лица Сенатът вече отправи остри критики. Според сенатори, така децата се оказват изложени на огромна опасност. Припомняме, че администрацията на настоящия президент Доналд Тръмп бе подложена на натиск заради разделените семейства на мигранти. Въпреки декларираната политика на нулева толератност към нелегалните мигранти, властите бяха принудени да съберат семействата и децата.  ", "date": "2018.09.20", "title": "САЩ загубили дирите на 1500 деца мигранти "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-13.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника целогодишно.Това съобщават от АПИ. Забраната е за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:До 20.12.2018 г. движението се осъществява двупосочно в платното в посока София от км 14+270 до км 20+660 поради ремонтни дейности на виадукти при км 17+440 и км 18+140 в посока Бургас. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София.Шофьорите да се движат с повишено внимание, спазвайки въведеното ограничение на скоростта - до 90 км/ч, в участъка от 45+900 до км 53+000 в двете посоки поради неравности по пътната настилка. Срок 20.12.2018 г.Област Пазарджик:Движението се осъществява двупосочно в платното за Пловдив в участъка Тракия от км 89+000 до км 89+600 поради ремонт на мост над р. Елшишка до 15.10.2018 г.Област Сливен:Движението в участъка на с. Загорци от км 232+300 до км 232+500 в посока Бургас се осъществява само в активната лента поради ремонт на ОС /мантинела/. Шофьорите да се движат с повишено внимание и съобразена скорост.Област Бургас:Движението от км 308+107 до км 359+475 в участъка Деветак - Ветрен се извършва косене на тревни площи до 30.10.2018 г. Шофьорите да се движат с повишено внимание, спазвайки пътната сигнализация.АМ \"Хемус\":Област София:До 20.12.2018 г. движението от км 29+860 до км 35+150 се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\" в посока София.До 15.12.2018 г. движението от км 34+010 до км 40+510 се осъществява двупосочно в платното посока Варна поради ремонтни дейности на виадукт \"Коренишки дол\" при км 36+450 и на виадукти при км 37+520 и км 37+920.До 15.12.2018 г. движението от км 48+800 до км 53+690 се осъществява двупосочно в платното посока София поради ремонтни дейности на виадукт при км 51+360 в посока Варна.До 20.12.2018 г. е ограничено движението на МПС над 12 тона в участъка от км 30+260 до км 47+060 /от п.в. \"Витинска река\" до пътен възел \"Ботевград\" в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград.До 28.09.2018 г. движението от км 6+790 до км 11+850 се осъществява двупосочно в платното за Варна поради ремонтни дейности по виадукт при км 9+360 в посока София.До 15.12.2018 г. движението в участъка от км 48+800 до км 53+690 се осъществява двупосочно в платното в посока София поради ремонтни дейности на виадукт при км 51+360 в посока Варна.Област Шумен:Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строително-монтажни работи по мостовите съоръжения до 15.11.2018 г.АМ \"Струма\": няма ограничения. АМ \"Марица\": няма ограничения. АМ\"Черно море\": няма ограничения.АМ \"Люлин\":Област София:До 30.09.2018 г. движението по АМ \"Люлин\" в посока София от км 7+100 до км 12+860 се осъществява двупосочно в платното посока София - Перник поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\". Скоростта на движение се ограничава до 50 км/ч.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т - целогодишно;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Петрохан\" - целогодишно е забранено движението на МПС над 12 т, както и тегленето на ремаркета и полуремаркета;- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.09.20", "title": "Забрани за движение на ТИР-ове по пътищата и днес"}
{"url": "https://news.bg/world/litva-nyama-napredak-sled-sreshtata-za-brekzit.html", "text": "Няма съществен напредък след срещата за Брекзит, която евролидерите проведоха късно вечерта в австрийския Залцбург. Това съобщи литовският президент Далия Грибаускайте, цитирана от \"Ройтерс\".Това е било потвърдено и от словашкия премиер Петер Пелегрини. Вчера британският премиер Тереза Мей имаше около 10 минути, за да разговаря с лидерите на 27-те страни членки, които в четвъртък ще обсъдят Брекзит в нейно отсъствие.Тя настоя \"Очаква се днес срещата да продължи. Преговарящите страни възнамеряват да включат гарантираща клауза в споразумението за напускане на ЕС, за да предотвратят в бъдеще нуждата от \"твърда\" граница с Република Ирландия. ЕС иска Северна Ирландия да остане в митническата територия на блока, за да се избегнат митнически проверки на границата. Но Мей смята, че това ще създаде икономическо и конституционно разделение в Ирландско море между Великобритания и Северна Ирландия. Според нея това няма да бъде прието от нито един премиер на Обединеното кралство.", "date": "2018.09.20", "title": "Литва: Няма напредък след срещата за Брекзит "}
{"url": "https://news.bg/world/24-ma-stroitelni-rabotnitsi-otivat-v-zatvora-zaradi-protest-v-turtsiya.html", "text": "24-ма строителни работници отиват в затвора заради протест в Турция, предаде \"Ройтерс\". Те са работили на новото летище в Истанбул и са сред задържаните за протест, съпротива при задържане от полицията и други обвинения. На 43-ма други задържани предстои изправяне пред съда. Освободени са били други 19 души. Миналата седмица, турската полиция задържа близо 500 души при протестна акция срещу тежките условия на труд при строителството на новото летище на Истанбул.Председателят на местния синдикат на строителните и пътните работници Озгюр Карабулут съобщи, че силите на реда са употребили сълзотворен газ и тежка техника, за да разпръснат протеста, на който се събраха няколко хиляди души.След акцията служители на жандармерията са влезли и в жилищните сгради, където са настанени работниците и са продължили да задържат участници в протеста.По думите на Карабулут, повод за спонтанната демонстрация е катастрофа с автобус, превозващ строители, при която са пострадали 17 души.", "date": "2018.09.20", "title": "24-ма строителни работници отиват в затвора заради протест в Турция "}
{"url": "https://news.bg/bulgaria/ns-glasuva-novite-ministri.html", "text": "Депутатите гласуват днес промените в правителството - трите министерски оставки и тримата номинирани за наследници на техните постове. Напускат Валентин Радев, Николай Нанков и Ивайло Московски.Припомняме, че вчера президентът Румен Радев подписа указа за освобождаване на главния секретар Младен Маринов.Неиздаденият от  от поста главен секретар на МВР  в кабинета Борисов 3 на мястото на подалите оставка заради .Същия ден обаче рокадите в правителството бяха спънати и с . На негово място този понеделник бе избран Росен Желязков.След фалстарта на рокадите в правителството, първите коментари бяха, че и се очакваше да направи това този понеделник.Вчера обаче стана ясно, че президентската администрация счита съгласувателната процедурата по освобождаването на Младен Маринов от поста главен секретар за неспазена., като заяви, че лидерите се разминават с институционалния тон и коалиционният съвет не е законов орган. Това бе разтълкувано от председателя на ПГ на ГЕРБСпорът продължи и с коментара  иДържавният глава Румен Радев отвърна, заявявайки, че явно за правителството е непосилна задача да спазват закона.", "date": "2018.09.20", "title": "НС гласува новите министри "}
{"url": "https://news.bg/weather/slanchev-i-topal-chetvartak-2.html", "text": "Слънчев и топъл петък ни очаква, съобщават от НИМХ на БАН. Очакват се временни увеличения на облачността. Ще духа до умерен вятър. Максималните температури ще са между 24 и 29 градуса. Атмосферното налягане ще се понижи, но остава високо от средното за месеца. През следващите дни се очаква захлаждане. Астрономическата есен настъпва на 23 септември. ", "date": "2018.09.20", "title": "Слънчев и топъл четвъртък"}
{"url": "https://news.bg/crime/prodalzhava-izdirvaneto-na-dvama-ot-obirdzhiite-na-rozhenskiya-manastir.html", "text": "Продължава издирването на двамата мъже, нападнали Роженския манастир. Вчера бяха задържани други петима души от групата.Крадците нахлуха във вторник вечерта в обителта и нападнаха свещеник. Те се опитаха да разбият зазидан прозорец, като най-вероятно са търсели скрито съкровище.Петимата задържани са от района на Сандански, като живеят в различни населени места. Останалите двама ще бъдат обявени за национално издирване.Иначе Роженският манастир вече е отворен за посетители, а нападнатият свещеник е добре. При нападението свещеникът е бил сам, уточни пред БНТ игуменът на Роженския манастир архимадрит Епифанний.Откраднати са камери и лични вещи на духовния служител. Относно легендата за скрито имане, архимадрит Епифаний коментира, че каквото и да е имало, е намерено при реставрационните дейности. Според него няма какво да се намери, особено ако е извън духовното.", "date": "2018.09.20", "title": "Продължава издирването на двама от обирджиите на Роженския манастир"}
{"url": "https://news.bg/politics/ninova-sred-naroda-borisov-postavi-darzhavata-na-kolene-pred-5-targovski-verigi.html", "text": "Премиерът Бойко Борисов и ГЕРБ поставиха България на колене пред 5 големи търговски вериги. Това е изтъкнала председателката на БСП Корнелия Нинова на среща с граждани във Велико Търново.Според нея правителството дава открит урок за антиикономическа, антиевропейска политика и липса на държавност, след като земеделският министър Румен Порожанов е отишъл при търговските вериги да ги помоли да не покачват цената на хляба.Нинова е подчертала, че в ръцете на управляващите са всички механизми за влияние на шоковото поскъпване на цените на хляба - намаляване на ДДС, сезиране на КЗК. По думите ѝ, комисията трябва да попита веригите защо натискат българските производители да продават продукцията си под себестойност.\"Малкият и средният бизнес е пропищял от извиването на ръце от страна на търговските вериги - да продава под себестойност, да плащат услуги, които не им се предоставят. Докъде докара Борисов България? Вместо да изправят държавата срещу този проблем и да се справят с него, те отиват да се молят на колене\", коментирала Корнелия Нинова.Председателят на БСП цитирала думите на Борисов, че \"олигарсите, ако не искат да им взимаме ролсройсите, да спазват законите\", като припомнила първия мандат на Борисов, когато са обикаляли с хеликоптери и са снимали палатите на митничари, на олигарси и са обещавали да им ги приберат като незаконно придобити.\"Палатите още са си там и онези хора си живеят в тях. Така и сега - докато с едната ръка прибира ролсройсите, с другата ръка на същите хора им наливат милиони от нашите пари\", посочила още тя.Лидерът на БСП попитала кое правителство е наляло пари в хотелите на Ветко Арабаджиев, на който сега му прибират ролсройсите, за да спят там всички европейски делегации, а също е наляло на Миню Стайков стотици хиляди пак по време на Европредседателството, за да снабдява с ракия за гостите от Европа.\"С кои очи сега ще погледнат тези европейски лидери и ще им кажат, че са спали, яли и пили от такива хора, които сега ги прибират за престъпления\", попита Корнелия Нинова.", "date": "2018.09.20", "title": "Нинова сред народа: Борисов постави държавата на колене пред 5 търговски вериги"}
{"url": "https://news.bg/int-politics/tramp-se-nahvarli-na-naznacheniya-ot-nego-glaven-prokuror-dzhef-seshans.html", "text": "Президентът на САЩ Доналд Тръмп изостри атаките си срещу министъра на правосъдието и главен прокурор Джеф Сешънс, който е негово назначение.В интервю за телевизия Hill.TV Тръмп се оплака, че \"нямам главен прокурор, това е много тъжно\" и че бившият сенатор от Алабама бил \"объркан\" по време на изслушването му пред юридическата комисия към Сената на САЩ през януари 2017 г. преди да заеме поста. Тръмп отдавна критикува публично решението на Сешънс да се откаже от контрола върху разследването за намесата на Русия в изборите за президент през 2016 г., като подчерта, че съжалява, че го е назначил да ръководи Министерството на правосъдието.В интервюто си Тръмп се оплаква, че това, което Сешънс направил, било \"много нечестно\" и че той е \"силно разочарован\" от него. Американският президент също така го разкритикува за начина, по който е управлявал проблема с имиграцията, за което той получи приветствия от съюзници на Тръмп.Сешънс предприе изключително агресивни и противоречи стъпки, с които да се опита да се справи с нелегалната имиграция, като обяви \"нулева толерантност\" за онези, които влизат нелегално в страната, защитавайки политиката за разделяне на семействата.Анализатори изтъкват, че последните атаки на Тръмп вероятно подготвят почвата за уволнението на Сешънс. Самият той все още не е отговорил на нападките ан Тръмп.", "date": "2018.09.20", "title": "Тръмп се нахвърли на назначения от него главен прокурор Джеф Сешънс"}
{"url": "https://news.bg/int-politics/liderite-na-es-bez-napredak-v-izglazhdaneto-na-razlichiyata-otnosno-migrantite.html", "text": "Лидерите на страните членки на Европейския съюз не успяха да постигнат сериозен напредък в изглаждането на различията си за мигрантите по време на неформалната среща на върха в австрийския град Залцбург снощи, като разговорите по темата продължават и днес.Единствената постигната договорка е за това, че ЕС трябва да си сътрудничи по-тясно с Египет по въпроса, съобщиха рано тази сутрин участници в срещата, цитирани от световните информационни агенции.Изразена е била подкрепа за разговори между ЕС и Египет и за среща на високо равнище, посветена на сътрудничеството по въпроса с мигрантите и икономическото сътрудничество, която би могла да се състои през февруари в Египет.Италия, Австрия и няколко централноевропейски страни са застъпили позицията, че единственият начин да бъде спряна нелегалната миграция е да бъдат укрепени външните граници на ЕС. Те същевременно отхвърлят всякакви опити за преразпределяне на мигрантите в рамките на съюза.Други правителства искат решаване на този проблем, опасявайки се, че той ще помогне на популистките партии да спечелят значително влияние в изборите за Европейски парламент следващата година.Някои страни пък се противопоставят на плановете за разширяване на пълномощията и персонала на агенцията по охрана на външните граници на ЕС \"Фронтекс\".", "date": "2018.09.20", "title": "Лидерите на ЕС без напредък в изглаждането на различията относно мигрантите "}
{"url": "https://news.bg/politics/bez-iznenadi-mina-remontat-na-kabineta.html", "text": "След часове дебатите ремонтът на кабинета Борисов 3 е факт без изненади в гласуването.Очаквано НФСБ гласува против . Хората на Валери Симеонов подкрепиха новите министри.Опозицията в лицето на БСП и ДПС гласуваха против. Депутатите от \"Воля\" на Веселин Марешки подкрепиха смяната.Така новото попълнение в кабинета са министрите Младен Маринов, Росен Желязков и Петя Аврамова, съответно вътрешен, транспортен и регионален министър.Припомняме, самата смяна се проточи повече от три седмици, тъй като едва вчера президентът  за освобождаване на главния секретар Младен Маринов.Неиздаденият от  от поста главен секретар на МВР  в кабинета Борисов 3.Същия ден обаче рокадите бяха спънати и с . На негово място този понеделник бе избран Росен Желязков.След фалстарта на рокадите в правителството, първите коментари бяха, че  и се очакваше да направи това този понеделник. Стана ясно, че президентската администрация счита съгласувателната процедурата по освобождаването на Младен Маринов от поста главен секретар за неспазена., като заяви, че лидерите се разминават с институционалния тон и коалиционният съвет не е законов орган. Това бе разтълкувано от председателя на ПГ на ГЕРБ Спорът продължи и с коментара и  Държавният глава Румен Радев отвърна, заявявайки, че явно за правителството е непосилна задача да спазват закона.Освен това самите оставки предизвикаха трус вътре в управляващата коалиция, тъй като Валери Симеонов скочи, че промените не са съгласувани между партньорите, независимо че става въпрос за министри на ГЕРБ. На забележката обаче по-скоро отвърнаха не от ГЕРБ, а партньора на НФСБ в малката коалиция - лидера на , че може да го смени във всеки един момент.", "date": "2018.09.20", "title": "Без изненади мина ремонтът на кабинета"}
{"url": "https://news.bg/world/povecheto-evrolideri-iskat-velikobritaniya-da-provede-vtori-referendum-za-brekzit.html", "text": "Повечето евролидери биха искали Великобритания да проведе втори референдум за Брекзит. Това заяви премиерът на Малта Джоузеф Мускат, цитиран от \"Гардиън\".Мускат направи коментара пред Би Би Си.Има \"почти единодушна\" подкрепа сред евролидерите Великобритания да проведе още един референдум за напускане на ЕС, каза той.Вчера премиерът на Великобритания Тереза Мей представи позицията на страната на среща на върха на ЕС в Австрия. По време на вечерята Мей имаше шанс да убеди лидерите да подкрепят плана й от \"Чекърс\" за Брекзит.Днес лидерите на ЕС ще обсъдят Брекзит в отсъствието на британския премиер на втория ден на неофициалната среща в Залцбург.Австрийският канцлер Себастиан Курц потвърди тази сутрин, че ще има специална среща на върха на ЕС през ноември за финализиране на Брекзит., изтъкна Курц.Чешкият премиер Андрей Бабиш коментира, че се надяват да постигнат споразумение.Жан-Клод Юнкер коментира разговорите с Мей.\"\", каза той.Ирландският премиер Лео Варадкар коментира пред журналисти, че тази сутрин е провел среща с Мей и разговорите са преминали много добре, но времето изтича., изтъкна той.Холандският премиер Марк Рюте заяви, че днес не се очаква пробив на преговорите за Брекзит.Унгарският министър-председател Виктор Орбан е на мнение, че Великобритания не трябва да бъде наказвана за Брекзит.Според него някои негови колеги от ЕС считат, че Обединеното кралство \"трябва да бъде наказано\" и \"Великобритания трябва да страда\" заради решението си., убеден е Орбан.", "date": "2018.09.20", "title": "Повечето евролидери искат Великобритания да проведе втори референдум за Брекзит"}
{"url": "https://news.bg/crime/osadiha-uslovno-mazh-shofiral-s-3-25-promila-alkohol.html", "text": "Условна присъда получи 43-годишен мъж, шофирал с 3,25 промила алкохол в кръвта, съобщиха от прокуратурата.Споразумението между Районна прокуратура Казанлък и обвиняемия постигна присъда от година затвор, отложена за 3 години и глоба от 300 лева. Мъжът няма право до шофира за срок от 2 години.От началото на 2018г. до днес по актове на Районна прокуратура-Казанлък за били осъдени 46 лица /45 мъже и 1 жена/ за шофиране в нетрезво състояние.", "date": "2018.09.20", "title": "Осъдиха условно мъж, шофирал с 3,25 промила алкохол"}
{"url": "https://news.bg/politics/demokratichna-balgariya-iska-ot-borisov-yasna-pozitsiya-sreshtu-orban.html", "text": "\"Демократична България\" иска от Борисов ясна позиция за Орбан и се обръщат се към него, не защото му вярват, а защото по силата на изборните резултати е лидер на най-голямата българска партия и министър-председател на всички българи.\"България е по-важна от нашите различия\", пишат в свое отворено писмо до премиера от обединението.Те обясняват и че е получил гласовете на много български граждани, които искат България да бъде част от Европа, \"силен и равноправен член на ЕС, а не далечна периферия, троянски кон на източни диктатори\".Днес, според тях, цяла България е изправена пред важно решение, дали ще бъде част от силна и единна Европа, дали ще бъде равноправен член на ядрото на ЕС или ще се върне назад в бедността и несигурността на 90-те години.Важното за тях е, дали заедно с европейските партньори \"ще изградим Европа, която може да защити правата, сигурността и достойния живот на всеки свой гражданин. Европа, която може да наложи силна обща политика срещу нелегалната миграция и тероризма. Европа, която може да се противопостави на корупцията и организираната престъпност. Европа, която защитава личната свобода, свободата на словото и свободата на предприемачеството дори тогава, когато корумпирани властници искат да ги потиснат\".\"Демократична България\" разбират, че Борисов има личен интерес да работите срещу единна Европа, защото не спазва европейските стандарти за правосъдие, конкуренция, свободни медии.Те коментират и че разбират и интереса на олигарсите, които го подкрепят - за тях единна Европа означава край на безнаказаното крадене на парите на българските и европейски данъкоплатци.\"Разбираме и зависимостите на Вашата партия и коалиционните Ви партньори от режима в Кремъл - зависимости, които естествено Ви нареждат до пуделите на Путин в ЕС, до Орбан, ЛьоПен и Салвини. До тези, които блокират общата миграционна политика, общата енергийна политика, общата борба с корупцията\", пишат още те.Обединението счита за нужно да напомни на премиера, че \"българският национален интерес е противоположен на интересите на олигарсите и източните диктатури, защото българският национален интерес е над партийните му зависимости и интереси\".\"В разрез с българския интерес, Орбан застана на страната на противниците на присъединяването на Македония към ЕС и НАТО на предстоящия референдум, като подкрепи прокремълската позиция на ВМРО-ДПМНЕ\", обясняват те.От обединението допълват, че шикалкавенето и опитите да се крие  няма да помогнат и заемането на ясна позиция по казуса \"Орбан\" е неизбежно.За \"Демократична България\", Борисов е изправен пред дългосрочен избор за идентичността на ГЕРБ и, \"което е неизмеримо по-важно, за мястото на България в рамките на променящия се ЕС\".\"Ако Ви е останала някаква собствена воля за защита на националния ни интерес, опитайте да застанете, поне външно, до лидерите на единна Европа - до Себастиан Курц и Австрия, до Еманюел Макрон и Франция, до Ангела Меркел и Германия, до Марк Рюте и Холандия\", призовават те.\"Ако пък нямате тази сила - нека всеки български гражданин види ясно истинското лице на Вашето управление, за да избере бъдещето си оттук нататък, а ГЕРБ открито да се нарече Граждани за евразийско развитие на България\", допълват от обединението.", "date": "2018.09.20", "title": "Демократична България иска от Борисов ясна позиция срещу Орбан"}
{"url": "https://news.bg/politics/dogan-i-karadaya-se-sreshtnali-s-amerikanskiya-poslanik.html", "text": "Американският посланик Н. Пр. Ерик Рубин се срещна с ръководството на ДПС, съобщиха от партията. В централата на партията почетният председател Ахмед Доган и сегашният председател на движението Мустафа Карадайъ обсъдиха актуални политически въпроси.Тримата са говорили и за развитието на двустранните отношения. Участниците в срещата изразиха задоволство от възможността да обменят мнения и позиции по отделни теми, както и убеждението, че такива срещи са необходими и полезни, пишат от партията.Взаимното уважение и диалогът помагат за развитие на демократичните процеси и трябва да бъдат поощрявани, гласи съобщението.", "date": "2018.09.20", "title": "Доган и Карадайъ се срещнали с американския посланик"}
{"url": "https://news.bg/world/ungariya-planira-novi-administrativni-sadilishta.html", "text": "Унгария ще установи нова система от съдилища до януари 2020 г., които ще се занимават с дела, свързани с държавната администрация, но те ще бъдат независими от правителството.Това съобщи правосъдният министър на страната на фона на притесненията на ЕС, че се нарушава върховенството на закона, информира \"Ройтерс\".През миналата седмица след безпрецедентно решение Европейският парламент призова за налагане на санкции на Будапеща за нарушаване на върховенството на закона, гражданските права и корупция. Унгария отговори, че ще обжалва решението в евросъда.Съобщавайки плана за нови административни съдилища, правосъдният министър Ласло Трочани отхвърли притесненията, че правителството ще се опита да напълни съдилищата със съдии, лоялни на правителството на премиера Виктор Орбан.\"Бихме искали да установим много ефективна система от административни съдилища\", каза той пред журналисти в кулоарите на конференция за правосъдието.\"Трябва да отхвърля твърденията, че правителството ще подбере хора (да бъдат съдии), които ще вземат решения в полза на правителството\", изтъкна той.\"\", обясни Трочани и подчерта, че независимостта на съдиите е заложена в конституцията.Орбан, който спечели трети пореден четиригодишен мандат на изборите през април с антиимигрантска платформа, влезе в сблъсък с ЕС по различни въпроси, включително ограничаване на медийната свобода и преждевременно пенсиониране на съдии.Трочани заяви, че публичните административни съдилища са част от съдебната система в няколко страни членки на ЕС, включително Австрия и Франция, допълвайки, че новите съдии ще бъдат назначавани на базата на конкурентни изпити, където качеството ще е от голямо значение.Унгария все още разисква различни модели, които могат да бъдат използвани при назначаване на съдии, коментира министърът и поясни, че той смята, че австрийският модел е \"най-близкият до нас\". Според този модел правосъдният министър има ограничена роля при назначаването на съдии.", "date": "2018.09.20", "title": "Унгария планира нови административни съдилища"}
{"url": "https://news.bg/crime/otkriha-pistolet-na-chasti-v-zatvora-vav-vratsa.html", "text": "Пистолет, разглобен на части, открили надзирателите при проверка в затвора във Враца, пише \"Сега\", позовавайки се на министерството на правосъдието. От главна дирекция Изпълнение на наказанията проверяват случая.Към момента не е ясно дали става въпрос за боен или газов пистолет, проверяват се частите, за които няма яснота как са попаднали зад решетките. Обискът на килиите е направен по разпореждане на правосъдния министър Цецка Цачева.Това е поредният случай, при който в килии се откриват забранени веща. Досега обаче проверките установяваха предимно мобилни телефони, които също не са позволени в затвора.Припомняме, двама осъдени - . Двамата излязоха от затвора през централния вход, след като стреляха с пистолет по охраната.МВР веднага предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 6 юни , с прякор Големия.Другият избягал затворник - Колев все още се издирва.Заради няколкото избягали затворници и арестанти от БСП внесоха вот на недоверие по темата сигурност. към третия кабинет \"Борисов\" на 29 юни.", "date": "2018.09.20", "title": "Откриха пистолет на части в затвора във Враца"}
{"url": "https://news.bg/politics/ninova-obvini-borisov-che-udrya-po-avtoriteta-na-balgariya.html", "text": "Борисов едно говори пред българите, друго пред началниците. Решението за Унгария е грешка. Искаме единна, а не разделена Европа, коментира Корнелия Нинова в парламента.Премиерът нанесе поредния удар на държавността и Конституцията в България, когато делегитимира решението на МС с думите \"това решение няма правна сила, то е за някой ден\", добави соцлидерът.Тя добави, че това изявление е още едно доказателство, след Истанбулската конвенция, че той провежда двойнствена външна политика.\"Това е удар по авторитета на България и българските институции\", смята Нинова и добави, че веднага след гласуването в ЕП, е свикала Изпълнителното бюро на партията, като въпросът за Унгария е обсъден и е взето решение.\"Смятаме, че решението за отнемане на гласа на Унгария е грешка и е още една стъпка към разделението и разцеплението в Европа. То е обратно на това, което ние искаме - силна и единна не разделена Европа\", обясни Корнелия Нинова.", "date": "2018.09.20", "title": "Нинова обвини Борисов, че удря по авторитета на България"}
{"url": "https://news.bg/society/samo-26-ot-nad-130-navodneni-v-roman-sa-poluchili-pomosht.html", "text": "Жители на Роман се оплакват заради липса на социална помощ след опустошителното наводнение в края на юни, съобщи bTV.От над 130 посетени имота само за 26 е отпусната еднократна помощ от 375 лева.Припомняме, на 29 юни река Малък Искър излезе от коритото си и  Живеещите в квартала бяха евакуирани.От социалните в Мездра обясняват, че при запазено основно жилище пари не се отпускат.Същото важало и при наличие на второ жилище или заможни деца.Напрежение има и сред получилите помощта, която по думите им не стига нито за ремонт, нито за нови електроуреди.", "date": "2018.09.20", "title": "Само 26 от над 130 наводнени в Роман са получили помощ "}
{"url": "https://news.bg/world/ima-risk-sanktsiite-sreshtu-rusiya-da-badat-smekcheni-predupredi-poroshenko.html", "text": "Президентът на Украйна Петро Порошено предупреди, че има риск международните санкции срещу Русия да бъдат смекчени, информира \"Ройтерс\".Обръщайки се към парламента, той подчерта, че ако се направят отстъпки на Кремъл преди Русия да върне Крим на Украйна, това ще бъде поражение за международното право.\"\", добави той.Порошенко отрече, че Киев се подготвя да използва сила за освобождаване на Донецк и Луганск, но подчерта, че украинската армия трябва да бъде подготвена за всеки сценарий, съобщават местни медии.Украинската мирна стратегия е съсредоточена върху постигане на мир по политически и дипломатически начин, изтъкна той.", "date": "2018.09.20", "title": "Има риск санкциите срещу Русия да бъдат смекчени, предупреди Порошенко"}
{"url": "https://news.bg/crime/osadiha-nepalnoleten-za-pornografiya-i-sklonyavane-na-detsa-kam-razvrat.html", "text": "Непълнолетен младеж е с наложено наказание във Враца за склоняване на деца към развратни действия, разпространение и държане на порнографски материал.На 21 и 22 юли 2016 г., с домашния си компютър и различни потребителски имена (акаунти) в \"Скайп\", А.И. склонявал деца да участват в похотливо показване на полови органи с уеб-камера.От 8 октомври до 29 декември 2016 г., непълнолетният разпространява към няколко получатели порнографски материал - снимки, изобразяващи открито сексуално поведение. Той е имал и 38 файла снимки с деца, видимо под 18-годишна възраст.Прокуратура е постигнала споразумение със защитата на А.И. и му налага \"Пробация\", включваща задължителна регистрация по настоящ адрес и периодични срещи с пробационен служител три пъти седмично за срок от десет месеца.", "date": "2018.09.20", "title": "Осъдиха непълнолетен за порнография и склоняване на деца към разврат"}
{"url": "https://news.bg/regions/pravyat-profilaktika-prez-noshtta-v-tunel-vitinya-na-am-hemus.html", "text": "Шофьорите да карат внимателно през нощта в тунел \"Витиня\" на АМ \"Хемус\", предупредиха от АПИ. От пътната агенция ще правят профилактика на вентилационната система.В четвъртък, 20 септември, от 22 до 24 часа ще бъде ограничено движението в посока Варна в участъка от 30-ти до 35-ти км на АМ \"Хемус\" поради профилактика на вентилационната система в тунел \"Витиня\".Профилактиката ще стане през нощта, когато трафикът е по-слаб. Пътуващите за Варна ще се насочват по обходен маршрут от пътна връзка \"Витинска река\" при км 30+450 на АМ \"Хемус\", след това ще продължават по път I-1 Ботевград - София и включването в АМ \"Хемус\" ще става при пътната връзка при км 35+480.Профилактика ще има и в петък, 21 септември, от 0 до 2 часа. Тогава ще бъде ограничено движението към София. Трафикът ще бъде насочен по същия обходен маршрут. Отклоняването на движението ще става при км 35+480 на АМ \"Хемус\", след това ще се продължава по пътя Ботевград - София и при пътна връзка \"Витинска река\" при км 30+450 шофьорите ще се връщат на АМ \"Хемус\".От пътната агенция съветват шофьорите да карат внимателно и със съобразена скорост, стриктно спазвайки пътната сигнализация.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.09.20", "title": "Правят профилактика през нощта в тунел \"Витиня\" на АМ \"Хемус\""}
{"url": "https://news.bg/society/dva-tsentara-za-hora-s-dementsiya-izgrazhda-varna.html", "text": "Два центъра за хора с деменция изгражда община Варна.Единият център ще бъде дневен, с капацитет 40 места и ще се помещава в административната сграда на бившия Социално-учебен професионален център \"Д-р Анастасия Желязкова\".Другият център ще е от резидентен тип и ще приютява 15 души. Той ще бъде разположен в новоизградена сграда в квартал \"Владислав Варненчик\".Съветниците от ПК \"Европейски въпроси и международно сътрудничество\" дадоха съгласието си за безвъзмездна финансова помощ.Максималният размер на помощта за Варна е 1 млн. и 108 хил. лева. Те ще бъдат разпределени почти поравно за двата центъра.Общината трябва да поддържа социалните услуги най-малко пет години след датата на приключване на дейностите по проекта.Предназначението на сградите също не трябва да се променя за този период. ", "date": "2018.09.20", "title": "Два центъра за хора с деменция изгражда Варна"}
{"url": "https://news.bg/world/momentat-na-istinata-za-brekzit-e-prez-oktomvri-predupredi-tusk.html", "text": "Срещата на ЕС през октомври ще бъде \"моментът на истината\" за процеса за Брекзит.Това заяви председателят на Европейския съвет Доналд Туск на пресконференция след двудневната неофициална среща на лидерите на държавите от ЕС в австрийския град Залцбург, пише \"Гардиън\".Според него срещата през октомври ще бъде \"моментът на истината\", когато евролидерите ще решат дали има достатъчно съгласуваност, за да се продължат преговорите и да се сключи споразумение през ноември.27-те страни членки постигнаха съгласие, че няма да има споразумение за Брекзит без работещо решение за проблема с ирландската граница. Те се съгласиха, че трябва да има \"възможно най-голяма яснота\" за бъдещите търговски отношения. Туск подчерта, че единният пазар трябва да бъде защитен.Той смята, че търговският план на Мей след Брекзит \"няма да проработи\".\" \", обясни председателят на Европейския съвет.Туск поясни, че сега е \"малко по-голям оптимист\". По думите му необходим е компромис и от двете страни, но по някои въпроси ЕС не е готов на компромис, включително за основните свободи и единния пазар. Той смята, че по въпроса за Ирландия атмосферата е била по-добра в сравнение с преди две или три седмици, но е необходимо повече от добро намерение.ЕС се нуждае от \"твърди и ясни\" гаранции, каза той и добави, че без ясен и прецизен план за Ирландия ЕС няма да продължи напред след октомври.Туск не изключва вероятността да не бъде сключено споразумение за Брекзит.На въпрос дали ще има извънредна среща за Брекзит на 17-18 ноември, Туск отговори, че ще свика, ако през октомври има достатъчно напредък, за да се оправдае подобно решение.Без \"гранде финале\" през октомври няма да е необходима нова среща през ноември, продължи Доналд Туск. Той обаче потвърди датите.Председателят на Европейската комисия Жан-Клод Юнкер коментира от своя страна, че би искал споразумение до октомври., подчерта Юнкер.На отделен брифинг германският канцлер Ангела Меркел предупреди, че са безкомпромисни по отношение на единния пазар.Можем да намерим практически решения, но принципите на общия пазар трябва да бъдат спазвани, смята германският лидер.\"Днес стана ясно, че се нуждаем от реален напредък до октомври, целта е да финализираме всичко през ноември\", съобщи тя.По думите й все още има неразрешени въпроси що се отнася до бъдещите търговски отношения.", "date": "2018.09.20", "title": "Моментът на истината за Брекзит е през октомври, предупреди Туск"}
{"url": "https://news.bg/crime/65-godishen-dilar-na-heroin-zadarzhaha-v-silistra.html", "text": "Полицията задържа 65-годишен дилър на хероин в Силистра.Манол К. е заловен когато продавал хероин на наркоман за 10 лева. Свидетел на продажбата станал полицай.Стоката била опакована в обвивка от бонбон, а купувачът успял да разпръсне съдържанието докато се опитвал да избяга.Задържаният предал на полицията наркотиците, които имал в себе си. За доставчик посочил лице, което на 19 септември му дало общо 40 пакетчета хероин.След направена проверка в дома му са иззети 15 хартиени свитъка с хероин.Манол К. е осъждан в Италия на 3 години и 2 месеца затвор за участие в организирана престъпна група.В България е получавал присъда от 2 години условно за теглене на пари от чужда банкова карта.Престъплението, за което е обвинен сега, е извършено в изпитателния срок на тази присъда.Предстои искане за постоянно задържане на дилъра.", "date": "2018.09.20", "title": "65-годишен дилър на хероин задържаха в Силистра"}
{"url": "https://news.bg/crime/osvobodiha-trima-ot-chetirimata-gorski-obvineni-za-nezakonen-darvodobiv.html", "text": "Магистратите от Специализирания наказателен съд освободиха трима от четиримата задържани служители на горското, обвинени в незаконен дърводобив, съобщи bTV.Директорът на софийската дирекция по горите Милчо Христов и директорът на горското в Своге са с мярка за неотклонение \"домашен арест\". Причината за по-леката мярка е заради влошено здраве.Арестуваният надзирател Денис Георгиев е с 3000 лв. парична гаранция. Само един от групата остава в ареста.Припомняме, на служебни помещения в Регионална дирекция по горите - София и в Държавно горско стопанство - Своге. Имаше претърсвания в жилища в София и Своге, както и в база в село Батулия, община Своге.Първоначалната информация бе, че групата е извършвала  и търговия с дървен материал от 2014 г. до настоящия момент. Тогава имаше доказателства за извършени от организираната престъпна група кражби на части от специализирана горска техника, умишлен палеж на автомобил и държане на огнестрелни оръжия, без надлежно разрешение.Два дни по-късно - 20 септември според Спецсъда по делото няма доказателства, че в случая става дума за организирана престъпна група.Решението не е окончателно и може да се обжалва.", "date": "2018.09.20", "title": "Освободиха трима от четиримата горски, обвинени за незаконен дърводобив"}
{"url": "https://news.bg/int-politics/sasht-udariha-kitay-zaradi-rosoboroneksport.html", "text": "САЩ удариха Китай заради \"Рособоронекспорт\", предаде Ройтерс.В четвъртък Белият дом е наложил санкции срещу китайската военна агенция и нейния директор Ли Шинфу. Причината е решението на ведомството да закупи отбранително оборудване от Русия, в нарушение на наложените от САЩ санкциите срещу Кремъл. Те бяха въведени през 2017 г.Рестриктивните мерки на САЩ ще засегнат Китайския отдел за развитие на оборудването, който наблюдава технологиите за отбрана. Той подписва и разрешава извършването на \"значими транзакции\" с \"Рособоронекспорт\". Компанията е основен износител на оръжия от Русия.В момента е известно, че санкциите на САЩ срещу Китай са за сделката за купуването на руски изтребители Су-35 през 2017 г. и С-400 през 2018 г. Те са ясен сигнал за китайския президент Ли Дзинпин, който лично отговаря за военната агенция. \"Рособоронекспорт\" се ползва с протекциите на Кремъл при износа на оръжие.Китай стана първият чуждестранен клиент на Су-35 и С-400. През ноември 2015 г. беше подписан договор за доставка на Пекин на 24 Су-35 руски изтребители на стойността от $2 млрд. Първите четири самолета са доставени в края на 2016 г., през 2017 г. Пекин получава още десет, последните 10 Су-35 по договора са доставени през 2018 г., разкрива РБК.През есента на 2014 г. Русия и Китай подписаха договор за над $3 милиарда за доставка на най-малко шест батальона С-400. В началото на януари 2018 г. източникът на ТАСС съобщава за началото на доставките.Само преди седмица военни формирования на китайската армия взеха участие в най-широкомащабните учения на руската армия.Маневрите бяха отчетени от САЩ и НАТО като сигнал за военно сближаване на Москва с Пекин.", "date": "2018.09.20", "title": "САЩ удариха Китай заради \"Рособоронекспорт\""}
{"url": "https://news.bg/disasters/britanski-i-frenski-iztrebiteli-sledyat-ruski-samoleti.html", "text": "Британски и френски военни самолети бяха вдигнати под тревога, за да преследват руски бойни самолети, които летели през Северно море в четвъртък.Полковник Кирил Дювие, говорител на френските военновъздушни сили, каза пред Ройтерс, че са открити един или няколко руски самолета. Техните действията не са били враждебни, но натовските самолети са спазили процедурата.\"Осъществени са обичайните механизми за реагиране: изтребителите\" Рафал \"излетели късно сутринта от базата на Сен Дизие със самолет за зареждане с гориво и се позиционират за евентуална намеса\", каза Дювиве.Британските изтребители редовно наблюдават руски бойни самолети близо до въздушното пространство на Великобритания, а през миналия месец са прихванали самолети близо до Румъния.Лондон вече предупреди, че през последните месеци се наблюдава една все по-враждебна Русия.", "date": "2018.09.20", "title": "Британски и френски изтребители следят руски самолети"}
{"url": "https://news.bg/disasters/feribot-potana-v-ezeroto-viktoriya.html", "text": "Ферибот потъна в езерото Виктория, предаде Ройтерс. Властите в Танзания провеждат спасителна операция.Има опасения, че над 200 души са се удавили при потъването на ферибота в езерото Виктория.В момента е известно, че корабът е превозвал 300 души. Това не е първият трагичен инцидент с потъването на ферибот в езерото Виктория.През 1996 г. загинаха 500 души.", "date": "2018.09.20", "title": "Ферибот потъна в езерото Виктория"}
