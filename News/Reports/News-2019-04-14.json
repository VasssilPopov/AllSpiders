{"url": "https://news.bg/world/vazrasten-mazh-ot-florida-ubit-ot-pritezhavana-ot-nego-ryadka-ptitsa.html", "text": "Възрастен мъж от американския щат Флорида бе убит от притежаваната от него птица казуари, предаде BBC.Трагедията се е разиграла на юг от град Алачуа, в северната част на щата.75-годишният мъж вероятно е паднал в двора на къщата си и птицата го е нападнала. Разпространява се и името му.Той е починал от раните си в болница.Полицията разследва инцидента.Птиците от вида казуари обитават Нова Гвинея. Те могат да достигнат височина до 2 метра и тегло около 60 кг  и се считат за втората най-едра птица след африканския щраус.Имат остри и опасни нокти и са много агресивни. Считани са за най-опасните птици в света, но се отглеждат от колекционери.Притежаването им изисква специално разрешително.", "date": "2019.04.14", "title": "Възрастен мъж от Флорида убит от притежавана от него рядка птица "}
{"url": "https://news.bg/world/facebook-instagram-i-whatsapp-se-srinaha-v-tseliya-svyat.html", "text": "Социалните мрежи Facebook, Instagram и Whatsapp се сринаха в световен мащаб.Приложението за съобщения Messenger също не работеше. Според потребители то става достъпно от време на време.Към момента няма данни за причината за срива. Експерти предполагат, че става въпрос за глобален технически проблем.Около 16 часа социалните мрежи вече бяха достъпни.Сайтът downdetector.com, който следи за оплаквания около достъпа на популярни сайтове, пише, че покрай срива на трите социални мрежи са подадени стотици доклади.Проблемът е засечен най-масово във Великобритания, Мароко, Украйна, Филипините и Гърция.Оплаквания от срива се наблюдават интензивно в другата най-популярна социална мрежа Twitter.", "date": "2019.04.14", "title": "Facebook, Instagram и Whatsapp се сринаха в целия свят"}
{"url": "https://news.bg/crime/sreden-razmer-prisada-poiskaha-prokurorite-po-deloto-sreshtu-ivancheva.html", "text": "Прокуратурата поиска 20 години затвор за бившата кметица на столичния район \"Младост\" Десислава Иванчева и нейната заместничка Биляна Петрова.Такава присъда прокурорите поискаха и за третия обвиняем по делото Петко Дюлгеров, съобщиха БНТ и bTV.Днес се провеждат финалните пледоарии по делото.Освен затвор държавното обвинение иска още максимална глоба в размер на 30 хиляди лева за тримата и конфискация на имущество. Магистратите ще решават и дали обвиняемите ще могат да заемат обществени длъжности.Причината за поисканата средна присъда е, че по делото има смекчаващи вината обстоятелства - здравословното състояние на тримата, както и чистото им съдебно минало.На влизане в съдебната сграда Иванчева и Петрова казаха, че се надяват да чуят справедливо съдебно решение, защото обвиненията срещу тях са основани на лъжи.И Иванчева, и Петрова посочиха, че ще заведат дело лично срещу заместник главния прокурор Иван Гешев, защото точно той е разпространявал лъжи и ги е набедил.Възможно е решението на съда да стане ясно следващата седмица, точно в деня, в който преди години тримата бяха арестувани показно в центъра на София.Десислава Иванчева и Биляна Петрова бяха  - над 8 часа на централното софийско кръстовище пред Спортната палата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС. Тогава беше назначена и  заради бързите действия на обвинението. Проверката завърши със заключение за .", "date": "2019.04.14", "title": "Среден размер присъда поискаха прокурорите по делото срещу Иванчева"}
{"url": "https://news.bg/politics/mareshki-predvkusva-priliv-na-razocharovani-ot-bsp.html", "text": "Усещаме прилива на симпатизанти от разочарованите от така самонареклите се \"Обединени патриоти\" и от разединената команда в така самонареклите се десни около ДСБ, които са в коалиция с някакви либерали. Виждаме прилив, естествено, от разочарованите от скандалите около ГЕРБ. След днешната дата ще бъдат още повече и разочарованите от БСП. Това заяви пред БНР лидерът на \"Воля\" и водач на евролистата на партията Веселин Марешки.Той подчерта, че на предстоящите евроизбори \"Воля\" е единствената алтернатива на цялото статукво, тъй като след като приключили регистрациите, се видяло, че са регистрирани само такива, които са управлявали и са част от статуквото и провала на управлението.Марешки изтъкна, че за разлика от останалите партии във \"Воля\" знаят как да поправят бързо щетите в управлението.Той бе категоричен, че е незаконно да се излъчват предизборни клипове преди началото на предизборната кампания. Запитан за неговите собствени телевизионни клипове депутатът заяви, че те нямат нищо общо с предизборна агитация. Ставало въпрос за политическа, а не за предизборна реклама.От 26 април ще започне агитацията и тогава нашите клипове ще имат съвсем друг вид, увери той.Марешки посочи, че програмата на \"Воля\" за евроизборите е силна заради прагматичния й опит.Идваме от един успешен бизнес и знаем как да решаваме въпросите бързо и сега, а не да ги отлагаме във времето, подчерта партийният лидер и допълни, че именно \"Воля\" запълвали дупката между институциите и гражданите.Аз не мисля, че хората, които са се изреждали във властта, са неможещи и незнаещи, само че, когато отидат там, дали от страх, че ще им вземат терасите и апартаментите, че ще ги осветят или нещо друго, нямат смелостта да покажат своите знания и умения, обясни той.", "date": "2019.04.14", "title": "Марешки предвкусва прилив на разочаровани от БСП"}
{"url": "https://news.bg/politics/borisov-za-evrolistata-na-bsp-shpionin-ds-shpionin-ds.html", "text": "Премиерът Бойко Борисов се подигра с листата на БСП. По думите му тя била на принципа - шионин, Държавна сигурност, шпионин, Държавна сигурност. Борисов си харесва листата на ГЕРБ.Сега разбирам защо и нашите опоненти искат да ни вкарат в компроматна война, изтъкна той. Бях сигурен и щях да се обзаложа за Иво Христов и за това, че е в листата, защото видях как се гледат с Корнелия Нинова онзи ден и как правят онзи КСНС в нищото, само за да се говори по темата, заяви още Бойко Борисов.Той не пропусна да захапе и водачът на соцлистата Елена Йончева.Много готино е да се закачиш със знамето на разследващ журналист, но въпросът е какво разследване си направил, като си бил в сянката на премиера, недоумява министър-председателят.И ние като станем опозиция някой ден, ще станем разследващи журналисти, посочи премиерът. Невключването на Сергей Станишев в листата на БСП показва, че нашите опоненти вече нямат нищо общо с европейските социалисти, коментира още Борисов.Много Троянски коне ще влязат в ЕП и това е видно, притеснен в той. В момента имаме един българин на най-висок пост в света Сергей Станишев, лидерът на ПЕС, левият Манфред Вебер, анализира той драмата в червено.", "date": "2019.04.14", "title": "Борисов за евролистата на БСП - шпионин, ДС, шпионин, ДС"}
{"url": "https://news.bg/politics/zaplashvat-ninova-che-stanishev-shte-se-bori-za-neyniya-post.html", "text": "Вътрешната опозиция в БСП си намери лидер. Това е президентът на ПЕС Сергей Станишев.\"Номинацията\" е направена от Димитър Дъбов по време на дебатите за листата за евровота на днешния пленум.От 11 часа преди обед червените мъдрят кои свои да изпратят в Брюксел.Драмата е дали Сергей Станишев ще намери място в листата.Според предложението на Корнелия Нинова той не попада сред номинираните. Това е ядосало поддръжниците му и представители на така наречената вътрешна опозиция.По време на споровете в полза на Станишев Дъбов е скочил и заплашил, че след като насила Нинова връща Станишев в България, то тогава той щял да е претендент за лидерския пост на партията.", "date": "2019.04.14", "title": "Заплашват Нинова, че Станишев ще се бори за нейния пост"}
{"url": "https://news.bg/society/gabrovo-shte-protestira-i-dnes.html", "text": "Жители на Габрово се организират за нов протест тази вечер, предаде БНР.Полицейското присъствие в града остава засилено, въпреки че обстановката е спокойна, а повечето от ромските къщи са празни.Поредният протест отново ще бъде насочен срещу агресията и неспазването на правилата и законите. На вчерашния протест габровци поискаха и оставката на кмета на града Таня Христова. Според местните тя е отговорна за създалото се напрежение. Това мнение обаче не се споделя от всички. беше най-масовия до момента.Демонстрацията премина без инциденти, след като полицията задържа лица, въоръжени с боксове, палки и бомбички. И вчера полицаите свалиха каските и щитовете си в знак на толерантност.Вчера на централния площад пред сградата на общината в Габрово се събраха около 2000 души. На протеста не присъстваха демонстранти от други градове.Снощи пострадалият Венцислав Иванов се присъедини към протеста и от трибуната заяви: \"Да има справедливост, да не се изпада най-вече в такива ситуации\".", "date": "2019.04.14", "title": "Габрово ще протестира и днес"}
{"url": "https://news.bg/int-politics/moskva-privetstva-kategorichnostta-na-erdogan-za-s-400.html", "text": "Русия приветства твърдата позиция на Турция за руските С-400.Пред \"РИА Новости\" говорителят на Кремъл Дмитрий Песков заяви, че натискът върху Анкара за ПВО комплекса С-400 е безпрецедентен.По думите му държавите, които се държат суверенно и самостоятелно, са изключително малко и могат да се преброят на пръстите на ръцете. Турция и Русия били именно такива държави.\"Приветстваме позицията на президента Ердоган, която е много твърдата и безапелационна позиция\", каза Песков.Припомняме, президентът на Турция Реджеп Ердоган заяви, че Турция няма да търпи натиск от други държави. По думите му С-400 може да бъдат доставени в Турция през месец юли. Междувременно САЩ обмисля да отмени доставката на изтребителите F-35 за Турция, ако сделката им с Русия стане факт.", "date": "2019.04.14", "title": "Москва приветства категоричността на Ердоган за С-400"}
{"url": "https://news.bg/regions/lyutvi-mestan-v-tezhka-kastrofa-kray-momchilgrad-zagina-bebe-na-6-mesetsa.html", "text": "Бебе на 6 месеца загина при тежка катастрофа по пътя за Гърция, информира БНР.При инцидента са ранени 9-годишно дете и 28-годишна жена. Те са откарани в Спешното отделение в болницата в Кърджали.Инцидентът е станал около 13.30 часа на разклона за село Загорско.По първоначални данни по катастрофата се стигнало, след като една от колите тръгнала да се включва на главния път в посока Гърция. Тогава колата с двете деца се ударила в него.Според очевидци в едната кола е бил лидерът на ДОСТ Лютви Местан. Информацията бе потвърдена по-късно пред БГНЕС от говорителя на прокуратурата Румяна Арнаудова. Местан е шофирал автомобила. Към този момент обаче решението за задържане на Лютви Местан е на МВР, защото не са приключили разпитите, уточни Арнаудова.Говорителят на прокуратурата уточни, че Лютви Местан не се ползва с имунитет, тъй като той не е регистриран в ЦИК като кандидат за евродепутат, така че няма пречка за неговото задържане. До този момент е известно, че при включване в главния път \"Фолксваген\"-ът на Местан се сблъскал с друг лек автомобил, в който пътувало семейство с две деца - на 10 години и на 6 месеца.След инцидента бебето е починало. Майката, бащата и второто дете са отведени в МБАЛ \"Атанас Дафовски\" за оказване на медицинска помощ. ", "date": "2019.04.14", "title": "Лютви Местан в тежка кастрофа край Момчилград, загина бебе на 6 месеца"}
{"url": "https://news.bg/crime/8-4-miliona-kasa-tsigari-sa-zadarzhani-na-gkpp-kulata.html", "text": "Задържаните  на ГКПП \"Кулата\" са 8 милиона и 400 хиляди. Това съобщиха на брифинг в Петрич главният секретар на МВР Ивайло Иванов и заместник главния прокурор Иван Гешев.На брифинга присъстваха и директорът на Агенция \"Митници\" Георги Костов и директорът на ГДГП ст. комисар Светлан Кичиков.В камиона не е пренасяно нищо друго - цялата товарна част е била пълна с котрабандната стока.Камионът е спрян на влизане в България.На брифинга беше дадена повече информация и за голямото количество марихуана, засечено на ГКПП \"Златарево\".Камионът бил празен по документи. В дъното на товарната част, откъм кабината на водача, имало тайник, в който били поместени десетки пликове с марихуана.\"Марихуаната е от Косово, висококачествена и най-вероятно е за българския пазар. Камионът е български с български шофьор. Селектиран е за проверка на ренген. Интересното е, че когато се е получило разпореждането за тази проверка шофьорът е симулирал, че му е лошо, хоспитализиран е в болнично заведение, там той се е опитал да избяга, но колегите са го задържали\", каза Иван Гешев, цитиран от \"\".Ивайло Иванов от своя страна припомни, че миналата година са били унищожени над 100 тона канабис в района. Това вероятно предизвикало криза на наркопазара и се налагало внос от чужбина.\"Характерното и при двата случая е, че има голяма степен на предварителна подготовка на осъществяващите тази организирана престъпна дейност през нашата граница. Действително са изработени така професионално тапите\", каза шефът на митниците Георги Костов.И двамата водачи са задържани за срок до 72 часа. Работата по случая продължава.", "date": "2019.04.14", "title": "8.4 милиона къса цигари са задържани на ГКПП \"Кулата\""}
{"url": "https://news.bg/sport/katrin-taseva-vze-srebro-za-sachetanieto-si-s-topka.html", "text": "Отличното представяне на Катрин Тасева на Световната купа в София продължи и във финала на топка, част от финалите на отделните уреди в неделния ден.Нашата представителка бе оценена с 19.950, което й отреди второ място и сребърен медал, съобщи topsport.bg.Пред нея успя да се нареди Екатерина Селезньова от Русия, която получи 20.700 и това й гарантира златото. Другата българка Невяна Владинова получи 19.100 и остана шеста, след като допусна някои неточности в своето изпълнение.Трета оценка и бронза във финала на този уред получи Линой Ашрам от Израел, която малко по-рано взе злато на обръч, а четвърта остана Александра Солдатова, която бе с най-висока оценка от многобоя.", "date": "2019.04.14", "title": "Катрин Тасева взе сребро за съчетанието си с топка"}
{"url": "https://news.bg/regions/dvama-zaginaha-pri-katastrofa-s-motor-kray-karlovo.html", "text": "Тежка катастрофа взе живота на моторист и възрастна жена, съобщи bTV.Инцидентът е станал следобед до разклона за ханчето \"Певците\", край Карлово.Лека кола на кръстовище предприела маневра по ляв завой, отнемайки предимството на мотор. Вследствие на удара на място е загинал 30-годишният водач на мотора.82-годишна жена, която е била в леката кола е пострадала сериозно. Тя е откарана в спешен център, но въпреки усилията на медиците, тя е починала.Леката кола е била управлявана от 79-годишен мъж.Вследствие на произшествието движението по Подбалканския път е затруднено.", "date": "2019.04.14", "title": "Двама загинаха при катастрофа с мотор край Карлово"}
{"url": "https://news.bg/politics/sotsialistite-glasuvat-iztsyalo-nova-evrolista.html", "text": "Националният съвет на БСП гласува тайно изцяло нова листа за евроизборите. Към предложената листа са добавени 8 или 9 нови имена от ръководството на партията, съобщи БНР.Очаква се делегатите да гласуват около 21 души на таен вот.Гласуването ще се проведе с бюлетини за всяка една кандидатура.Сергей Станишев най-вероятно ще бъде включен в листата. Предложението е дошло от вътрешната опозиция в БСП. Самият той коментира липсата му сред кандидатите на партията като \"голям подарък за ГЕРБ\".По-рано днес пък стана ясно, че досегашният евродепутат Петър Курумбашев няма да е в листата на БСП за евровота. Нинова му предложила 9-а позиция, което според него е подигравателно. На негово място се предлага в листата да влезе Велизар Енчев.Изпълнителното бюро (ИБ) на БСП предлага на второ място, след водача на евролистата Елена Йончева, да бъде позиционирана Деница Златева. Третото място най-вероятно ще бъде за Янаки Стоилов, а на четвърто място съветника на президента Иво Христов.Георги Божинов, който е член на Националния съвет, заяви, че ще настоява за нова процедура.\"Когато водачът на листата не е член на партията, първото следващо място, което трябва да отделим за коалиционен партньор или за гражданска квота, е шесто. Трябва да има четири знакови имена за партията професионалисти, които да застанат след водача. Всичко друго за мен е неудовлетворително. Янаки е стойностен човек. Сергей Станишев е качествен и стойностен човек. В партията има такива хора и те трябва да намерят място в тази четворка, за която говоря\", заяви Божинов.Червеният депутат Драгомир Стойнев обясни, че Иво Христов е номинация на ИБ на БСП. \"Щом като е в листата, съвсем нормално е да е разговаряно с него, да са водени преговори. Сами разбирате, че БСП не е като ГЕРБ, в който да събират своите членове и да им показват 17 човека и те всички да ръкопляскат бурно. При нас има дебати, начин на гласуване, разменят се мнения, така че считам, че предстои един много сериозен дебат така, както е било винаги в партията\", коментира Стойнев.От своя страна Христов обясни, че въпреки присъствието му в листата, за него най-важна кауза остава успехът на мандата на президента Румен Радев. \"Това е най-важната национална кауза, тъй като президентът е основният контрапункт срещу пълзящата автокрация в държавата, а БСП е единствената опозиция. Нормално е да приема\", посочи Христов.Вяра Емилова, която също е член на ИБ на БСП, заяви, че Христов се явява в листата като предложение на бюрото на четвърто място, от гражданска квота. \"Той е доказан авторитет в президентската институция. Предложен е също и от много партийни организации в цялата страна, едни от най-големите партийни организации Пловдив и София. Той е работил дълги години в Националния съвет на Българската социалистическа партия\", каза Емилова.Емилова обясни и че в листата ще има нови и млади лица. Хората под 40 години били приблизително половината от листата.Емилова: \"Новите лица в нашата листа, различни от предния път, са 16. Можем да кажем, че излизаме пред обществото и пред Националния съвет с нова листа и доста добре професионално представена. В нея има различни професионални представители като журналисти, представителство на правните науки, икономика и финанси, транспорт политология, медицина, външна политика, международни отношения, спорт, екология. Хората, които присъстват в тази листа, имат една единствена цел -- да защитават конкретните политики, които са в проекта \"Визия за България\". Не на последно място, когато отидат в Европа, преди всичко да се грижат за националните интереси. Мисля, че в тази насока листата е балансирана и тя не затваря подкрепата отвън. За подкрепата отвътре имаме имена като Янаки Стоилов, Деница Златева, Румен Гечев - това са хора, които са се доказани в партията и биха получили нейната широка подкрепа.\"Емилова обясни, че ИБ на социалистите многократно е подкрепило Станишев. Решението дали той да присъства в листата оставало в ръцете на Националния съвет.", "date": "2019.04.14", "title": "Социалистите гласуват изцяло нова евролиста"}
{"url": "https://news.bg/crime/politsiyata-ne-potvarzhdava-za-poboy-nad-yavor-zahariev-ot-gravity-co.html", "text": "Имаше версия, че Явор Захариев е пребит, но вратата беше заключена. Това заяви главният секретар на МВР Ивайло Иванов, цитиран от \"Нова\".Той призна, че не знае какви са резултатите от аутопсията.Така той коментира версиите за смъртта вокалист на групата Gravity Co.Телефонът беше в него. Доколкото разбрах, не е имало няколко дни връзка. Те са се опитали да се свържат с него, но не получихме никакви данни към този момент върху него да е било упражнено насилие. Действително не знам какъв е резултатът от аутопсията, каза главният секретар на МВР.По-рано днес, сестрата на музиканта Рая Крумова написа в социалните мрежи, че побой е имало и настоя за извинение от всички, които са разпространявали спекулации за причините за смъртта му.Припомняме, че Захариев се лекуваше в \"Пирогов\", където беше настанен в изключително тежко състояние. В сряда той беше открит в безпомощно състояние със счупен нос.Неофициално от полицията обявиха, че няма следи от насилие и влизане с взлом.Смъртта на Захариев породи много спекулации, тъй като дълго време се е лекуваал от зависимост към наркотици.Gravity Co е една от най-иновативните български групи. Банда - пионер в съвременната електронно-китарна музика у нас, която имаше изключително силни години в близкото минало.", "date": "2019.04.14", "title": "Полицията не потвърждава за побой над Явор Захариев от Gravity Co"}
{"url": "https://news.bg/bulgaria/sergey-stanishev-peti-v-evrolistata-na-bsp.html", "text": "Президентът на ПЕС Сергей Станишев е пети в евролистата на БСП. Това стана ясно след драматичното гласуване на евролистата на заседание вчера, продължило 11 часа. Преди това той отиде  на балотаж за място в листата заедно с Иван Кръстев.Припомняме, че водачът на Тя беше избрана преди месец.Балотажът за второто място бе между депутата Петър Витанов и Цветелина Пенкова, като Витанов зае второто място.Четвърти е президентският съветник Иво Христов.Сред първите 10 се наредиха още Деница Златева, Румен Гечев и Момчил Неков.Националният съвет на БСП нова листа за евроизборите. Към предложената листа бяха добавени 8 или 9 нови имена от ръководството на партията.Делегатите гласуваха за 21 души на таен вот. Гласуването се проведе с бюлетини за всяка една кандидатура.Стана ясно, че Сергей Станишев най-вероятно ще бъде включен в листата. Предложението е дошло от вътрешната опозиция в БСП. Самият той коментира на партията като \"голям подарък за ГЕРБ\".Досегашният евродепутат Петър Курумбашев няма да е в листата на БСП за евровота. Нинова му предложила 9-а позиция, което според него е подигравателно. На негово място се предлага в листата да влезе Велизар Енчев.Изпълнителното бюро (ИБ) на БСП предложи на второ място, след водача на евролистата Елена Йончева, да бъде позиционирана Деница Златева. Третото място най-вероятно ще бъде за Янаки Стоилов, а на четвърто място съветника на президента Иво Христов. Пълната листа на БСП за изборите за Европейски парламент:Георги Божинов, който е член на Националния съвет, заяви, че ще настоява за нова процедура.След заседанието  и Националният съвет ще носи отговорността за него. Доказахме на опонентите си, че не сме диктаторска партия.Премиерът Бойко Борисов По думите му тя била на принципа - шионин, Държавна сигурност, шпионин, Държавна сигурност. ", "date": "2019.04.14", "title": "Сергей Станишев - пети в евролистата на БСП "}
{"url": "https://news.bg/bulgaria/lyutvi-mestan-arestuvan-za-katastrofata-sas-zaginaloto-bebe.html", "text": "Лидерът на ДОСТ Лютви Местан е бил задържан за 24 часапри която загина 6-месечно бебе, а други двама пострадаха, предадоха \"24 часа\" и bTV.Срещу него все още няма повдигнато обвинение. Най-вероятно това ще се случи в понеделник, ако бъдат събрани доказателства. Това ще реши Окръжната прокуратура в Кърджали, допълва \"Нова\".Местан е в ареста в Кърджали. Направена е и проба за употреба на алкохол.Единственият шанс да не се бе случило това е да не бях там. Това заяви той, цитиран от bTV.  Местан твърди, че е спрял на знака \"Стоп\".Преди това е бил откаран в болница, като лекарите са преценили, че не е нужно да остава под лекарско наблюдение.Припомняме, че инцидентът стана около 13.30 часа на разклона за село Загорско.При инцидента бяха ранени 9-годишно дете и 28-годишна жена. Те са откарани в Спешното отделение в болницата в Кърджали.По първоначални данни по катастрофата се е стигнало, след като една от колите тръгнала да се включва на главния път в посока Гърция. Тогава колата с двете деца се ударила в него.Стана ясно, че в едната кола е бил лидерът на ДОСТ Лютви Местан. Информацията бе потвърдена по-късно от говорителя на прокуратурата Румяна Арнаудова. Местан е шофирал автомобила. Към този момент обаче решението за задържане на Лютви Местан е на МВР, защото не са приключили разпитите, уточни Арнаудова.Говорителят на прокуратурата уточни, че Лютви Местан не се ползва с имунитет, тъй като той не е регистриран в ЦИК като кандидат за евродепутат, така че няма пречка за неговото задържане.", "date": "2019.04.14", "title": "Лютви Местан арестуван за катастрофата със загиналото бебе "}
{"url": "https://news.bg/bulgaria/kristalina-georgieva-bezhanskata-kriza-zavisi-ot-borbata-s-bednostta-v-afrika.html", "text": "България отбелязва стабилен, макар и по-бавен икономически растеж. Това заяви временният изпълнителен директор на Световната банка Кристалина Георгиева, цитирана от \"Нова\". Безработицата у нас е малко над 5%, което на практика означава пълна заетост. Проблем обаче продължава да бъде липсата на квалифицирана работна ръка.Световната икономика може да се възстанови през следващата година, но трябва да бъдат преодолени търговските конфликти, да има яснота около  и редица държави да подобрят финансовата си дисциплина.България също е потърпевша от икономическото забавяне и борбата с бедността в Африка, защото, ако Африка остане бедна, потокът на бежанци към Европа ще продължи\".Кристалина Георгиева участва в пролетната сесия на банката и на Международния валутен фонд.", "date": "2019.04.14", "title": "Кристалина Георгиева: Бежанската криза зависи от борбата с бедността в Африка "}
{"url": "https://news.bg/regions/zasilenoto-politseysko-prisastvie-v-gabrovo-ostava.html", "text": "Обстановката в Габрово след най-масовия протест е спокойна, предаде БНР. Засиленото полицейско присъствие в града обаче остава.Четвъртата подред демонстрация, която беше и най-многобройната, е преминала без инциденти, след като на контролно-пропускателните пунктове полицията е задържала 10 души без документи за самоличност и въоръжени с боксове, палки и бомбички.Близо 2000 души се събраха на площада пред общината снощи. По този начин се оправдаха очакванията за масов протест, но не и за включването на демонстранти от други градове.Жандармеристите блокираха пътя на протестиращите към домовете на ромски фамилии в квартал \"Колелото\" и в знак на добрите си намерения Засиленото присъствие на полиция и жандармерия в града остава. Охраняват се подходите към ромските къщи, въпреки че Припомняме, напрежението в Габрово ескалира, след като на 7 април .Полицията задържа отговорните, но малко след това те бяха освободени. Това предизвика сериозно напрежение в областния град -  на 10 април и дори се опитаха да нахлуят в сградата на местното следствие.По този повод на 11 април, военният министър Красимир , на която увери, че .Случаят стана повод и за коментар от страна на лидера на \"Воля\" Веселин Марешки, според който , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.От своя страна вицепремиерът Томислав Дончев изрази мнение, че  и не бива поради политическо лицемерие да се отрича.Малко след това стана ясно и че . Спрямо тях са повдигнати .Независимо от това в петък отново се състоя . Стигна се до сблъсъци и ранени граждани. В размириците пострадаха .Така се стигна и до подаването на оставка от страна на  в Габрово в града по и.Вчерашният протест премина мирно и без ексцесии. Тогава униформените свалиха каските и щитовете си и ", "date": "2019.04.14", "title": "Засиленото полицейско присъствие в Габрово остава"}
{"url": "https://news.bg/crime/nedelni-pledoarii-po-deloto-sreshtu-ivancheva-i-petrova.html", "text": "В почивния неделен ден ще се проведат заключителните пледоарии по делото срещу бившата кметица на \"Младост\" Десислава Иванчева, заместничката й Биляна Петрова и също бившия кмет на столичния район Петко Дюлгеров.Причина за необичайното решение на съдия Иво Хинов да насрочи съдебното заседание по делото в неделен ден е заетост на защитниците. Припомняме, сред адвокатите на подсъдимите са известните в публичното пространство Марин Марковски и Марияна Тодорова.Пледоариите по делото ще завършат процеса на първа инстанция, като присъдата няма да е окончателна. На последното заседание по делото обвиненият Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро.Преди месец стана ясно, че в тефтерчето на Десислава Иванчева - основно доказателство на обвинението - е Десислава Иванчева и Биляна Петрова бяха  - над 8 часа на централното софийско кръстовище пред Спортната палата. Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за . ", "date": "2019.04.14", "title": "Неделни пледоарии по делото срещу Иванчева и Петрова"}
{"url": "https://news.bg/politics/samo-edin-glas-prednina-za-bsp-na-evrovota-stiga-za-predsrochni-parlamentarni-izbori.html", "text": "\"Държавата няма управление, оставена е на автопилот, тресе се от корупция - на местно и държавно ниво. Гражданите виждат, че няма държава. Затова излизат и се самозащитават\". Това заяви пред медии зам.-председателят на ПГ на \"БСП за България\" Георги Свиленски по повод Той даде пример и с Там имаше повече жандармерия, за да арестуват него и жена му, отколкото полиция, която да установява реда в Габрово, посочи той. Според него полицията си прави пиар акции с подобни показни арести и напомни за този на По отношение на протестите в Габрово Свиленски изрази мнение, че управляващите използват ромския етнос, за да печелят на гърба му европейски проекти за интеграцията му. Той подчерта, че само преди няколко години в града не е имало роми.Местната власт е абдикирала - позволила е да се самонастанят в изоставени жилища и ги използва за избори, категоричен бе народният представител.Според него управляващите опитват да спечелят изборите по нечестен начин, като си създават условия за целта.\"Във всички 31 РИК в страната имат 31 председатели и секретари, като без техния подпис не може да приключи в нито една област изборния ден. В 29 РИК са си сложили председател, както и двама секретари. Значи във всяка секция имат осигурен подпис\", заключи Свиленски и допълни, че втората политическа сила след ГЕРБ е не БСП, а ДПС.Червеният депутат посочи, че предстои БСП да сключи споразумение с над 20 организации за честни избори, които да следят изрядността на вота. Той не изключи левицата да поиска съдействие и от европейски представители.Относно начина, по който се провежда изборният процес у нас, Свиленски заяви, че има \"мафиотски действия\", благодарение на които ГЕРБ управлява повече от 10 години.Той изрази недоумение от изразената позиция от представители на АБВ, че се борели срещу ГЕРБ, след като са били в управление с тях.ГЕРБ, АБВ и СДС бяха в коалиция, отсече той и допълни, че именно АБВ са изработили пенсионния закон, ощетяващ пенсионерите.Свиленски беше категоричен, че дори БСП да поведе само с един глас на евроизборите, предсрочният парламентарен вот е неизбежен.", "date": "2019.04.14", "title": "Само един глас преднина за БСП на евровота стига за предсрочни парламентарни избори"}
{"url": "https://news.bg/regions/danachnite-otkriha-masovi-narusheniya-po-mezhdugradskite-linii-v-rusensko.html", "text": "Данъчните инспектори в Русе санкционираха транспортна фирма заради нерегламентиран превоз на пътници, без да им издава билет, предаде БНТ.Приходите от продажбата постъпвали директно при работодателя.От Приходната агенция предупреждават, че много от русенските превозвачи могат да останат без лиценз, тъй като не са платили дори декларираните си данъци.Инспектор на НАП е пътувал като таен клиент по линията Русе-Тетово. Той обаче не е получил билет. Оказало се, че микробусът нямал дори фискално устройство.От НАП - Русе съобщават, че за нарушението е издадена заповед за налагане на принудителната административна мярка \"запечатване на търговски обект\" за срок до 1 месец.При последвалата проверка на Автомобилната администрация било установено, че неизрядният шофьор няма и необходимата категория, за да управлява микробуса.От фирмата превозвач обясняват, че причината е повреда в титулярния автобус. Затова те са изпратили друг по линията, за да не останат пътниците без транспорт.Случаят обаче не е единичен. Десетки русенски превозвачи не са платили данъчните си декларации и задължителните осигурителни вноски. За да не се стигне до прекратяването на дейността им, НАП обсъжда със собствениците на транспортните фирми варианта да разсрочат и погасят дълговете си.", "date": "2019.04.14", "title": "Данъчните откриха масови нарушения по междуградските линии в Русенско"}
{"url": "https://news.bg/education/za-karavelov-i-zlatniya-vek-pishat-kandidat-studentite-po-istoriya-v-su.html", "text": "Първата кандидатстудентска сесия на Софийския университет за учебната 2019/2020 г. продължава с изпит по история на България.Изпитът започна в 9.00 часа тази сутрин, като темите, върху които ще пишат кандидат-студентите са \"Любен Каравелов - политическа и книжовна дейност\" и \"Златният век на българската култура (краят на IX - началото на X век): творци и постижения\".Общо 887 кандидати са подали заявление за явяване на изпита.Специалностите, за които кандидат-студентите могат да кандидатстват след успешно положен изпит, са: \"Философия\"; \"Социология\"; \"Политология\"; \"Публична администрация\"; \"Културология\"; \"Библиотечно-информационни науки\"; \"Публични информационни системи\"; \"Философия\" (на английски език); \"История\"; \"Археология\"; \"Етнология и културна антропология\"; \"История и география\"; \"Архивистика и документалистика\"; \"История и геополитика на Балканите\"; \"История и философия\"; \"Хебраистика\"; \"Педагогика\"; \"Социални дейности\"; \"Неформално образование\"; \"Предучилищна и начална училищна педагогика\"; \"Социална педагогика\"; \"Специална педагогика\"; \"Логопедия\"; \"Физическо възпитание и спорт\".С изпит по история на България и изпит по български език и литература бъдещите студенти могат да запишат специалност \"Право\", а с изпит по история на България и изпит по английски, немски, френски, испански, италиански или руски език (по избор) - специалностите \"Международни отношения\" и \"Регионално развитие и политика\".С успешно издържани изпити по история на България и изпит по английски, немски, френски, испански език (по избор) бъдещите студенти могат да запишат специалност \"Европеистика\".С успешно положени изпити по история на България и по английски и френски език (по избор) могат да запишат специалността \"История и чужд език\".", "date": "2019.04.14", "title": "За Каравелов и Златния век пишат кандидат-студентите по история в СУ"}
{"url": "https://news.bg/politics/apartament-geyt-se-tseli-v-izbora-na-nov-glaven-prokuror-spored-karakachanov.html", "text": "Целта на скандала \"Апартамент гейт\" не са местните избори, а битката за избора на нов главен прокурор. Това мнение изказа в bTV вицепремиерът и министър на отбраната Красимир Каракачанов.\"Малко се превръща в лов на вещици - щом си на някакъв пост и трябва едва ли не трябва да живееш в колиба\", коментира Каракачанов и посочи, че според него Цветан Цветанов е косвена жертва, тъй като при него темата с апартаментите е стара и е удобно в момента да бъде претоплена, за да се събуди общественото мнение.\"Направи се опит да бъдат ударени и хора от съдебната система, за които се говореше в обществото, че са потенциални кандидати\", посочи Каракачанов като аргумент за тезата си, че Апартамент гейт е насочена към кампанията за нов главен прокурор.\"Имам ли право да разсъждавам? А имам ли право да получавам информация? Имам. Така разсъждавам, така ми се струва\", коментира Каракачанов.Според лидера на ВМРО е важно дали си използвал служебното си положение, за да придобиваш облаги, и дали доходите, с които си придобил тези облаги, са законни\", отбеляза той.Той потвърди, че Патриотите не са успели да се явят заедно на евроизборите заради Валери Симеонов, който не иска да е с \"Атака\".Вицепремиерът коментира и ситуацията с напрежението в Габрово, като беше категоричен, че законът трябва да важи еднакво за всички. \"Не може да протестираш срещу циганската престъпност и както се казва, да правиш цигански работи\", подчерта той и заяви, че не приема в тъмните части на денонощието млади българи с качулки, боксове и ножове да нападат полицията. \"Да пиеш 5 ракии, да сложиш качулката, да извадиш тоягата и да налиташ на полиция или на беззащитни хора, не го приемам\", категоричен беше вицепремиерът.Иначе Каракачанов заяви, че няма нищо против протести, които имат за цел да принудят институциите да направят нещо и да вкарат политика по темата.Той подчерта също, че няма нищо общо с видеоклипа с побоя в магазин в Габрово, който впоследствие предизвика общественото напрежение. Каракачанов отрече и да познава самото момче, набито от ромите в магазина.", "date": "2019.04.14", "title": "\"Апартамент гейт\" се цели в избора на нов главен прокурор, според Каракачанов"}
{"url": "https://news.bg/politics/joncheva-vizhda-evrolistata-na-bsp-po-silna-sas-stanishev.html", "text": "Сергей Станишев ще бъде част от евролистата не защото той има повече номинации, а защото той е лицето, чрез което тази листа ще бъде много по-силна и аз вярвам в това. Това заяви пред bTV депутатът от БСП и водач в листата на социалистите за европейските избори Елена Йончева.Според нея именно Станишев е най-успешният български политик в Европа, който е капитал не просто за българската левица, но и за България.На днешния пленум на БСП ще стане ясно дали лидерът на ПЕС ще влезе в листата за евровота през май.В левицата не се спускат отнякъде някакви списъци, както сме свидетели в някоя друга партия, подчерта Йончева и допълни, че в БСП винаги има дебат. Това според нея щяло да се случи и днес. Ще има дебат и накрая ще има гласуване, защото това решение се приема с гласуване, обобщи тя.Относно Йончева посочи, че следващата седмица ще внесе в прокуратурата нови документи по случая, които са й били изпратени от МРРБ и които потвърждавали, че е станало това, което е поискал министърът на културата Боил Банов.\"Това не е моделът \"Банов\". Това е моделът \"Борисов\" и затова го прикриват\", категорична бе Йончева.Припомняме, преди два дни Специализираната по сигналите срещу министъра на културата за строежа на Ларгото поради липса на данни за извършено престъпление. В постановлението за отказ се дават подробности и за представения от Йончева аудиозапис. Тя обяснила, че го е получила на диск в своята пощенска кутия в парламента, а след като презаписала файла, унищожила диска. След това е предоставила записа на флаш памет. Според прокуратурата не са открити изменения, предизвикани от манипулация или монтаж на записа. От постановлението обаче стана ясно, че само след представянето на първоначалния запис може да стане ясно дали е била извършена манипулация.\"Аз няма как да унищожа оригиналния звук, защото аз не съм го притежавала. Притежавала съм аудиозапис на дигитален носител и това копие е занесено в прокуратурата\", обясни Йончева.Относно повдигнатите й обвинения тя отново отрече, че е замесена в  По думите й тя не познавала добре и Цветан Василев.Социалистката посочи, че с отпуснатите средства е направила 7 документални филма, които са излъчени.Запитана какво би я  Йончева изрази изненада. \"Аз смятам, че съм достатъчно честна, откровена и правя това, в което вярвам. Защо нещо трябва да ме убива?\".", "date": "2019.04.14", "title": "Йончева вижда евролистата на БСП по-силна със Станишев"}
{"url": "https://news.bg/politics/stanishev-van-ot-chervenata-evrolista.html", "text": "Президентският съветник Иво Христов влиза в листата на БСП за евровота. Това стана ясно преди днешния пленум от думите на Драгомир Стойнев, който очаква сериозен дебат за окончателното подреждане на листата.Христов е на избираемото четвърто място. Той е номинация на ИБ. Разговаряно е с него за участието му в листата. При нас има дебати, изтъкна още той.Нормално е да приема да съм в листата на БСП за евровота, тя е единствената опозиция. Това коментира още началникът на кабинета на президента Иво Христов. Президентът е основният контрапункт срещу пълзящата автокрация в държавата, а БСП е единствената опозиция, категоричен бе той.Президентът на ПЕС Сергей Станишев отпада изцяло от листата на левицата. Днес пленумът на столетницата трябва да подреди листата.На 17-о място е екоактивисът Емил Георгиев, който приема номинацията на столетната партия. Той отказа да коментира липсата на Сергей Станишев от листата.В листата място намира и Велизар Енчев, който започна работа в партийната телевизия. За мен е важно на тези избори партия ГЕРБ и ОП да загубят, подчерта той. Става дума за рестарт на системата, категоричен е Енчев. За тази цел всеки глас е важен, убеден е той. Енчев е категоричен, че Станишев няма място в листата заради подкрепата му за Истанбулската конвенция и пакта за мигрантите.БСП пленумът не се размина без скандали. Повод стана засилената охрана и пропускателния режим. В централата на партията се влизаше по списък. Медиите са принудени да стоят навън. Членовете на Националния съвет също влизат по списък.Оказа се обаче, че има липси в списъците на охраната. Жертва падна Георги Божинов, който се ядоса, че името му липсва в списъците. Тръгвам си, не съм поканен, кипна представителят на вътрешната опозиция. Проблемът се изясни и той успя да влезе на закритото заседание. Оказа се, че и други членове на пленума не фигурират в списъците.Явор Коюмджиев се ядоса и обясни, че имало хора, които не са членове на пленума, но са пускани вътре.Листата на БСП, която виждам за евровота, ще бъде голям подарък за ГЕРБ, заяде се президентът на ПЕС Сергей Станишев. Този Пленум ще бъде важен, защото дава шанс БСП да се яви на поправителен, смята той.Социалистът се чуди дали пленумът ще се вслуша в гласа на партията или всички събрания и конференции са били фарс. Според него всички виждат тенденцията в превръщането на , в ГЕРБ номер 2.Президентът на ПЕС се опасява дали столетната партия запазва своята проевропейска идентичност. Той вижда още яростна и последователна кампания, която изтъква различията между БСП и ПЕС.Това неизбежно поражда въпроса \"А що дирите там\", посочва Станишев.В същото време стана ясно, че Петър Курумбашев се отказва от участие в листата, защото лидерът на БСП Корнелия Нинова му предложила девето място. За него това било подигравка и затова се отказал.Димитър Дъбов пък очаква да има размесване на листата. Според него не било логично хора с около 250 номинации да са извън листата, а хора с трийсетина да са вътре.Все пак пленумът ще гласува участието на Сергей Станишев в листата за евровота. Неговите сподвижници са го предложили. Очаква се окончателният вариант на листата да бъде приет чрез таен вот. Ето и пълният предварителен списък:1. Елена Йончева2. Янаки Стоилов3. Деница Златева4. Иво Христов5. Румен Гечев6. Иван Кръстев 7.Момчил Неков8. д-р Десислав Тасков9. Цветелина Пенкова10. Велизар Енчев11. Петър Витанов12. Димитър Данчев13. Крум Дончев14. Тодор Стоилов15. Иван Френчев16. Марияна Модева17. Емил Георгиев", "date": "2019.04.14", "title": "Станишев вън от червената евролиста"}
{"url": "https://news.bg/regions/boryat-nezakonnite-smetishta-v-malkite-obshtini-s-ploshtadki-za-domakinski-otpadatsi.html", "text": "Площадки за разделно и безвъзмездно събиране на отпадъците от домакинствата ще бъдат изградени в местата с население под 10 000 души, предаде БНТ. Това трябва да се случи до два месеца.До момента такива няма, поради което всякакви боклуци се изхвърлят в речните корита или на други нерегламентирани места. Регионалната инспекция по околната среда и водите в Пловдив вече е изпратила предписания до кметовете на общините в областта за обособяване на подходящи терени.Жителите на община Родопи признават, че често нарушават закона, оставяйки стара покъщнина или отпадъци след ремонт до кофата за смет. Причината е, че няма къде да ги изхвърлят.По думи на кметовете на селата има огромна нужда от площадка за големи отпадъци. Те обясняват, че борбата с нерегламентираното им изхвърляне коства огромен финансов ресурс.Екоинспекцията предвижда площадките да бъдат изградени със средства от такса смет.Директорът на РИОСВ-Пловдив доц. Стефан Шилев посочва, че санкцията за неизпълнено предписание е 5 000 лева.На площадките ще могат да се предават и лекарства и опасни отпадъци. Те обаче трябва да се събират разделно.", "date": "2019.04.14", "title": "Борят незаконните сметища в малките общини с площадки за домакински отпадъци"}
{"url": "https://news.bg/int-politics/maduro-prizova-naroda-da-zashtiti-venetsuela.html", "text": "Президентът на Венецуела Николас Мадуро изпрати искане до Учредителното събрание за присъединяване на членовете на националната милиция към редиците на боливарските въоръжени сили, предаде ТАСС.По време на живо излъчване на речта му в Туитър държавният глава заяви, че ще настоява боливарската национална милиция да стане част от въоръжените сили. По-рано той призова народа да се присъедини към националната милиция, за да защитава родината си.Припомняме, на 23 януари опозиционният лидер . Мадуро го описа като и обяви, че прекратява дипломатическите отношения със САЩ.Седмица по-късно на държавната нефтена компания PDVSA във Венецуела.Гуайдо е признат за временен президент от страните от Лимската група (с изключение на Мексико), както и от Албания, Грузия, Съединените щати и Организацията на американските държави. Няколко страни от ЕС също заявиха подкрепата си за Гуайдо и изразиха надежда за нови избори за разрешаване на кризата във Венецуела.От своя страна Мадуро беше подкрепен от Русия, Боливия, Иран, Куба, Никарагуа, Ел Салвадор и Турция.Беларус и Китай призоваха за разрешаване на конфликта с мирни средства и се обявиха против всякаква външна намеса.", "date": "2019.04.14", "title": "Мадуро призова народа да защити Венецуела "}
{"url": "https://news.bg/regions/vrachansko-selo-sas-17-zhiteli-glasuva-na-referendum-za-kariera.html", "text": "Най-малкото врачанско село Мало Пещене гласува дали да бъде разкрита кариера за глауконит.Референдумът започна в 07.00 часа, като се очаква на него да гласуват около 30 души, въпреки че селото има 17 постоянни жители.Председателят на инициативния комитет, настоял за провеждането на референдума, Милен Стоянов обясни, че исканията им са селото и природата да се запазят автентични, което изключва промишлена дейност, замърсяващо производство и добивна дейност.Жителите на Мало Пещене се опасяват, че добивът на глауконитови пясъци в селото може да отблъсне желаещите да си купят къща там.", "date": "2019.04.14", "title": "Врачанско село със 17 жители гласува на референдум за кариера"}
{"url": "https://news.bg/world/rusiya-dostavi-4-tona-humanitarna-pomosht-na-siriya.html", "text": "Руският център за помирение в Сирия предаде над 4 тона хуманитарна помощ на град Дараа, предаде \"Спутник\" по информация на говорителя на центъра Александър Макаренко.Предоставихме над 4 тона хранителни продукти, които бяха разпределени сред повече от хиляда семейства, живеещи в Мутбин и Басир, посочи той.По думи на Макаренко помощта е била предназначена основно за християнските общности, които са дали много жертви във войната.Благодарение на дейността на руския център за помирение сирийците са получили общо 3,37 тона храна, бутилирана вода и продукти от първа необходимост. Освен това медицински специалисти от Министерството на отбраната на Русия са се погрижили за 105 000 сирийски граждани.От март 2011 г. Сирия преминава през военен конфликт, при който правителствени войски се сражават срещу въоръжени групи от опозицията и терористични групировки.След  се пристъпи към нормализирането на политическата обстановка, икономическото възстановяване и завръщането на сирийските бежанци.Според данни на ООН близо 400 000 души са загинали по време на конфликта.", "date": "2019.04.14", "title": "Русия достави 4 тона хуманитарна помощ на Сирия"}
{"url": "https://news.bg/regions/shofyori-chakat-na-makaza-tri-chasa-za-vlizane-v-gartsiya.html", "text": "За дълги опашки на ГКПП \"Маказа\" към Гърция съобщава БНР.До големите задръствания през почивните дни се стигна заради липсата на достатъчно гръцки служители на граничния пункт. Чакането за преминаване на границата отнема между един и три часа.Министерството на вътрешните работи е предприело действия за уведомяване на гръцките власти и търсене на решение на проблема.По информация на областния управител на Кърджали Никола Чанев проблемът е поставен и пред Министерството на външните работи. Той се надява, че въпросът ще се реши до началото на активния летен сезон.Медии в Комотини посочват, че големите опашки на \"Маказа\" се дължат на по-строгите проверки към европейските граждани, които пътуват до и от страни извън Шенген, както и на засиления контрол заради мигрантския натиск.", "date": "2019.04.14", "title": "Шофьори чакат на \"Маказа\" три часа за влизане в Гърция"}
{"url": "https://news.bg/politics/ednakvite-prioriteti-s-enp-sa-silata-na-platformata-na-gerb-vyarva-tsvetanov.html", "text": "На днешното представяне на политическата платформа на ГЕРБ и СДС за изборите за Европейски парламент първи на сцената излязоха зам.-председателят на ГЕРБ Цветан Цветанов и лидерът на СДС Румен Христов. Цветанов бе категоричен, че управленските приоритети щели да се припокриват с европейските.Силата на нашата платформа е в това, че показваме, че нашите приоритети се припокриват с тези на ЕНП, подчерта председателят на предизборния щаб на ГЕРБ. Той се похвали с европредседателството ни. Ще покажем европейското лице на България, закани се Цветанов.Нашата платформа е прекрасна и е тази, която ще привлече най-много избиратели. Това коментира лидерът на СДС Румен Христов при представянето на политическата платформа на ГЕРБ и СДС за евровота.Нямам съмнение, че днес ще бъде представена една прекрасна платформа, въпросът е тя да стигне до българските избиратели, за да може те да направят информиран избор, смята той. Това, което трябва да се случи в Европа, е важно, затова смятам, че нашата платформа е тази, която ще привлече максимално много избиратели, убеден бе синият водач. Пожелавам на този прекрасен отбор успех и нека да се поздравим с победа, поиска той.\"Отборът на ГЕРБ излизаме с ясни резултати. Бъдещето на Европа е цифрово, но то започва тук и сега\". Това заяви еврокомисарят и водач на евролистата на ГЕРБ Мария Габриел по време на събитието. Габриел се обяви за защита на личните данни.Цифровите умения стоят за нас най-високо в дневния ни ред, изтъкна тя и посочи, че цифровите умения са много важни. Габриел се закани да се бори с фалшивите новини.На събитието стана ясно, че герберите ще се борят за инвестиции в цифровата инфраструктура и ще работят за свързаност със съседите ни. Габриел иска страната ни да е цифров лидер. Евродепутатите ще работят за намаляване на роуминга на ЕС и Западните Балкани.Всичко, което е незаконно офлайн, трябва да бъде незаконно и онлайн, коментира още Габриел. Цифровите умения стоят най-високо за нас в дневния ни ред, защото съвсем скоро над 90% от работните места ще изискват такива, а днес над 40% от европейските граждани нямат такива, каза тя. Затова и основен приоритет остава киберсигурността.Герберите ще се борят за ясни и етични правила за изкуствения интелект, изграждане на европейски супер компютър от световна класа, дигитализация на културното наследство.Новината, че след 2022 г. европейските пари за България ще спрат, е фалшива, средствата дори ще се увеличат, включи се и колегата й Андрей Новаков. По думите му европейският бюджет много прилича на семейните финанси. От европарите България ще получи малко над 14 ммлрд.евро.Всеки човек, който има нужда от европейско финансиране, ще го получи, категоричен е Новаков.", "date": "2019.04.14", "title": " Еднаквите приоритети с ЕНП са силата на платформата на ГЕРБ, вярва Цветанов"}
{"url": "https://news.bg/regions/stotitsi-balgarski-tirove-blokirani-na-turskata-granitsa-zaradi-neplateni-globi.html", "text": "Задържаха близо 300 български ТИР-а на границата ни с Турция, предаде Нова телевизия. Шофьорите ни са попаднали в капан на ГКПП \"Капъкуле\".До ситуацията се стигна, след като преди дни и не пускат нито един шофьор да продължи, ако има неплатени пътни глоби или такси за територията на Турция.Просто спират камиона на границата и казват - трябва да платиш 4000 лири, имаш стари глоби, а къде са тия глоби, какви са, за нас не е ясно, обясняват потърпевшите шофьори. По техни думи няма гаранция, че на следващото влизане в Турция отново няма да им бъдат поискани 4 000 лири, защото турските власти така и не са обяснили за какво искат въпросните пари.По тази причина превозвачите настояват за спешна среща на транспортните министри на България и Турция. Ако не се стигне до решение на проблема, те заплашват и с протести.", "date": "2019.04.14", "title": "Стотици български тирове блокирани на турската граница заради неплатени глоби"}
{"url": "https://news.bg/regions/pochistvat-pancharevskoto-ezero.html", "text": "Днес се провежда акция по почистването на Панчаревското езеро, информира БНТ.Жители на Панчарево от години се оплакват, че езерото се замърсява.Проблемите били от над 10 години. В същото време институциите са абдикирали, както твърдят местните жители.Гражданите обмислят  по въпроса. Според тях езерото се замърсява системно.", "date": "2019.04.14", "title": "Почистват Панчаревското езеро"}
{"url": "https://news.bg/weather/oblachno-i-dazhdovno-zhalt-kod-v-4-oblasti.html", "text": "Времето в неделния ден ще бъде предимно облачно, в източните райони дъждовно. Шанс за слънчеви часове ще има в югозападните райони и Тракийската низина.Жълт код за обилни дъждове е в сила за областите Добрич, Шумен, Варна и Бургас.През втората половина на деня се очакват превалявания и в западната част на страната. На отделни места в планинските райони валежите ще са интензивни.Вятърът ще бъде слаб до умерен, ориентиран от север и североизток.Максималните температури ще са в интервала 11-16 градуса, малко по-високи в крайния югозапад. Минималните са предимно между 7 и 10, малко по-ниски в някои западни райони.", "date": "2019.04.14", "title": "Облачно и дъждовно, жълт код в 4 области"}
{"url": "https://news.bg/press/sdelkata-na-inerkom-za-chez-se-provali-opitvat-da-radikalizirat-protestite-v-gabrovo-tsvetanov-protiv-falshivite-novini.html", "text": "Неделните вестници съобщават, че сделката за купуването на ЧЕЗ от \"Инерком\" е провалена окончателно.\"Сделката за придобиването на активите на ЧЕЗ в България от компанията \"Инерком\", пропадна окончателно. Преговорите между двете страни са прекратени, съобщиха от централата на чешкото дружество в Прага. Оттам обясниха, че отказът е заради невъзможност на \"Инерком\" да изпълни договора, подписан преди около година, съобщи БНР. Компанията на Гинка Върбакова не успя да осигури финансиране на сделката, която се очакваше да бъде за около 360 млн. евро. Освен това Комисията за защитата на конкуренцията (КЗК) не даде разрешение за придобиването. Така в надпреварата за придобиването на активите на ЧЕЗ у нас остават \"Еврохолд\" и \"Индия пауър\" - в. \"Сега\".\"Причината за прекратяване на договора между CEZ и дружеството \"Инерком\" на Гинка Върбакова за българския бизнес на чешката енергийна компания е \"неудовлетвореност от неизпълнението на условията, заради незаконни пречки от страна на българската държава \". Това се казва в изявление на CEZ пред \"Капитал\". За развалянето на сделката се разбра вчера, но все още не е известно дали някоя от страните дължи неустойка.Компанията на Гинка Върбакова е платила депозит от 5 млн. евро, но не успя да се вмести в сроковете за плащане след като Комисията за защита на конкуренцията не разреши сделката, а съдът насрочи заседанието си чак за май. Чешката компания опитва да продаде българския си бизнес с над 2 млн. потребители от началото на 2017 г., но въпреки заявявания в годините интерес от различни кандидати до сделка така и не се стига. CEZ продължава преговорите с другите кандидати - индийската India Power и \"Еврохолд България\". Дружеството води и арбитражно дело във Вашингтон срещу България. Искът е за около 600 млн. евро заради това, че през 2013 г. НЕК спря да плаща изкупения по преференциални цени ток от възобновяеми източници.\"Протестите в Габрово също са сред тематичните акценти.\"Готова съм да подам оставка, ако се наложи. Оставката е в моя джоб от първия ден, в който има решение за избора ми на кмет. Това каза кметът на Габрово Таня Христова... Тя подчерта, че в Габрово няма ромско гето, махала или училище. В петък Общинският съвет е приел декларация по отношение на възникналия протест. \"Вчера по време на извънредната сесия на Общинския съвет се реши единодушно и се изготви обръщение към гражданите, с което категорично заяви, че внушенията и манипулациите за това, че в Габрово целенасочено и организирано се внасят или привлича роми, е невярно твърдение. Категорично се заявява, че в Габрово няма ромски гета, махала, нито ромско училище. /.../ В Габрово няма концентрирано присъствие на роми. Хора, които живеят незаконно - нямам такава информация\", каза тя. Христова уточни, че едно от изискванията, за да получиш общинско жилище в града, е да си живял е него поне 10 години. Тя беше категорична, че в Габрово няма настанени лица в незаконни жилища. \"В момента продължава мероприятие, започнало в предишни години, за събаряне на незаконни сгради\", обясни Христова. \"Най-важното, което трябва да направим сега, е да върнем реда и спокойствието в Габрово\", заяви кметът. По време на протеста в петък вечерта са установени седем лица с боксове и метални палки. Това каза директорът на Дирекция \"Жандармерия\" Красимир Добрев в ефира на \"Събуди се\". Съставени са им актове и са освободени. До напрежение на третия пореден протест на гражданите на Габрово не се стигна. \"В петък вечерта нямаше никакво напрежение. На площад \"Възраждане\" бяха изградени символични КПП-та за проверка на лица със съмнителни багажи. След като се събраха гражданите за протест, след около 40 минути тръгнаха на мирно шествие през града\", обясни още той.\" - в. \"24 часа\".В \"Стандарт\" цитира политолога Антоний Гълъбов, който прогнозира, че ще бъде направен опит аз радикализиране на протеста: \"...Той отбеляза, че има достатъчно заинтересовани групи, които са в състояние да се опитат да радикализират всяка ситуация. Той припомни, че подобен опит е имало в Кюстендил само преди два месеца. \"Кметът на Кюстендил успя да удържи да не бъде етнизиран един криминален случай, в който загина човек, защото български и ромски мутри са се сбили. Тук няма етнически елемент, в това отношение опитите продължават с Габрово\", каза доц. Антоний Гълъбов. По думите му опасни групи от интереси влияят върху различни партии. \"Става дума за проблем на националната сигурност, който не е ромски, той е български. В българското общество има групи, които са в състояние да сплашат хората и да спекулират със страховете на българските граждани, което е много опасно. Тези групи не са ромски, а български. Много е важно тази линия, която избра правителството в момента, да бъде продължена и след затихването на проблемите в Габрово. Имам основания да смятам, че тази вечер те ще се опитат да радикализират протеста, затова е много важно хората, които отговарят за управлението на кризата в Габрово, да се подготвят добре. Има групи от интереси, които търсят провокация, които търсят възможност да се радикализира ситуацията и да дестабилизират страната\", заяви политологът. Според доц. Антоний Гълъбов по сценариите досега тези групи ще се опитат да придвижат хора към Габрово. \"Помните Катуница - в рамките на часове бяха докарани футболни агитки. Имаме натрупване, имаме последователност, свързана с предизборна ситуация, генериране на етническо напрежение, последователна работа в социалните мрежи и всяване на страх. Това е риск, който трябва да бъде пресрещнат много сериозно\", отбеляза доц. Антоний Гълъбов. Има усилия криминалният инцидент в Габрово да бъде етнизиран, каза още доц. Антоний Гълъбов. По думите му това не е първият подобен случай. \"Трите казуса - Катуница, Гърмен, Войводиново, те бяха използвани в самата пропаганда. Става дума за нещо сериозно, което е обезпокоително в българското общество. Общият проблем е в рязкото намаляване на капацитета за интеграция на българското общество. Както казва проф. Георг Краев, това са нашите цигани, с други думи те са такива, каквито ние сме ги направили. Отговорността за това е споделена и много ясно трябва да бъде очертана. Тя има своите много ясни адреси и трябва да бъде адресирана коректно\", подчерта политологът. Според доц. Антоний Гълъбов големият въпрос е, че за първи път има опит за пробив на подобен сценарий в градска страна. \"Точно затова ми се струва, че както поведението на вицепремиера Дончев, така и на министъра на вътрешните работи, така и на цялото правителство по този случай, засега се развива в правилната посока. Целта е да бъде париран този опит за възпроизвеждане на същия сценарий - всеки криминален случай, който може да бъде представен като противопоставяне между българи и роми, да бъде форсиран към уж справедлив обществен протест, който върви към разрушаване и прогонване на ромите от населените места. Това е изключително опасна игра. Аз знам, че е игра, знам, че става дума за сценарий. Знам, че има фигури, които са изключително заинтересовани от това. И точно затова казвам, че проблемът е сериозен. Той трябва да бъде адресиран правилно. В момента, в който говорим за ромите като за едно нещо, вече сме сбъркали. Не става дума за една група, ромската среда е изключително многообразна вътре в себе си. Когато говорим за ромите въобще, ние всъщност не говорим за нищо\", заяви доц. Антоний Гълъбов.\" - в. \"Стандарт\".Вестниците отново отделят подобаващо място на наближаващите европейски избори.\"Централната избирателна комисия реши бюлетините за провеждане на изборите за Европейския парламент в България да бъдат изработени в печатницата на Българската народна банка. Банката обаче ще може да ползва и други печатници, предаде БНР. Районните комисии ще одобряват тиражите на бюлетините. ЦИК може по всяко време да извършва проверки, включително при предаването и транспортирането, както и на място в печатницата. Унищожаването на бракуваните бюлетини ще става след проверка на място, за което се съставят протоколи.\" - в. \"Сега\".\"ГЕРБ ще спечели европейските избори. Фактът, че някои социологически агенции в момента дават малка преднина на БСП - може само да мотивира структурите ни да работят още по-активно. ГЕРБ подкрепя водещия кандидат на ЕНП за председател на ЕК Манфред Вебер и вярваме, че той може да ни помогне в осъществяването на целите ни. Това заяви пред журналисти в Пловдив Цветан Цветанов. Зам.-председателят на ГЕРБ похвали областния координатор на ГЕРБ в област Пловдив Георги Мараджиев, който за една година успя да даде нужния импулс в работата на структурите, като през това време дори се изградиха нови младежки организации на ГЕРБ. \"Като кмет на Стамболийски Мараджиев също се справя отлично и това личи от усвоените по европейски програми 10 млн. лв. Община Стамболийски се развива бързо и това само доказва колко важна е европейската солидарност и стабилността в държавата\", уточни Цветанов. \"Няма как все още да говорим за конкретни кандидати за кметове за местните избори през есента. На номинационните събрания, които стартират юни, ще бъде отчетен и приносът на всеки един потенциален кандидат за кмет или общински съветник по време на предизборната кампания за евровота\", подчерта Цветан Цветанов. Той коментира, че ГЕРБ има предимство пред политическите си опоненти в борбата за кметския пост в Пловдив, защото при управлението на партията и Иван Тотев градът се развива, все повече се превръща в привлекателно място за туризъм и бизнес...\" - в. \"Труд\".\"По време на кампанията за изборите за Европейския парламент е много важно да не се поддавате на фалшивите новини и компроматите - това призова заместник-председателят на ГЕРБ Цветан Цветанов. Той бе гост на традиционния пролетен бал на партийната структура в Пловдив, който се провежда за десета поредна година. \"За целта е необходимо да имаме постоянен диалог с гражданите и да презентираме постигнатите от ГЕРБ резултати\", допълни Цветанов. Това съобщиха от пресцентъра на партията. \"Ние подкрепяме бъдещия председател на Европейската комисия Манфред Вебер, който е голям приятел на България\", каза още Цветан Цветанов пред членовете на ГЕРБ от структурите в Пловдив-град и Пловдив-област. Той допълни, че и в тези избори партията залага на диалога и доказателство за това е, че се е вслушала в призива на Жозеф Дол. \"Заедно сме със СДС, за да може да не се разпилява гласът на демократично мислещите граждани\", заяви заместник-председателят на ГЕРБ Цветан Цветанов и допълни: \"Пловдив през тази година е Европейска столица на културата благодарение на местната общност, на екипа на кмета Иван Тотев и с подкрепата на държавата. След откриването международните медии писаха за града с уважение - за неговото наследство и за инфраструктура, инвестициите и бизнеса в \"града под тепетата\". \"Традиционно в Пловдив-град и Пловдив-област ГЕРБ има много добри изборни резултати. През месец май предстоят много изключително важни избори за Европейски парламент. Те са важни и за бъдещето на Европа и за нас, за да затвърдим постигнатото през изминалите години\", заяви от своя страна кметът на Пловдив и областен координатор на партията в града под тепетата инж. Иван Тотев. Областният координатор на ГЕРБ в областта Георги Мараджиев също поздрави присъстващите в залата гости.\" - в. \"24 часа\".\"На заседанието на Националния съвет на БСП на 14 април ще бъде взето решение за сключване на споразумение за подкрепа и сътрудничество на предстоящите избори за Европейски парламент с единадесет партии и организации, след проведени разговори с тях. Това съобщиха от пресцентъра на БСП. Основа за взаимодействие е предизборната платформа \"Визия за Европа. За социална Европа на гражданите и народите, срещу неравенството и бедността\", приета от БСП на Конгрес на 26 януари 2019 г. Партиите и организациите, изразили желание за подкрепа, без да влизат в коалицията \"БСП за България\" и без да имат свои представители в листата са: - Партия \"Движение за радикална промяна - Българска пролет\"; - Българска земеделска партия; - Общонароден комитет за защита на националните интереси; - Политическа партия \"Европейска сигурност и интеграция\" ; - Политическа партия \"ПОДЕМ\"; - Съюз на пенсионерите - 2004; - Национален синдикат \"Защита\"; - Партия на българските комунисти; - Конфедерация на обществените организации от сигурността и отбраната; - Съвет на европейската научна и културна общност; - Отечествен съюз.\" - в. \"Стандарт\".\"Крайнодесните партии във Франция и Германия изпреварват традиционните политически групи във \"Фейсбук\", що се отнася до публикации за предстоящите европейски избори и харесвания, споделяния и коментари на потребители, показват данни, цитирани от \"Политико\". Няколко седмици преди изборите за Европейски парламент от френския \"Национален сбор\" и \"Алтернатива за Германия\" идват приблизително два на всеки пет, свързани с кампанията постове на политически групи във \"Фейсбук\", показват данни за трите месеца до 31 март. Публикациите на двете партии, които варират от съпротива срещу реформата на авторското право до критики срещу групата на либералите, АЛДЕ, в европарламента, са генерирали значително повече харесвания и споделяния от постовете на други политически групи според ISD, институт, занимаващ се с борбата с екстремистко съдържание, който е провел изследването. \"Фактът, че традиционните партии не обсъждат евроизборите, създаде огромна празнота, в която скочиха тези крайнодесни партии\", коментира Клой Коливер, ръководител на отдела за дигитални проучвания на ISD в Лондон. Предишни изследвания показаха как крайнодесни политици в Европа и на други места са изградили сложни механизми в социалните мрежи, за да разпространяват посланията си. При липсата на средствата, персонала и достъпа до институции на традиционните партии тези групи използват \"Фейсбук\" и \"Туитър\", за да разширят посланията си и да достигнат до евентуални избиратели, до които би било трудно да стигнат по по-традиционни начини.\" - в. \"Дневник\".В. \"Дневник\" съобщава и за български проект за рядка птица, който се бори за награди на Европейската комисия:\"Българският проект \"Възстановяване на белошипата ветрушка\" е сред финалистите за наградите на Програма ЛАЙФ (LIFE) на Европейската комисия. Сдружението \"Зелени Балкани\", което е координатор на международния проект, съобщава, че само 15 от стотиците европейски проекти, финансирани от програмата на Европейската комисия за опазване на околната среда, са избрани за надпреварата за най-добър проект за 2019 г. От тях Програма ЛАЙФ (LIFE) ще обяви призьори в трите си основни категории - природа, околна среда и климат - на 16 май в рамките на Европейската зелена седмица. Проектът за белошипата ветрушка (Lesser Kestrel) се състезава в категория \"природа\". След допълнителна селекция само на 9 от 15-те европейски финалиста е дадена възможността да участват и в надпревара за \"Наградата на гражданите\" 2019. Сред тези 9 проекта от престижната финална селекция е и \"Възстановяване на белошипата ветрушка\", съобщават от \"Зелени Балкани\". Гражданите на Европейски съюз могат да гласуват за своя фаворит сред деветте проекта до 16 май на страницата на конкурса. Проектът \"Възстановяване на белошипата ветрушка\" се изпълнява от \"Зелени Балкани\" заедно с немската организация EuroNatur и испанските природозащитници ДЕМА. Той успява да възстанови изчезнал вид птица - малкия хищен сокол с размерите на гълъб белошипа ветрушка. В миналото често срещан вид, белошипата ветрушка изчезва от България в края на 80-те години на 20-ти век.\"", "date": "2019.04.14", "title": "Сделката на „Инерком“ за ЧЕЗ се провали, опитват да радикализират протестите в Габрово, Цветанов против фалшивите новини…"}
{"url": "https://news.bg/world/3-ot-rusnatsite-vladeyat-90-ot-finansite-na-rusiya.html", "text": "Три процента от руснаците владеят около 90% от всички финансови активи, вложения и парични наличности в страната, съобщава в. \"Комерсант\".Вестникът се позовава на изследване на Висшето училище по икономика и руската Външноикономическа банка за 2018 г.Посочва се, че активите и банковите сметки за най-богатите руснаци растат, независимо от намаляването на средните доходи в страната.По данни от друго изследване, проведено от банката Credit Suisse, през 2018 година, в ръцете на 10-те процента най-богати руснаци са съсредоточени 82% от всички богатства на страната. Само за година броят на доларовите милионери в Русия е нараснал с 30%.Една трета от руските доларови милионери мислят да емигрират, а 80% вече имат или планират да получат паспорт от друга даржава, показва международното изследване The Wealth Report 2019.Според авторите ва изследването, в Русия има 163 хиляди милионери и 1500 мултимилионери, чието състояние надхвърля 30 милиона долара.", "date": "2019.04.14", "title": "3% от руснаците владеят 90% от финансите на Русия"}
{"url": "https://news.bg/int-politics/protestirashtite-v-tirana-shturmuvaha-parlamenta.html", "text": "В албанската столица Тирана отново се стигна до сблъсъци между полицията и протестиращите, които настояват за оставката на премиера Еди Рама, предаде Дойче веле.При протестната акция тази вечер част от демонстрантите разкъса полицейския кордон и се опита да превземе сградата на парламента. Полицията обаче спря участниците в акцията със сълзотворен газ.Освен за оставката на оглавяването от Еди Рама правителство, контролирано от управляващата Албанска социалистическа партия, протестиращите настояват за провеждане на предсрочни избори.Албанският министър на вътрешните работи Сандер Лешаи съобщи, че по време на сблъсъците са били ранени петима полицаи. Появиха се съобщения за пострадали демонстранти и журналисти.Лидерът на опозиционната Демократическата партия за Албания Люлзим Баша призова протестите да продължат, за да се осигури \"незабавна\" политическа ротация и формирането на преходно правителство без участието на Рама.Опозицията обвинява управляващите в корупция и връзки с организираната престъпност.Протестите в Албания продължават от 2018 г.През март тази година също имаше опит протестиращите да нахлуят в парламента, но той също беше спрян.", "date": "2019.04.14", "title": "Протестиращите в Тирана щурмуваха парламента"}
{"url": "https://news.bg/world/revolyutsionen-samolet-gigant-izvarshi-parviya-si-testov-polet.html", "text": "Най-големият създаван досега самолет - с шест двигателя и два фюзелажа, направи първия си тестов полет в Калифорния, над пустинята Мохаве, предаде Би Би Си.\"Размахът\" на крилата му е 117 метра, дължината - 53 метра, а височината - около 15 метра.Съобщава се, че самолетът-рекордьор Stratolaunch Systems Model 351 тежи без товар 226 тона, а максималното му допустимо тегло с товар е около 590 тона.Stratolaunch е предназначен за извеждане на космически апарати в орбита. Предвижда се ракетата-носител да бъде разполагана между двата фюзелажа.Още през 2011 г. създателят на самолета Пол Алън - един от основателите на Microsoft, обяви намерението си да построи летателен апарат за извеждане на товари в орбита. Негов партньор стана известният американски конструктор Бърт Рутан, чиято компания Scaled Composites построи самолета по поръчка на Stratolaunch.", "date": "2019.04.14", "title": "Революционен самолет-гигант извърши първия си тестов полет "}
{"url": "https://news.bg/world/lisheniyat-ot-ubezhishte-asanzh-e-v-zatvora-belmarsh.html", "text": "Основателят на \"Уикилийкс\" Джулиан Асанж, който в четвъртък беше арестуван, след като Еквадор го лиши от убежище, сега се намира в затвора със строг режим \"Белмарш\" в югоизточен Лондон, съобщи Bloomberg,Арестът е извършен по искане на американската страна.Припомняме, посолството на Eквадор в Лондон му , след като в Швеция му беше повдигнато обвинение за сексуално насилие.Междувременно американското правосъдно министерство му повдигна обвинение в сговор с  с цел атака срещу правителствен компютър, съдържащ секретна информация. Става дума за това, че Асанж е помогнал на бившия аналитик от американското разузнаване Брадли/Челси Манинг да разбие паролата на компютрите на Пентагона и да похити секретна информация, която впоследствие е публикувана в \"Уикилийкс\".Припомняме, Брадли Манинг смени пола си и се преименува на Челси Манинг.Междувременно над 70 британски депутати подписаха петиция основателят на \"Уикилийкс\" да бъде екстрадиран в Швеция, където може да бъде възобновено делото срещу него по обвинение в изнасилване.Еквадорският министър на външните работи посочи като основна причина за лишаването на Асанж от убежище многократната му намеса в политиката на други държави, която застрашава отношенията на Еквадор с тези страни.Като втора причина той изтъкна поведението на Асанж, който постоянно е обвинявал служителите на посолството, че са американски шпиони и вместо благодарност за оказаната помощ е отправил лавина от критики срещу еквадорското правителство.По думите на министъра, безпокойство буди и здравето на основателя на \"Уикилийкс\", който не може да получи необходимата медицинска помощ на територията на дипломатическото представителство.Затворът \"Белмарш\", където е задържан Асанж, е известен като \"британския Гуантанамо\". В него са затворени най-опасните престъпници, включително терористи. Там биват изпращани и заподозрени, за които се изискват особени мерки по силата на това, че са публични личности.", "date": "2019.04.14", "title": "Лишеният от убежище Асанж е в затвора „Белмарш“"}
{"url": "https://news.bg/int-politics/kongresat-otnovo-poiska-danachnite-deklaratsii-na-tramp.html", "text": "Председателят на бюджетната комисия в американския конгрес Ричард Нийл отправи повторно искане към данъчната служба на САЩ (IRS) да бъдат предоставени данъчните декларации на президента Доналд Тръмп за последните 6 години, съобщи изданието The Hill.Второто писмо е изпратено, след като IRS не предостави  в установения срок след първото запитване.В новия документ Нийл посочва, че очаква отговор до 17:00 на 23 април.\"Моля да имате предвид, че ако не изпълните искането, това ще се тълкува като отказ\", подчертава конгресменът.Ричард Нийл изпрати първото писмо в началото на месеца с молба данъчните декларации на Тръмп за последните 6 години да бъдат предоставени до 10 април.Беше получен отговор от министъра на финансите Стивън Мнучин, в който се казва, че министерството не е успяло да приключи с разглеждането на искането в рамките на установения срок.", "date": "2019.04.14", "title": "Конгресът отново поиска данъчните декларации на Тръмп"}
{"url": "https://news.bg/world/parizhkata-politsiya-nameri-otkradnat-prasten-na-semeystvo-bonapart-za-usd1-mln.html", "text": "Парижката полиция успя благодарение на щастлива случайност да намери откраднат пръстен, принадлежал на семейството на Наполеон Бонапарт, предаде радио \"Свободна Европа\".Пръстенът, на стойност 1 милион долара, беше откраднат в Париж в началото на април. Той е инкрустиран с 40-каратов диамант, който преди това е бил върху короната на императрица Евгения, съпругата на Наполеон III.Младият наследник на Наполеон III - Жан-Кристоф Наполеон, е подарил пръстена на своята годеница графиня Олимпия фон Арко-Цинеберг, предаде RFI.Той е останал в жабката на колата, когато двойката е отседнала в петзвезден хотел във френската столица, а графинята забравила да заключи колата. Така пръстенът бил откраднат заедно с кредитни карти, визитник и компютър.Нито една от камерите на хотела не е заснела крадеца. Една от кредитните карти обаче е засечена, когато я е използвал, за да плати сметката си в намиращ се наблизо японски ресторант и в хотела. Тогава е бил уловен от камерите, което е помогнало на полицията да го залови.Съобщава се, че крадецът е 30-годишен гражданин на Eгипет, който не е имал никаква представа за стойността на пръстена.", "date": "2019.04.14", "title": "Парижката полиция намери откраднат пръстен на семейство Бонапарт за $1 млн."}
{"url": "https://news.bg/regions/bashta-i-sin-zaginaha-pri-katastrofa-mezhdu-isperih-i-sveshtari.html", "text": "Баща и син са загинали при катастрофа по пътя Исперих - село Свещари.Сигналът за произшествието е подаден около 3 часа през нощта на 13 срещу 14 април, пишат от Областната дирекция на МВР в Разград.Установено е, че колата е собственост на 39-годишен мъж от Исперих. Към момента на инцидента обаче зад волана бил 17-годишният му син.По данни на МВР до инцидента се е стигнало заради шофиране с несъобразена с пътните условия скорост. Момчето изгубило контрол върху управлението на автомобила, вследствие на което колата се забила в крайпътно дърво. И двамата загинали на място.По случая е образувано досъдебно производство.", "date": "2019.04.14", "title": "Баща и син загинаха при катастрофа между Исперих и Свещари"}
{"url": "https://news.bg/crime/hvanaha-600-kg-treva-na-granitsata-s-makedoniya.html", "text": "Близо 600 килограма марихуана е хваната от гранични служители на южния граничен пункт с Македония \"Златарево\", пише \"\".Тревата е била скрита в тайник на товарен камион, влизащ от Северна Македония към България.Спрямо документите на превозното средство камионът бил празен. Граничарите обаче се усъмнили и предприели щателна проверка, при която е открита забранената субстанция.На ГКПП \"Кулата\" пък е установен камион, в който нелегално се пренасяли 800 мастербокса цигари без бандерол. Камионът влизал в България.По двата случая ще се проведе брифинг, на който се очаква повече информация.", "date": "2019.04.14", "title": "Хванаха 600 кг трева на границата с Македония"}
{"url": "https://news.bg/regions/otpuskat-14-mln-leva-za-po-chist-vazduh-v-plovdiv.html", "text": "Отпускат безвъзмездно 14 млн. лева на Пловдив по пилотен проект за подобряване на качеството на въздуха, предаде БНТ.Средствата са предназначени за подмяна на печките на твърдо гориво с климатици и други екологични начини за битово отопление.Проектът ще продължи до 23 декември 2023 г., като желаещите да се включат в програмата вече могат да подават декларация през интернет страниците на община Пловдив и на районните кметства.От дирекция \"Екология\" посочват, че срокът за заявяване на интерес е до 31 юли. Ще бъде проведена и информационна кампания, адресирана към всички 18 000 домакинства в общината, които се отопляват на дърва и въглища.", "date": "2019.04.14", "title": "Отпускат 14 млн. лева за по-чист въздух в Пловдив"}
{"url": "https://news.bg/politics/abv-skochiha-sreshtu-prodazhbata-na-chasti-ot-vmz-sopot.html", "text": "\"Народното събрание извади част от ВМЗ-Сопот от забранителния списък и го обяви за продажба. Нито един депутат от Пловдив не реагира на този факт, което ги прави съучастници в съсипването на завода\". Това заяви на пресконференция в Пловдив председателят на КП \"Коалиция за България\" и на ПП АБВ Румен Петков.Той припомни, че АБВ в Народното събрание са именно защото е обект със стратегическо значение.Парламентът няма никаква загриженост за бъдещето на военнопромишления комплекс и за ВМЗ-Сопот в частност, отсече Петков.От своя страна зам.-председателят на АБВ Владимир Маринов посочи, че решението на Народното събрание отпреди седмица сочи, че 1000 дка от землището на село Старосел, собственост на ВМЗ-Сопот, са били извадени от забранителния списък, за да може ръководството на завода да ги обяви за продажба. Причини обаче не били посочени.Заводът не функционира в оптимален обем и поради това голяма част от работниците там са пуснати в неплатен отпуск и не са получавали заплати, съобщи Маринов и допусна, че в причината за гореспоменатите на намерения може да се крие опит за злоупотреба със служебно положение и спешна необходимост от финансови постъпления.Припомняме, на 3 април на Министерския съвет за продажба на три обособени части от \"Вазовските машиностроителни заводи\" в Сопот. Единствено от коалиция \"Обединени патриоти\" не одобриха решението. Те призоваха за явен търг на частите от имуществото на завода.От своя страна в писмо от 25 февруари Всички твърдения, че заводът ще се продава цялостно или частично не са верни и само подкопават доверието към дружеството, посочваше се в позицията.", "date": "2019.04.14", "title": "АБВ скочиха срещу продажбата на части от ВМЗ-Сопот"}
{"url": "https://news.bg/comments/spirane-na-detskite-za-5-neizvineni-nyama-losho-no-kakvo-ot-tova.html", "text": "Както е прието да се казва при обсъждането на какъвто и да било законопроект - предложените промени предизвикаха противоречиви реакции. Противоречиви, защото ние по принцип сме против всяка законодателна инициатива, с презумпцията, че някой ще се облагодетелства от нея. Не е по-различен случаят и с обсъждането на законопроекта за изменение и допълнение на Закона за социално подпомагане, приет на първо четене. Ако трябва да обобщим мнението на противниците - мерките са твърде крайни, една година лишаване от месечни добавки за деца е твърде много.От Министерството на образованието уточниха, че всъщност тези добавки няма да се спират, ще бъдат превеждани в бюджета на училището и то ще преценява как да бъдат харчени според нуждите на детето. Да припомним, че става дума за 40 лв. месечно, каквато е стойността на детските надбавки към момента. Така според вносителите щели да се мотивират към отговорно родителство тези, за които образованието не е ценност.Трудно е да се разбере каква е гледната точка на родителите, които ще бъдат засегнати от мярката. Не внася много яснота и позицията на Центъра за междуетнически диалог и толерантност \"Амалипе\", който обикновено взема участие в подготовката на законопроекти, които касаят ромския етнос. Центърът е провел собствено проучване между директори на училища, учители и \"активни\" родители - как оценяват спирането на детските надбавки за една година. По тази анкета обаче едва ли могат да се правят изводи за отзвука от предлаганите промени сред ромския етнос, тъй като тя е била проведена онлайн и според \"Амалипе\" са участвали \"активни\" родители, а тези, които ще бъдат пряко засегнати от рестрикциите, не са в тази група. Все пак изводите са, че спирането на детските надбавки за една година не е консенсусно за нито една заинтересована страна. Сред директорите и учителите мненията \"за\" и \"против\" са 50 на 50. \"Активните\" родители са категорично против. Приемането му в този вид би могло да доведе до конфронтация и отчуждение между родители и училище. Предложението за изплащането на еднократната помощ за първокласник на два транша среща по-малка съпротива сред участвалите в анкетата родители.Синдикатите също изложиха аргументи - заявиха, че 5 неизвинени се натрупват лесно и дадоха пример с времето преди 1989 г., когато всички са посещавали училище и е имало високо ниво на образованост. Всъщност в цитираното време за 5 неизвинени те изключваха от училище, а месечни добавки за деца получаваха всички, без оглед на доходите. КТ \"Подкрепа\" изразиха несъгласие и с разделянето на еднократната помощ за първокласник на два транша и за пореден път настояха за премахване на делегираните бюджети, заради които няма яснота колко точно деца са отпаднали от системата, а педагозите са в ситуация на счетоводители и закононарушители. Другата мярка, която предложиха, е свързана с гарантирането на минимален доход в размер на линията на бедност, а не пет пъти по-нисък, както е в момента.От Асоциацията на индустриалния капитал подкрепиха законопроекта, от Конфедерацията на работодателите и индустриалците в България( КРИБ) не го подкрепиха с мотива, че въпросният закон е бил променян 5 пъти само през миналата година, а подобен \"интензитет\" показвал, че \"регулациите не са достатъчно обосновани и краткото време на действие не позволява да се проследи ефектът от въвеждането\" им. С интензитета би трябвало да сме свикнали, ефектът на регулациите също открай време е противоречив.Вярно е, че при някои родители само паричните санкции могат да имат възпитателен ефект. В този смисъл мерките, които предвиждат промените, би трябвало да работят. Според анализ на Ваня Григорова, икономически съветник към КТ \"Подкрепа\", публикуван къде ли не, 5,6% или 22 лв. от месечните разходи на най-бедните се изразходват за спиртни напитки и цигари. Излиза, че с предлаганите мерки ще им се спрат цигарите и алкохола едва ли не за две години напред. Това, разбира се, е несериозно казано, но да не забравяме, че става дума за маргинализиран етнос, в който стабилно се възпроизвеждат безотговорни родители.Ако, както казва зам. министър Деница Сачева, едно 4-членно семейство получава около 140 лева социални помощи месечно, спирането на детските надбавки ще е почти 30% от \"доходите\" му. Това също е аргумент в подкрепа на прогнозите за положителен ефект от промените.Както разбрахме, въпросните 40 лв. ще се превеждат в бюджета на училищата и учителите (вероятно и социалните работници, които ще влизат там \"на терен\") ще преценяват от какво има нужда детето на санкционираните родители. Това е амбициозна цел и е още един ангажимент към и без друго натежалите отговорности на педагозите. От законопроекта не става ясно как точно ще се осъществява това изразходване на средствата от месечните надбавки за детето. От Министерство на образованието ни увериха, че те ще бъдат харчени за учебни пособия, дрехи и обувки. Как на практика ще става това? Иванчо има нужда от пергел - класната ще отскочи до книжарницата в междучасието да му купи. Или пък Иванчо има нужда от нови обувки - ще отидат с учителката след часовете да му вземат едни. Това, разбира се, е елементаризиране. Но да продължим да гадаем. Възможен е друг подход - правят се списъци с нуждите на децата, систематизират се и помощите се раздават в определен ден от месеца. В този ден, по стара традиция (от времето, когато им се раздаваха раници и портокали) те се появяват в училище, за да си ги получат. После пак не ходят, но фигурират като \"обхванати в системата\" във всякакви образователни статистики. И парите ги следват, както обичаме да казваме, когато изтъкваме преимуществата на делегираните бюджети. Следват ги и там, където системно ги няма. Родителите са наказани, децата са обгрижени, държавата си е свършила работата. Да плеснем с ръце и да се върнем в изходно положение.", "date": "2019.04.14", "title": "Спиране на детските за 5 неизвинени - няма лошо, но какво от това?"}
{"url": "https://news.bg/world/zelenski-ne-se-yavi-na-debata-s-poroshenko.html", "text": "Президентът на Украйна Петро Порошенко изрази съжаление за отсъствието на кандидата за президент Владимир Зеленски, който не дойде на дебата на Олимпийския стадион в столицата Киев.Държавният глава заяви, че е готов да проведе дискусия с опонента си в понеделник. Той поиска опонентън му да не отказва участие в дебата в студиото на Националната обществена телевизия на Украйна.Това се казва в изявление на прессекретариата на държавния глава.Искам да знам позициите на опонента си относно правомощията на президента и върховния главнокомандващ на въоръжените сили, обясни Петро Порошенко.Президентът също така би искал да чуе от кандидата за президент позицията му по преговорите с руския президент Владимир Путин и освобождаването на украинската територия, окупирана от Русия.Това не е неуважение към Порошенко, това е неуважение към хората и към страната, а гласоподавателите в крайна сметка, добави той. На дебата се събраха няколко хиляди поддръжници на Порошенко, за да чуят речта му.Владимир Зеленски получил 5 714 340 гласа (30,24%), а действащият украински лидер бе подкрепен от 3 014 609 украинци (15,95%). Трети е Юлия Тимошенко с 2 532 452 гласа (13,40%). Това показаха на изборите, оповестени от ЦИК. Вторият тур на президентския вот ще се състои на 21 април.Социологическите проучвания показват, че Зеленски ще спечели изборите.", "date": "2019.04.14", "title": "Зеленски не се яви на дебата с Порошенко"}
{"url": "https://news.bg/world/balgariya-gotova-da-sadeystva-na-shofyorite-pri-problemi-na-turskata-granitsa.html", "text": "Генералното консулство в Одрин е готово да съдейства при оплаквания във връзка с новата система за плащания на ГКПП в Турция. Това се казва в съобщение от пресцентъра на Външно министерство.Трафикът на леки и тежкотоварни автомобили през ГКПП Капъкуле на 14 и 13 април 2019 г. е в рамките на нормалното.Стотици български тирове  заради неплатени глоби.По тази причина превозвачите настояват за спешна среща на транспортните министри на България и Турция. Ако не се стигне до решение на проблема, те заплашват и с протести.Във връзка с въведената на 11 април 2019 г. система за събиране на незаплатени толтакси или наложени глоби на чуждестранни шофьори на моторни превозни средства, може да се очаква, че през следващите няколко дни ще има предпоставки за забавяне обработването на въпросните превозни средства. Това би могло да доведе до образуване на опашки от изчакващи преминаването през българо-турската граница, предупреждават от Външно.Нововъведената система предвижда заплащане на ГКПП на Турция на излизане от страната на неплатените глоби и санкции. Те се заплащат срещу издадени от турската страна квитанции с пълните задължения.Във връзка със съобщения за завишавани от турската страна суми на неплатени глоби, Генералното консулство на България в Одрин към момента не е получавало оплаквания за такива случаи, но е готово да оказва съдействие на българските граждани и превозвачи и да извърши необходимата проверка по подаден сигнал. Необходимо е да се обърне внимание, че предявената за заплащане сума може да бъде обжалвана, но след като бъде платена.", "date": "2019.04.14", "title": "България готова да съдейства на шофьорите при проблеми на турската граница "}
{"url": "https://news.bg/bulgaria/ninova-dokazahme-che-ne-sme-diktatorska-partiya-natsionalniyat-savet-nosi-otgovornost-za-evrolistata.html", "text": "След девет часа дебати, избрахме своята листа за европейските избори. Надявам се, че с това опровергаваме чужди и наши твърдения, че сме диктаторска и еднолична, вождистка партия. Националният съвет взе своето решение. Ние можем да победим на тези избори и съм сигурна, че ще го направим.Това заяви лидерът на БСП Корнелия Нинова, съобщиха от пресцентъра на червените.Припомняме, че партията реди с 11-часово гласуване в неделя евролистата си, като заседанието протече драматично заради мястото, което президентът на ПЕС Сергей Станишев трябваше да заеме в нея.В крайна сметка Националният съвет своята листа за европейските избори със 110 гласа \"за\", 0 - \"против\" и 1 - \"въздържал се\". Бяха напрвени два самоотвода - на Антон Кутев и на Янаки Стоилов.Предложих пред вас листа от името на Изпълнителното бюро. Националният съвет реши друго. Няколко пъти, на последните заседания на Националния съвет, другари очакват от мен да кажа, че поемам отговорността за тази листа и за тези избори. Щях да я нося с оставка, ако загубим.Това важеше до днес, до решението на Националният съвет, което уважавам. От тук нататък за резултатите от изборите носи отговорност Националният съвет. Пожелавам ви успех и съм сигурна в победата, каза още Нинова.Премиерът Бойко Борисов се подигра с листата на БСП.По думите му тя била на принципа - шионин, Държавна сигурност, шпионин, Държавна сигурност.", "date": "2019.04.14", "title": "Нинова: Доказахме, че не сме диктаторска партия, Националният съвет носи отговорност за евролистата "}
{"url": "https://news.bg/bulgaria/stotitsi-protestirat-v-gabrovo-i-dnes.html", "text": "Пета поредна вечер на протести в Габрово, предаде bTV. Стотици недоволни се събраха и днес, за да участват в проявата.Полицейското присъствие в града остава засилено. Роми споделят пред медиите, че се страхуват за живота си спират децата си от училище.На вчерашния протест габровци поискаха и оставката на кмета на града Таня Христова. Според местните тя е отговорна за създалото се напрежение. Това мнение обаче не се споделя от всички.Съботният  беше най-масовият до момента.Демонстрацията премина без инциденти, след като полицията задържа лица, въоръжени с боксове, палки и бомбички. И вчера полицаите свалиха каските и щитовете си в знак на толерантност.Вчера на централния площад пред сградата на общината в Габрово се събраха около 2000 души. На протеста не присъстваха демонстранти от други градове.Снощи пострадалият Венцислав Иванов се присъедини към протеста и от трибуната заяви: \"Да има справедливост, да не се изпада най-вече в такива ситуации\".Припомняме, напрежението в Габрово ескалира, след като на 7 април .Полицията задържа отговорните, но малко след това те бяха освободени. Това предизвика сериозно напрежение в областния град -  на 10 април и дори се опитаха да нахлуят в сградата на местното следствие.По този повод на 11 април, военният министър Красимир , на която увери, че .Случаят стана повод и за коментар от страна на лидера на \"Воля\" Веселин Марешки, според който , за да се вдигне \"позасъхналият\" рейтинг на Каракачанов. Той настоя военният министър да се извини на целия български народ.От своя страна вицепремиерът Томислав Дончев изрази мнение, че  и не бива поради политическо лицемерие да се отрича.Малко след това стана ясно и че . Спрямо тях са повдигнати .Независимо от това в петък отново се състоя . Стигна се до сблъсъци и ранени граждани. В размириците пострадаха .Така се стигна и до подаването на оставка от страна на  в Габрово в града по и.", "date": "2019.04.14", "title": "Стотици протестират в Габрово и днес "}
