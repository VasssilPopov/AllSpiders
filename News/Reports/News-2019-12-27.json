{"url": "https://news.bg/regions/79-godishen-mazh-ot-kostenets-e-izcheznal.html", "text": "Полицията издирва 79-годишния Върбан Милков Стефанов.Около обяд на 21 декември т.г. мъжът е излязъл от дома си в Костенец и оттогава е в неизвестност. Близките му са сигнализирали в МВР.Върбан Стефанов е висок около 175 см, със зелени очи. Бил е облечен с черен анцуг, черно платнено яке с цип, черна шапка - тип бейзболна, обут с черни гумени галоши. Вероятно не носи у себе си документ за самоличност.Хората, които разполагат с информация за местонахождението на мъжа, могат да сигнализират на телефони: 112, 071422171 в РУ - Костенец или в най-близкото поделение на МВР.", "date": "2019.12.27", "title": "79-годишен мъж от Костенец е изчезнал"}
{"url": "https://news.bg/politics/pravitelstvoto-dava-dopalnitelno-2-300-000-lv-za-remonta-na-zografskiya-manastir-v-anton.html", "text": "Правителството одобри допълнителни разходи в размер на 2 300 000 лв. за довършването на ремонта и реконструкцията на южното крило на източното (Банското) крило на Зографския манастир \"Свети Великомъченик Георги Зограф\" - Атон, което в момента е необитаемо и се намира в тежко аварийно състояние.Допълнителните финансови средства са необходими по повод искане на игумена на Зографския манастир Негово Вископреподобие архимандрит Амвросий.Източното крило е построено преди двеста години със средства на заможния банскалия хаджи Вълчо. В него великият български будител Паисий довършва своята \"История славянобългарска\". С довършването на Банското крило ще бъде възстановен автентичният облик на манастира, който през вековете е бил стожер на българската духовност.Поддръжката и грижата от страна на държавата е с цел да бъде съхранен славянобългарският характер на манастира \"Свети Великомъченик Георги Зограф\".Министерски съвет е одобрил общо 48,7 млн. лв. по бюджетите на редица общини и по бюджета на Министерския съвет за 2019 г.Одобрените разходи по бюджета на Министерския съвет за 2019 г. са в размер на 0,9 млн. лв. за ремонтни дейности на храмове в Ловчанската епархия и за започване на дейности по консервация, реставрация и адаптация на Ибрахим паша джамия, Разград.Предоставят се допълнителни трансфери по бюджетите на общини в общ размер 47,8 млн. лева. Средствата ще се използват целево за реализиране на редица инфраструктурни проекти в сферата на социалната и техническата инфраструктура - реконструкция, рехабилитация и ремонт на улична мрежа, основен ремонт на водопроводни мрежи, изграждане на спортни зали, ремонт и възстановяване на централната градска част на някои населени места, ремонт на читалища, изграждане на физкултурен салон към училище.", "date": "2019.12.27", "title": "Правителството дава допълнително 2 300 000 лв. за ремонта на Зографския манастир в Антон"}
{"url": "https://news.bg/int-politics/rusiya-ochakva-turtsiya-da-poracha-oshte-s-400.html", "text": "Анкара най-вероятно ще се съгласи с Москва да закупи още една партида зенитно-ракетен комплекс С-400 \"Триумф\". Това съобщи за \"Русия-24\" руският вицепремиер Юрий Борисов.По негови думи Русия заема \"стабилно второ място\" по отношение на продажбите на оръжия. Той допълни, че страната му има дългосрочни поръчки за военна техника на стойност 55 милиарда долара.Най-вероятно те (Турция - бел.ред.) ще упражнят своя избор и ще продължат да работят с нас. На това се надяваме. Турция избра този комплекс (С-400), защото той е най-добрият в света по своите характеристики. Като цяло руските системи за противовъздушна отбрана превъзхождат всички световни конкуренти\", коментира Борисов.По-рано този месец руски високопоставен служител разкри, че , която ще включва доставка на още ракетни системи С-400., който настоя Турция да се откаже от руското въоръжение и вместо С-400 да закупи американските системи \"Пейтриът\".САЩ неколкократно заплаши Турция, че ще й наложи санкции и , ако Анкара не се откаже от покупката на руските С-400. Пентагонът заяви, че ще изключи Турция от програмата за производство на изтребителите Ф-35 до март догодина.От своя страна Анкара, член на НАТО, многократно увери, че няма да се откаже от закупуването на С-400 независимо от натиска на САЩ, който предупреждава, че По тази причина по време на срещата на върха на НАТО в Лондон мястото на Турция в алианса беше поставено под въпрос.", "date": "2019.12.27", "title": "Русия очаква Турция да поръча още С-400"}
{"url": "https://news.bg/politics/pravitelstvoto-se-razporedi-s-24-broya-kontsesii.html", "text": "Концесионният договор за добив на варовици от находище \"Ливадата\" ще бъде прекратен едностранно, поради неизпълнение на основни договорни задължения от концесионера.Това реши Министерският съвет на днешното си заседание. Концесионерът не е заплатил концесионно възнаграждение и дължими неустойки за неизпълнение на договорни задължения. Не са предоставени и банкови гаранции, обезпечаващи изпълнението на основни задължения на концесионера.Находище \"Ливадата\" се намира на територията на община Стара Загора. През февруари 2008 г. за него е сключен концесионен договор с \"Инмат\" ООД, гр. Раднево.Също поради неизпълнение на основни задължения от концесионера, едностранно се прекратява концесионният договор за добив на строителни материали - кварцови пясъци, от находище \"Добри дол\".Находището се намира на територията на община Димово, област Видин. През февруари 2013 г. за него е сключен 35-годишен концесионен договор с \"Добив и експлоатация АБО\" ООД, гр. Пловдив.Мярката за прекратяване на договора се налага поради неизпълнение от страна на концесионера на основни парични и непарични задължения - не са представени цялостни и годишни работни проекти за добива от находището и за неговата ликвидация и рекултивация, шестмесечни отчети за добитите количества кварцови пясъци, както и за дължимото концесионно плащане и други. Не е предоставена и банкова гаранция, обезпечаваща изпълнението на задълженията по концесионния договор. \"Добив и експлоатация АБО\" ООД дължи и концесионни плащания.При проявен инвеститорски интерес към находището, за него ще бъде обявена нова процедура за предоставяне на концесия.Концесионният договор за добив на неметални полезни изкопаеми - кварцови пясъци, от находище \"Корията\" пък ще бъде прекратен по взаимно съгласие на страните. Находището се намира на територията на община Суворово, област Варна. През октомври 2008 г. за него е сключен концесионен договор с дружеството \"Девня цимент\" АД. В искането си за прекратяване на договора дружеството посочва, че предвид пазарната конюнктура ръководството на компанията е променило своите намерения и основната си визия за бъдещата производствена дейност.Също по взаимно съгласие се прекратява концесионният договор за добив на строителни материали - пясъци и чакъли, от находище \"Долни Богров\", участък \"Сметището\", разположен на територията на Столична община. Концесионният договор е сключен през юли 2001 г. с \"Агростроймат\" ООД, а през октомври 2003 г. наименованието на фирмата е променено на \"Камъни и пясък\" ООД, гр. София. В искането си за прекратяване на договора концесионерът посочва, че в резултат на намаляване на концесионната площ през 2011 г. и ограниченията, произтичащи от сервитутната зона на Автомагистрала \"Хемус\", експлоатацията на находището не е рентабилна.И концесионният договор за добив на строителни материали - варовици, от находище \"Кошарите\" ще бъде прекратен по взаимно съгласие на страните. Находището се намира на територията на общините Сливница и Костинброд, Софийска област. През декември 2009 г. за него е сключен концесионен договор с дружеството \"Кариери за чакъл и пясък - България\" ЕАД, гр. София. В искането си за прекратяване на договора дружеството посочва, че за него не е налице икономически интерес от разработване на находището.Концесионният договор за добив на строителни материали - варовици и пясъчници, от находище \"Илиина могила\" - участък \"I\" и участък \"II\" ще бъде прекратен по взаимно съгласие на страните. Находището се намира на територията на Столична община, като през ноември 2011 г. за него е сключен концесионен договор с \"Кариери за чакъл и пясък - България\" ЕАД, гр. София.В искането си за прекратяване на договора концесионерът посочва следната причина: в хода на осъществяване на процедурите по оценка на въздействието върху околната среда се установява, че части от поземлени имоти - общинска собственост, включени в концесионната площ, попадат в устройствени зони \"Зона за градски паркове и градини\" , \"Горска устройствена зона - рекреационни гори и земи - зелена гора\" и \"Терени за транспортна инфраструктура\". Предвид тази констатация концесионерът е отправил искане за промяна на предназначението на посочените територии, но същото е било прието за недопустимо от Общинския експертен съвет по устройство на територията.По взаимно съгласие се прекратява и концесионният договор за добив на кварцови пясъци от находище \"Чеирите\", разположено на територията на община Аврен, област Варна. Концесионният договор е сключен през октомври 2010 г. с \"Девня цимент\" АД. В искането си за прекратяване на договора дружеството посочва следните мотиви: при предоставянето на концесията е било предвидено добиваните подземни богатства да се преработват на производствена площадка, разположена в границите на находище \"Селски ниви\".Дружеството \"Агрострой 07\" ООД, гр. Първомай, ще добива строителни материали - пясъци и чакъли от участъците \"Дрянка-запад\" и \"Дрянка-център\" на едноименното находище, разположено на територията на община Първомай, област Пловдив. Това реши Министерският съвет на днешното си заседание, определяйки фирмата за концесионер на находището.Концесията се предоставя за срок от 35 години. През този период концесионерът ще вложи над 402 000 лв. за обезпечаване на добивната дейност и необходимите предпроизводствени инвестиции. Очаква се концесионните плащания за целия срок на договора да надхвърлят, 1 млн. лв. По закон 50 на сто от тях постъпват в бюджета на общината по местонахождение на концесионната площ - в случая това е община Първомай.\"Балканстрой Инвест\" ООД, гр. Кърджали, ще проучва строителни материали в площ \"Папрат\", разположена в землищата на селата Плазище, Поточе, Рът и Купците, област Кърджали. Разрешението за проучване се предоставя за 1 година. За този срок титулярят ще вложи минимум 40 800 лева в проучвателните дейности.За срок от 3 години \"Асарел-инвестмънт\" ЕАД ще търси и проучва метални полезни изкопаеми в площ \"Извор\", разположена на територията на общините Созопол, Камено и Бургас. Дружеството ще вложи минимум 505 хил. лв. в проучвателните дейности.Минимум 301 хил. лв. ще вложи \"Горубсо-Мадан\" АД в търсенето и проучването на метални полезни изкопаеми в площ \"Петровица-запад\", разположена на територията на общините Мадан и Златоград, област Смолян. Разрешението за търсене и проучване се предоставя за срок от 3 години.\"Кварц 5\" ЕООД ще търси и проучва неметални полезни изкопаеми - индустриални минерали в площ \"Макси\", разположена в землищата на селата Седловина и Панчево, област Кърджали. Разрешението за търсене и проучване се предоставя за срок от 36 месеца. През този период титулярят ще вложи близо 45 хил. лв. в проучвателните дейности.За срок от 36 месеца \"Зео Рисорс\" ООД ще търси и проучва неметални полезни изкопаеми-индустриални минерали в площ \"Кибела\", разположена в землището на село Бащино, община Кърджали, област Кърджали. Титулярят ще вложи близо 43 хил. лв. в проучвателните дейности.Софийското дружество \"Терра Вижън\" ООД ще търси и проучва неметални полезни изкопаеми - индустриални минерали, в площ \"Росен\", разположена в землищата на селата Стефаново, Друган и Кондофрей, община Радомир, област Перник. Разрешението за търсене и проучване се предоставя за срок от 3 години, като през този период дружеството ще вложи минимум 34 хил. лева в търсещо-проучвателните дейности.Плевенското дружество \"Кварц 5\" ЕООД ще вложи минимум 44 хил. лв. в търсене и проучване на неметални полезни изкопаеми - индустриални минерали, в площ \"Орешница\", разположена в землището на едноименното село, област Кърджали. Разрешението за проучване се предоставя за срок от 3 години.За срок от 3 години \"Аква-стил 5\" ЕООД, ще търси и проучва индустриални минерали в площ \"Искър\", разположена в землището на едноименната община, област Плевен. Дружеството ще вложи минимум 46 хил. лв. в търсещо- проучвателните дейности.\"Сердика кварц\" ООД ще търси и проучва неметални полезни изкопаеми - индустриални минерали, в площ \"Кладенчето\", разположена на територията на общините Елин Пелин, Горна Малина и Мирково, област София. Разрешението за търсене и проучване се предоставя за срок от 3 години, като за този период \"Сердика кварц\" ООД ще вложи минимум 20 хил. лв. в търсещо-проучвателни дейности.Минимум 47 300 лв. ще вложи \"Стоун Трейд 2000\" ООД в проучване на скалнооблицовъчни материали в площ \"Слатина\", разположена в землищата на селата Фъргово и Жижево, община Сатовча, област Благоевград. Разрешението за проучване се предоставя за срок от две години.\"Натурал Стоун\" ООД ще проучва скалнооблицовъчни материали в площ \"Мерилин\", разположена в землището на с. Кобилино, община Ивайловград. Разрешението за проучване се предоставя за срок от 18 месеца. През този период дружеството ще вложи минимум 30 хил. лв. в проучвателните дейности.Софийското дружество \"Марин Батуров\" ще проучва скалнооблицовъчни материали в площ \"Казармата-2\" за срок от 2 години. Титулярят ще вложи минимум 20 380 лева в проучвателните дейности.\"Родопски камък\" ЕООД ще проучва скалнооблицовъчни материали в площ \"Розита\", разположена в землищата на селата Плетена и Сатовча, област Благоевград. Разрешението за проучване се предоставя за срок от две години. През този период \"Родопски камък\" ЕООД ще вложи минимум 20 хил. лв. в проучвателните дейности.За срок от една година ЕТ \"Еврокварц - Иванка Ватова\" ще проучва строителни материали в площ \"Виктория\", разположена в землището на село Александрово, община Ловеч. Титулярят ще вложи минимум 47.4 хил. лв. в проучвателните дейности.С 15 години ще бъде удължен концесионният договор за находище \"Сакар планина\" - участък \"Богомил\", разположено на територията на община Харманли, област Хасково. Това реши Министерският съвет, приемайки искането на концесионера - \"Ватия холдинг\" АД, гр. София. От дружеството мотивират искането си с наличието на оставащи запаси в находището, които биха останали неиззети. Концесионният договор за находище \"Сакар планина\" - участък \"Богомил\", е сключен през 2006 г. за срок от 20 години. От него се добиват индустриални минерали - кварц за кварцово стъкло.Oдобрявайки поисканата от досегашния концесионер - \"Пътстрой Бургас\" ЕООД, промяна правителството разреши дружеството \"Фракции Суворово\" ЕООД да поеме изцяло правата и задълженията по концесионния договор за добив на строителни материали - варовици, от находище \"Белите камъни\". Находището е разположено в землището на гр. Суворово, област Варна. Концесионният договор за добив на варовици от него е сключен през 2018 г. за срок от 35 г. За концесионер тогава е определен \"Пътстрой Бургас\" ЕООД - титуляр на удостоверение за търговско откритие. С днешното правителствено решение не се правят никакви други изменения по концесионния договор.", "date": "2019.12.27", "title": "Правителството се разпореди с 24 броя концесии"}
{"url": "https://news.bg/world/ukrayna-s-parva-globa-za-ruska-aviokompaniya-zaradi-prelitane-nad-krim.html", "text": "Казахстанската авиокомпания \"Евро-Азия Еър\" е първата, платила глоба на Украйна заради прелитане над Кримския полуостров, съобщава \"Спутник\" по информация на Държавната въздухоплавателна служба на Украйна.Става въпрос за глоба, наложена от украинската служба, след като на 8 август тази година самолет на \"Евро-Азия Еър\" е прелетял над Крим.Казахстанската авиолиния се призна за виновна и доброволно плати санкцията; така държавният бюджет на Украйна скоро се увеличи със 136 000 гривни, или близо 6000 долара, съобщиха от службата във Фейсбук.В изявлението се посочва, че сумата от глоби заради \"нарушаване на въздушното пространство над Крим\" от самолети на руски авиокомпании вече е 13 млрд. гривни, или близо 560 млн. долара.Крим се отцепи от Украйна и се присъедини към Русия, след като през март 2014 г. проведе референдум, при който това поискаха над 96% от гласувалите.Украинските власти считат Крим за \"временно окупирана\" територия.От своя страна Москва неколкократно заяви, че населението на Крим демократично и съгласно международното право и Хартата на ООН е подкрепило анексирането на полуострова от Русия.Според руския президент Владимир Путин въпросът за Крим е \"окончателно затворен\".", "date": "2019.12.27", "title": "Украйна с първа глоба за руска авиокомпания заради прелитане над Крим"}
{"url": "https://news.bg/int-politics/tramp-veche-se-oglezhda-za-zamestnik-na-pompeo.html", "text": "Американският президент Доналд Тръмп навярно обмисля възможността да замени държавния секретар Майк Помпео на поста му заради вероятността дипломатът да се кандидатира за място в Сената на националните избори през 2020 г., съобщава \"Вашингтон поуст\".Тръмп, без да знае какво ще се случи, е започнал да обмисля имена със законотворци и държавни служители за възможен наследник на Помпео, съобщава журналистът Джош Роджин по информация на трима души, които са говорили с държавния глава.Според изданието Помпео е заявил, че няма да се бори за място в Сената, но хора от обкръжението му твърдят, че държавният секретар все още не е взел окончателно решение.Това не попречи да възникне едва прикрито вътрешно съревнование кой да го наследи, пише Роджин.Едно от най-често спряганите имена като възможни наследници на Помпео е това на съветника по национална сигурност Робърт О'Брайън, който е на настоящия си пост от септември.По думи на Роджин самият Помпео \"силно се възхищава\" на О'Брайън.Друг възможен кандидат е настоящият финансов министър Стивън Мнучин - един от любимците на Тръмп. Сред спряганите имена са и това на сегашният посланик в Германия Ричард Гренел, както и на представителят на САЩ за Иран Брайън Хук.", "date": "2019.12.27", "title": "Тръмп вече се оглежда за заместник на Помпео"}
{"url": "https://news.bg/finance/v-bankoviya-sayuz-balgarskite-kreditni-institutsii-gi-chakat-nadzorni-taksi-1.html", "text": "Предколедно финансовия министър Владислав Горанов обеща, че 2020-а ще е година на ERM II. С други думи той потвърди направената по-рано прогноза, че през април 2020-а страната ни ще бъде приета едновременно в Банковия съюз и в двегодишния валутен механизъм за въвеждане на еврото (ERM II). Оставяме настрани факта, че това вече е третото отлагане на датата за така очакваното и знаменателно събитие. Стискаме палци въпросният ERM да не сподели печалната съдба на Шенген.Обещанието на Горанов обаче е повод да припомним един малко известен детайл, свързан с неговото изпълнение. А именно, че влизането в Банковия съюз ще обвърже българските кредитни институции с плащането на надзорни такси на ЕЦБ. И те ще са валидни не само за онези няколко банки, които като съществени за нашия пазар ще са под прекия надзор на централната банка, а за всички кредитни институции у нас. Хубавото е, че преди малко повече от седмица ЕЦБ промени правилата за събиране на надзорни такси. Както пише в , публикувано на страницата на Европейския надзор:Само ще припомним, че първите десет по големина банки у нас са с активи над 1 милиард евро, така че това намаление няма да ги \"огрее\", ако се стигне до там, че да влезем в Банковия съюз. И не трябва да се забравя, че всеки един допълнителен разход за банките, а те в момента не плащат надзорни такси, по един или друг начин се отразява в крайните цени на услугите, които те предлагат на гражданите и фирмите.Разбира се, това не трябва да охлажда олимпийския оптимизъм, с който управляващите спринтират към Банковия съюз и ERM II, но е добре тези детайли да се имат предвид. Защото в противен случай от спринтьори можем да се превърнем в хърделисти.", "date": "2019.12.27", "title": "В Банковия съюз българските кредитни институции ги чакат надзорни такси"}
{"url": "https://news.bg/world/fon-der-layen-ne-iska-huawei-v-evropa.html", "text": "Председателката на Европейската комисия Урсула фон дер Лайен изрази загриженост от участието на китайския телекомуникационен гигант Huawei в разширяването на мобилната 5G мрежа, съобщава \"Франс прес\". Според нея има опасност Пекин да извършва шпионаж, тъй като компанията е твърде близо до китайската столица и по закон може да бъде задължена да разкрива данни на китайските разузнавателни служби.Ако има риск данните на гражданите или на компаниите да бъдат използвани, тогава не можем да приемем това в Европа, категорична бе Фон дер Лайен.Следващото поколение супербърза 5G мрежа е \"ключова технология\" за бъдещето, заяви тя и допълни, че Европейската комисия се готви да предложи общи за цяла Европа стандарти за сигурността на данните.Един от тези стандарти трябва да задължава компаниите, които ни доставят тези особено чувствителни технологии, да са независими и да не може да бъдат принуждавани от техните правителства да предават данни, заяви председателката на ЕК.Президентът на САЩ Доналд Тръмп вече нареди на американските фирми да преустановят бизнеса си с лидера на пазара Huawei и призова съюзниците да последват примера му.Австралия и Япония също са предприели стъпки, за да ограничат участието на фирмата в своите 5G мрежи.До момента Германия се съпротивлява на натиска да изключи Huawei да доставя технологии за своята 5G инфраструктура. Канцлерът Ангела Меркел неведнъж е казвала, че страната ще настоява за строги изисквания за сигурност, без обаче да зналага забрани на отделните компании.От своя страна Huawei категорично отрича обвиненията в шпионаж.", "date": "2019.12.27", "title": "Фон дер Лайен не иска Huawei в Европа"}
{"url": "https://news.bg/crime/zhena-e-bila-iznasilena-v-tsentara-na-sofiya.html", "text": "Жена е била изнасилена в центъра на София. Извършителят е задържан, съобщи Нова телевизия, позовавайки се на МВР.Престъплението е извършено на улица \"Опълченска\" около час след полунощ на 26 декември.Жертвата е открита да лежи в безпомощно състояние пред жилищна кооперация. Тя е откарана за преглед в болнично заведение.", "date": "2019.12.27", "title": "Жена е била изнасилена в центъра на София"}
{"url": "https://news.bg/society/8-godishno-momche-padna-ot-lifta-v-pamporovo.html", "text": "8-годишно момиче от Ямбол е паднало от лифта в курорта Пампорово от около 6 м височина, съобщи БНР.Инцидентът е станал около обяд в началото на лифтова станция \"Студенец\" на втора линия. Момиченцето е паднало още в самото начало на тръгване на лифта върху сняг и няма наранявания.Туристите веднага подали сигнал за инцидента на спешния телефон 112. Детето е било в курорта с организирана група ученици вероятно на \"бяло училище\".На местопроизшествието веднага са оказали помощ екип на Планинската спасителна служба в курортния комплекс.Детето е закарано в Смолянската болница, където е направен скенер на глава, гърди и корем. Няма поражения и е изписано.", "date": "2019.12.27", "title": "8-годишно момче падна от лифта в Пампорово"}
{"url": "https://news.bg/world/namushkaha-mlad-balgarin-pri-mezhdusasedski-spor-v-italiya.html", "text": "Млад българин е бил намушкан при междусъседски спор в Италия, съобщава \"Gazzeta del Sud\".Инцидентът е станал в градчето Теранова в южната част на страната навръх Бъдни вечер.Свадата избухнала \"по тривиални причини и можело да завърши трагично\", посочват от изданието.Спорът между сънародника ни и италиански младеж се ожесточил дотолкова, че местният жител извадил нож и намушкал българина.На мястото пристигнали екипи на полицията и Спешна помощ, които откарали пострадалия в местна болница. След като бил превързан, българинът и нападателят му били откарани в районното управление за изясняване на случая.Според събраните данни от разследващите до изваждането на ножа се стигнало именно заради кавгата. Двамата мъже се скарали по време на вечеря и излезли отвън, за да разрешат спора. Оръжието било взето от трапезата.Разследването по случая продължава.", "date": "2019.12.27", "title": "Намушкаха млад българин при междусъседски спор в Италия"}
{"url": "https://news.bg/world/nay-malko-32-raneni-pri-katastrofa-na-kamion-s-migranti-v-turtsiya.html", "text": "Най-малко 32 души са ранени при катастрофа камион с нелегални мигранти в Северозападна Турция, предаде агенция \"Анадола\".Камионът се е преобрънал в района на Езине в окръг Чанаккале вчера, докато е превозвал 50 нелегални мигранти.Ранените са били насочени към болници за лечение, като седем от тях са получили сериозни наранявания.Спешният екип и жандармерията веднага са пристигнали на място.Мигрантите, които са избягали от инцидента невредими, са прехвърлени в местната жандармерия.Шофьорът на камиона, идентифициран само с инициалите на G.A., е арестуван за трафик на хора.", "date": "2019.12.27", "title": "Най-малко 32 ранени при катастрофа на камион с мигранти в Турция "}
{"url": "https://news.bg/crime/sadat-v-burgas-ostavi-zad-reshetkite-obvinyaem-darzhal-pod-klyuch-nepalnoletna.html", "text": "Окръжен съд - Бургас потвърди задържането под стража на обвиняем за противозаконно лишаване от свобода на непълнолетна, съобщиха от прокуратурата. Христо П. е привлечен като обвиняем за противозаконно лишаване от свобода на непълнолетна. Той отстранил дръжката на вратата и не позволявал на 16-годишното момиче да напусне помещението. Случаят е от село Маринка.Защитата е поискала мярката на обвиняемия да бъде заменена с по-лека \"подписка\" до приключване на досъдебното производство.Христо П. помолил съда да уважи жалбата му, като му наложи по-лека мярка за неотклонение.Според съда обаче възраженията на адвоката на обвиняемия са неоснователни. За престъплението законът предвижда затвор от 3 до 10 години.До момента Христо П. е осъждан общо седем пъти, като е изтърпявал и ефективно наказание \"лишаване от свобода\", което е показател за престъпни нагласи.Определението на Окръжен съд - Бургас е окончателно.", "date": "2019.12.27", "title": "Съдът в Бургас остави зад решетките обвиняем, държал под ключ непълнолетна"}
{"url": "https://news.bg/crime/novorodeno-bebe-pochina-v-bolnitsata-vav-vidin.html", "text": "Новородено бебе почина във видинската болница на Коледа, съобщи Нова телевизия.Младите родители обвиняват лекарите. Цвете Петрова ражда здраво момиченце на 26 декември. Часове по-късно й съобщават, че бебето е починало.\"Моето дете се роди здраво, усмихнато и плачеше. Никой не може да ме убеди, че не е така\", споделя майката на починалото дете.По думите й при смяната на лекарите, тя видяла новата дежурна лекарка чак на следващия ден. През това време родилката е с болки. Жената молела да предизвикат раждане. Това обаче станало чак на другия ден.Бащата на детето обяснява, че са му го показали увито, плачело и било розово. 16 часа след раждането казали на родителите, че детето е починало. Обяснението било, че бебето е получило мозъчен кръвоизлив.\"Грешката е при лекарите, защото не са му обърнали внимание. Никой не го и интубирал\", смята майката.Според родителите не е имало дежурен лекар в отделението по празниците.На бебето ще бъде направена аутопсия, за да се установи причината за смъртта му. Лекарите са отказали коментар, а полицията води разследване по случая.В началото на годината в същата болница имаше друг случай на починало бебе. Преди седмица един от лекарите там е ", "date": "2019.12.27", "title": "Новородено бебе почина в болницата във Видин"}
{"url": "https://news.bg/world/kabinnite-ekipazhi-na-lufthanza-podnovyavat-stachkite.html", "text": "Немският кабинен екипаж ще стачкува от понеделник до сряда следващата седмица в бюджетната авиокомпания Germanwings на \"Луфтханза\", съобщи профсъюзът на НЛО, цитиран от \"Ройтерс\".Стачката е ескалация на едномесечен спор с \"Луфтханза\" и нейните дъщерни дружества относно заплатите и пенсиите.Мениджмънтът на \"Луфтханза\" и НЛО миналия месец се договориха да започнат мащабни арбитражни преговори в опит да предотвратят по-нататъшни стачки.Но синдикалните служители заявиха, че има малък напредък.Член на борда на \"Луфтханза\", Детлеф Кайсер, заяви в изявление, че съюзът не е успял да предостави писмено исканията на своите представители.\"Няма да продължим напред по този начин\", заявява той.Припомняме, че кабинният екипаж на \"Луфтханза\" , което доведе до отмяна на един от пет полета, като това засегна около 180 000 пътници и струва на авиокомпанията 10-20 милиона евро.", "date": "2019.12.27", "title": "Кабинните екипажи на \"Луфтханза\" подновяват стачките"}
{"url": "https://news.bg/world/otkriha-chernite-kutii-na-katastrofiraliya-v-kazahstan-samolet.html", "text": "Разследващите откриха летателните апарати от самолет Bek Air, който се разби в Казахстан след излитане от летище в Алмати, съобщават световните агенции.Самолетът Fokker 100 с 98 души на борда се е разбил в необитавана жилищна сграда малко след излитане, при което са загинали най-малко 12 души и са ранени 53, включително девет деца, съобщават властите.Министерството на вътрешните работи на Казахстан заявява, че осем души са загинали на място, двама са загинали по време на път към болницата и двама са починали в болницата. Седемнайсет от ранените са в критично състояние.Казахският вицепремиер Роман Скляр заяви, че \"черните каси\" на самолета - данните за полета и диктофоните в пилотската кабина в пилотажа са намерени на мястото на катастрофата.\"Спасителните работи на мястото на катастрофата продължават. Разследването е в ход\", подчерта той. \"Намерени са записващите данни за полетите и ще бъдат анализирани.\"Разследващите все още не са посочили основна причина за катастрофата.Шестнадесет линейки, десетки бригади и два неврохирургични екипа са участвали в реакцията на летището, заявиха служители, а специалисти долетяха, за да помогнат на пострадалите.Държавният секретар на Ватикана кардинал Пиетро Паролин изпрати телеграма от името на папа Франциск, в която той изпраща съболезнования на всички засегнати от катастрофата. Руският президент Владимир Путин каза на казахстанския лидер Касим-Джомарт Токаев, \"Русия споделя мъката на загубилите свои роднини и близки приятели и се надява ранените да постигнат бързо възстановяване\".Токаев разпореди правителствената следствена комисия да бъде председателствана от премиера Аскар Мамин. Служители на авиацията в Казахстан спряха операциите на Bek Air и всички полети на Fokker 100 в цялата страна в очакване на резултатите от разследването.", "date": "2019.12.27", "title": "Откриха черните кутии на катастрофиралия в Казахстан самолет"}
{"url": "https://news.bg/bulgaria/nso-se-otkazva-ot-dokumentite-na-hartiya.html", "text": "Националната служба за охрана преустановява вътрешния обмен на документи на хартиен носител. Това съобщават от пресцентъра на службата.От 2020 година съставът на охранителната служба ще обменя документи изцяло в електронна среда чрез системата \"Акстър Офис\".   Според прессъобщението мярката има за цел да повиши ефективността на административния обмен, драстично да ограничи разходите за консумативи и канцеларски материали, както и да повиши компетентността на служителите на НСО за работа в цифрова среда. Стъпката е и в синхрон с разпоредбите за електронния обмен на документи в Наредбата за общите изисквания към информационните системи, регистрите и електронните административни услуги.На близо 40 000 преписки и стотици хиляди страници възлиза средногодишният вътрешен документооборот на НСО.От ноември 2018 г. Националната служба за охрана вече обменя документи с други административни структури в съответствие с единния технически протокол, утвърден от председателя на Държавната агенция \"Електронно управление\" (ДАЕУ) и чрез Средата за електронен обмен на съобщения, поддържана и развивана от ДАЕУ.", "date": "2019.12.27", "title": "НСО се отказва от документите на хартия"}
{"url": "https://news.bg/world/svrahzvukoviyat-raketen-kompleks-avangard-zastapi-na-boyno-dezhurstvo-v-rusiya.html", "text": "Руският военен министър Сергей Шойгу е доложил на руския държавен глава Владимир Путин, че първият полк, въоръжен с най-новия ракетен комплекс със стратегическо предназначение със свръхзвукова плъзгаща се крилата бойна глава \"Авангард\", е застъпил на бойно дежурство, съобщават руските медии.Тази седмица Шойгу заяви по време на заседание в Министерството на отбраната, че през следващата година руските стратегически ракетни сили ще получат 22 пускови установки с ракети \"Ярс\" и \"Авангард\".Путин представи ракетния комплекс \"Авангард\" заедно с други най-нови руски оръжейни системи по време на речта си пред Федералното събрание (двете камари на руския парламент) през миналата година. По този начин Русия се превърна в единствената страна в света, която официално е съобщила, че разполага с хиперзвуково оръжие.Ракетата \"Авангард\" е способна да лети в плътните слоеве на атмосферата с междуконтинентален обхват на действие със скорост, превиващата скоростта на звука с повече от 20 пъти. Когато се придвижва към целта, плъзгащият се крилат блок извършва така нареченото дълбоко маневриране - както странично, на няколко хиляди километра, така и на височина. Това го прави абсолютно неуязвим за всяка система за противовъздушна и противоракетна отбрана, хвалят се руските военни.", "date": "2019.12.27", "title": "Свръхзвуковият ракетен комплекс \"Авангард\" застъпи на бойно дежурство в Русия"}
{"url": "https://news.bg/crime/kmetat-na-botevgrad-ostava-na-posta-si.html", "text": "Общинската избирателна комисия в Ботевград реши, че няма основание за отстраняването на кмета на града Иван Гавалюгов, съобщават от ПП МИР, които издигнаха кандидатурата му.Това стана на заседание днес, продължило два часа. Междувременно пред сградата на общината се събраха жители на града в подкрепа на кмета, а председателят на ПП МИР Симеон Славчев лично заяви подкрепата си към избрания от партията Гавалюгов.\"ПП МИР влезе в политиката със заявката, че ще провежда политика по нов, чист и прозрачен начин и няма да влиза в схеми и корупционни машинации. В казуса в Ботевград ясно се вижда манталитетът на статуквото, в който \"Крадецът вика дръжте крадеца\", заяви той. Припомняме, причината за искането Гавалюгов да се отстрани от поста, е сигнал за к Решението на КПКОНПИ беше потвърдено от Върховния административен съд в средата на декември.След заседанието кметът заяви, че случаят вероятно ще има продължение, тъй като законът позволява заинтересованите страни да обжалват решението пред Върховния административен съд в 7-дневен срок.По негови думи още когато е бил избран за градоначалник през 2015 г., е знаел, че ще бъдат засегнати политически и икономически интереси.Явно моето поведение като кмет не удовлетворява интересите на определени икономически кръгове, които имат интереси към водата и към отпадъците на Ботевград, коментира Гавалюгов, посочвайки за пример фамилия Златеви, които според него имали сериозен интерес към водата на язовир Бебреш.\"Има построена малка водноелектрическа централа, за която знам от експерти, че не е трябвало да бъде построена там, разрешение е получено по много странен начин. Доказано е, че тя доста често работи извън обхвата на тяхното разрешително. Това е един от проблемте с водоснабдяването на града\", обясни кметът.На местните избори през октомври Иван Гавалюгов спечели втори мандат с 54% на първи тур.", "date": "2019.12.27", "title": "Кметът на Ботевград остава на поста си"}
{"url": "https://news.bg/politics/prezidentat-udostoi-dvama-voennosluzheshti-s-visshe-ofitsersko-zvanie.html", "text": "Президентът и върховен главнокомандващ на Въоръжените сили Румен Радев връчи пагоните на български офицери, удостоени с висше военно звание. Това се случи на тържествена церемония в Гербовата зала на \"Дондуков\" 2.Със свой указ държавният глава освободи бригаден генерал Явор Матеев от длъжността \"Командир на 68 бригада \"Специални сили\" и го назначи на длъжността \"Командир на Съвместното командване на специалните операции\", а също го удостои с висше офицерско звание \"генерал-майор\". В съвременната все по-динамична и предизвикателна среда за сигурност силите за специални операции са носители на уникални и важни за отбраната на страната ни способности, посочи Радев.Той заяви, че назначението на генерал-майор Матеев е свързано с очаквания за пълноценното функциониране и интегриране на повереното му командване в структурите на Българската армия и изрази увереност, че той ще оправдае голямото доверие.Президентът назначи полковник Юлиян Радойски на длъжността \"Началник на Висше военновъздушно училище \"Георги Бенковски\" и го удостои с офицерско звание \"бригаден генерал\". Радев определи като основна задача пред новия началник на Висшето военновъздушно училище \"Георги Бенковски\" развитието на конкурентно образование и качествени образователни и научни продукти.От името на удостоените генерал-майор Явор Матеев изказа благодарност за връчените пагони. Той беше категоричен, че и двамата български офицери няма да пестят сили в бъдещата си работа. Ще направим всичко възможно да оправдаем и очакванията, и действително да развием и издигнем тези структури на висотата на времето, в което живеем, на висотата, достойнството и величието на Българската армия и Република България, обеща Матеев.", "date": "2019.12.27", "title": "Президентът удостои двама военнослужещи с висше офицерско звание"}
{"url": "https://news.bg/crime/prostrelyaha-69-godishen-vidinchanin-po-vreme-na-lov.html", "text": "Простреляха 69-годишен видинчанин по време на групов лов в землището на село Средогрив, съобщиха от ОДМВР-Видин.Извършен е оглед на местопроизшествието.По време на разследването е станало ясно, че при придвижване на членовете на ловната дружинка мъжът изостанал, за да проведе телефонен разговор. По същото време, двама от ловците (от Плешивец и Средогрив) забелязали три диви прасета и произвели изстрели със законно притежаваните си ловни пушки. Единият от изстрелите е засегнал кормената област на 69-годишния мъж.Мъжът е без опасност за живота, извършена му е операция, след което е настанен за лечение в болницата в Монтана.Установено било, че 52-годишният ловец от Средогрив не е притежавал заверен ловен билет. Работата по случая продължава.", "date": "2019.12.27", "title": "Простреляха 69-годишен видинчанин по време на лов"}
{"url": "https://news.bg/energy/aets-kozloduy-priklyuchva-2019-g-s-proizvodstven-rekord.html", "text": "За АЕЦ \"Козлодуй\" отминаващата 2019-а ще бъде годината с най-високото производствено постижение в експлоатационната история на 5 и 6 блок досега, съобщават от пресцентъра на Централата.От 1 януари до 09:00 ч. днес, 27 декември, при спазване на всички изисквания за безопасност, атомната централа е произвела 16 315 212 МWh електроенергия. Това надхвърля количеството, отбелязало предишния годишен производствен рекорд, постигнат през 2011 година. С още 240 000 MWh, които се очаква да бъдат генерирани в оставащите до края на декември дни, произведената през тази година електроенергия ще бъде 16 555 000 МWh.Този резултат на АЕЦ \"Козлодуй\" се нарежда сред водещите световни постижения на атомни централи, експлоатиращи реактори от същия тип, и поставя достоен финал на 2019-а, в която бяха отбелязани 45 години от началото на експлоатацията на атомната централа.Припомняме, че на 26 ноември  Той бе изключен автоматично след сработване на защита на блочните трансформатори.Десет дни по-рано, на 16 ноември,  Мощността беше намалена на половина след изключване на главна циркулационна помпа. През юли месец отново имаше непланирано спиране на 6-ти блок на Централата. Оттам съобщиха, че 6-и блок е на генератора.  След три часа На 2 декември от Асоциация свободен енергиен пазар (АСЕП) поставиха въпрос в позиция до медиите. Ден по-късно изпълнителният директор на АЕЦ \"Козлодуй\" Наско Михов заяви, че в Централата По думите му няма основания за притеснение на хората по отношение на ядрената безопасност. ", "date": "2019.12.27", "title": "АЕЦ \"Козлодуй\" приключва 2019 г. с производствен рекорд"}
{"url": "https://news.bg/world/husite-v-jemen-udariha-s-balistichna-raketa-pogranichna-voenna-baza-v-sauditska-arabiya.html", "text": "Йеменските бунтовници хуси са изстреляли балистична ракета по саудитска база на граничната охрана, разположена в южния саудитски град Наджран. Това обяви говорител на йеменските въоръжени сили, свързани с хусите, съобщават световните информационни агенции.Според говорителя хусите са ударили щабквартирата на 19-та бригада на Националната гвардия в Бир Аскар, Наджран, с ракета \"Бадр-1\".Добавя се, че десетки саудитски войници са били убити и ранени при нападението, което е извършено като \"легитимен и естествен отговор на престъпленията на саудитския режим\".Няма официално потвърждение от Рияд относно инцидента или за броя на жертвите.Йемен е арена на кръвопролитен конфликт между правителството, оглавявано от президента Абд Рабух Мансур Хади и шиитското движение хуси, подкрепяно от армейски части, лоялни на бившия президент Али Абдула Салех, в продължение на няколко години. Хусите са подкрепяни и от Иран.Международната коалиция, предвождана от Саудитска Арабия, извършва въздушни удари срещу хусите по искане на Хади от март 2015 г. насам.Интензивните боеве между двете страни доведоха до една от най-острите хуманитарни кризи в света, като броят на жертвите е до 91 000 души, включително десетки хиляди цивилни.", "date": "2019.12.27", "title": "Хусите в Йемен удариха с балистична ракета погранична военна база в Саудитска Арабия"}
{"url": "https://news.bg/regions/varna-sashto-uvelichi-danaka-varhu-sdelkite-s-imoti.html", "text": "Актуализацията на бюджета на община Варна за 2019 г. беше одобрена на последното за тази година заседание на местния парламент. След дебати \"за\" коригираната макрорамка гласуваха 31 общински съветници, a \"против\" бяха 13.Освен актуализацията местният парламент гласува и изменение на Наредбата за определяне размера на местните данъци на територията на общината. С промените от догодина данъкът при придобиване на имущество по възмезден начин се увеличава от 2,6% на 3%.Кметът Иван Портних, по чието предложение се вдига налогът, заяви, че този данък не засяга всички, а само една част от данъкоплатците. \"Както предишния мандат, така и този, не променяме нито един данък, който е на ежегодна основа и който касае всички наши съграждани. Тези налози остават непроменени, въпреки че в големите градове тече процес на повишение. Внушението, че се вдигат данъците, категорично не е вярно\", заяви той.От този вид местен данък, променен за последно преди 10 години, се очакват около 3,7 млн. лева повече приходи в бюджета. Те ще бъдат инвестирани в облагородяване на градската среда, опазване и поддържане на зелената система на общината, изграждане и ремонт на тротоари и улици в междублоковите пространства.След приетата актуализация на бюджета той възлиза на 405 170 000 лв. при планирани в началото на годината 406 700 000 лв. Актуализираната рамка за образование е с 6 279 000 лв. повече.Увеличение се отчита при събираемостта на приходите от имуществени и други данъци. Общата сума е в размер на 85 816 570 лв., което е с 4 616 570 лв. повече спрямо първоначално заложените. Ръстът се дължи основно на постъпленията от данъците за придобиване на имущество и върху превозните средства, при които преизпълнението е съответно 2 200 000 лв. и 2 100 000 лв. В местната хазна през тази година се очаква да влязат и 600 000 лв. повече от данък върху недвижимите имоти.Подобрена е събираемостта и на приходите от общински такси. Актуализираният размер възлиза на 41 988 373 лв., което е ръст с 1 823 373 лв. Заради увеличените постъпления от такса битови отпадъци.Очакваните приходи от такса смет през 2020 г. са общо 29 млн. лева - това е с 1 млн. лв. повече спрямо предходната година.Предвиденият бюджет за почистване на града през следващата година е в размер на 31,5 млн. лева, но тази сума ще претърпи промяна заради преходния остатък, който ще стане ясен в края на годината. Ще се коригира и размерът на отчисленията за депониране на отпадъците. Предвижда се през 2020 г. общините да плащат по 69 лв./т вместо досегашните 95 лв./т.На днешното заседание общинските съветници гласуваха и близо 775 000 лева за две лечебни заведения в града. Специализираната болница за лечение на пневмо-фтизиатрични заболявания ще получи малко над 324 000 лева като целева субсидия за изплащане на заплати, осигуровки и данъци на персонала за периода до 30 ноември 2019 г., а близо 450 000 лева ще бъдат предоставени на Очната болница.Общинският съвет разреши отпускането и на близо 138 000 лв. за дофинансиране на маломерни и слети паралелки в шест общински училища - ОУ \"Кап. Петко войвода\", СУ \"Елин Пелин\", ОУ \"Св. Кл. Охридски\" в с. Константиново, СУ \"П. К. Яворов\", ОУ \"Иван Вазов\" и СУ \"Л. Каравелов\".Община Варна ще съфинансира проект за саниране на осем многофамилни жилищни сгради в града за над 1,2 млн. лв. За целта от местната хазна ще бъдат отпуснати до 62 хил. лв.Припомняме, в края на ноември стана ясно, че от 2020 г. ще бъдат увеличени данъците на колите и върху ", "date": "2019.12.27", "title": "Варна също увеличи данъка върху сделките с имоти"}
{"url": "https://news.bg/world/teroristite-ot-daesh-ekzekutiraha-brutalno-11-hristiyani-v-nigeriya.html", "text": "Терористичната групировка ДАЕШ (\"Ислямска държава\") обяви, че единадесет християни са били убити от техни терористи в северната част на Нигерия, предават световните осведомителни агенции.Ужасяващата екзекуция е била заснета на видео, публикувано от пропагандната агенция \"Амак\" на ДАЕШ. Десет от жертвите са били обезглавени, а една е била застреляна в главата.Главатарят на ДАЕШ Абу Бакр ал Багдади беше ликвидиран от САЩ по-рано тази година. Бруталната екзекуция в Нигерия беше определена от терористите като отмъщение за смъртта на Багдади.Добавя се, че експерти смятат, че терористите джихадисти умишлено са публикували видеото по време на празненствата по повод Рождество Христово.", "date": "2019.12.27", "title": "Терористите от ДАЕШ екзекутираха брутално 11 християни в Нигерия"}
{"url": "https://news.bg/crime/gerb-obzhalva-v-sada-otkaza-na-oik-da-prekrati-mandata-na-kmeta-na-blagoevgrad.html", "text": "Областният лидер на ГЕРБ в Пиринско евродепутатът Андрей Новаков внесе жалба в Административния съд в Благоевград за прекратяване пълномощията на кмета Румен Томов, съобщават от Припомняме, бившият градоначалник Атанас Камбитов сезира Общинската избирателна комисия, че  в Търговския регистър.В края на миналата седмица ОИК разгледа казуса. Тогава обаче само четирима от членовете гласуваха \"за\" прекратяване на пълномощията на кмета, а останалите 9 бяха \"против\".По тази причина ГЕРБ обжалват решението на ОИК в съда.Новаков заяви, че ГЕРБ са категорични, че законът е нарушен. През последните две седмици виси един огромен проблем и точно защото искам да помогна на града и кмета, считам, че е най-редно Административният съд да се произнесе дали е нарушен някъде законът или не, коментира той.Евродепутатът увери, че ако съдът отсъди, че всичко е наред по казуса, ще си стиснат ръцете и ще продължат да работят. Другият вариант по думите му е провеждането на нови кметски избори.", "date": "2019.12.27", "title": "ГЕРБ обжалва в съда отказа на ОИК да прекрати мандата на кмета на Благоевград"}
{"url": "https://news.bg/int-politics/filipinite-zabraniha-na-dvama-senatori-ot-sasht-da-vlizat-obmislyat-novi-vizovi-ogranicheniya-za-amerikantsite.html", "text": "Властите във Филипините са наложили забрана на двама американски сенатори да посещават страната и ще въведат по-строги ограничения за влизане в страната на гражданите на САЩ, ако Вашингтон наложи санкции заради задържането на известен критик на правителството. Това обяви говорителят на филипинския президент, цитиран от \"Ройтерс\".Президентът Родриго Дутерте ще наложи изискването гражданите на САЩ да получават визи, ако на който и да е от филипинските държавни служители, участвали в ареста на сенатор Лейла де Лима, му бъде отказано влизане в САЩ, както поискаха американските сенатори Ричард Дърбън и Патрик Лихи.Ходът на Дутерте идва, след като Сенатът на САЩ одобри бюджета за 2020 г., който съдържа разпоредба, приета от сенаторите срещу всеки, който е участвал в задържането на Де Лима, срещу която бяха повдигнати обвинения, свързани с наркотици в началото на 2017 г., след като проведе разследване за масовите убийства, извършени по време на придобилите известност крути мерки на Дутерте срещу наркотиците.\"Няма да стоим безучастно, ако те продължат да се намесват в нашите процеси като суверенна държава\", подчерта говорителят на президента Салвадор Панело по време на редовна пресконференция.Филипините предоставят безвизов достъп до 30 дни за американските граждани, като 792 000 от тях са посетили страната през първите девет месеца на 2019 г., което е близо 13% от пристигащите чуждестранни граждани, показват данни на правителството.По думите на Панело ограниченията за пътуване заради задържането на Лейла де Лима са глупост, тъй като тя не била арестувана погрешно, а е задържана в очакване на съдебен процес за престъпления.Дутерте не крие пренебрежението си към САЩ и това, което смята за тяхно лицемерие и намеса, въпреки че признава, че повечето филипинци и неговите военни имат голямо уважение към бившия колониален господар на страната им.САЩ са най-големият съюзник на Филипините по отношение на отбраната и техен основен източник на западно влияние. Милиони филипинци имат роднини, които са граждани на САЩ.", "date": "2019.12.27", "title": "Филипините забраниха на двама сенатори от САЩ да влизат, обмислят нови визови ограничения за американците"}
{"url": "https://news.bg/society/kupuvame-e-vinetka-do-7-dni-predi-aktiviraneto-y.html", "text": "От 31 декември 2019 г. до 16 януари 2020 г. електронна винетка ще може да се купи до 7 дни преди датата на активирането й, съобщиха от АПИ.Промяната в срока за отложена покупка от 30 на 7 дни е временна и се налага заради внедряване на актуализации на електронната система за събиране на пътни такси във връзка с въвеждането на тол системата за тежкотоварните автомобили над 3,5 тона.След 16 януари 2020 г. ще бъде възстановена възможността за предварително купуване на е-винетка до 30 дни преди датата на активирането й както за леките, така и за тежкотоварните автомобили, както е било досега.Собствениците или ползвателите на камиони и автобуси с тегло над 3,5 тона, които искат да се възползват от максималния 30-дневен срок за отложена покупка на месечна винетка, могат да направят това на 30 декември 2019 г., тъй като за тях най-късно от 1 март 2020 г. се въвежда тол таксуването. От 31 януари 2020 г. за тях ще бъде преустановена продажбата на месечни винетки.След старта на тол системата за тежкотоварните автомобили също ще може да се предплаща пътна такса - чрез маршрутна карта. Тя ще може да се купи до 7 дни предварително от регистрирани потребители (регистрацията е чрез електронна поща през платформата за купуване на маршрутна карта) или два дни предварително - от нерегистрирани потребители (за днешния или до 23:59 часа на утрешния ден).", "date": "2019.12.27", "title": "Купуваме е-винетка до 7 дни преди активирането й "}
{"url": "https://news.bg/regions/vazrastna-zhena-izgorya-v-doma-si-na-badni-vecher.html", "text": "Възрастна жена изгоря в дома си на Бъдни вечер, съобщават от полицията във Видин.Инцидентът е станал около 9.00 часа на 24 декември. Жертвата е на 73 години.На мястото бил извършен оглед, по тялото на жената не били установени следи от насилствена смърт. В кухнята на жилището разследващите установили следи от възникнал пожар, вероятно в резултат на неправилно боравене с електроуред. Огънят унищожил мебели и бяла техника.Трупът бил транспортиран за аутопсия във видинската болница. По случая е образувано досъдебно производство.", "date": "2019.12.27", "title": "Възрастна жена изгоря в дома си на Бъдни вечер"}
{"url": "https://news.bg/politics/opredeliha-oshte-edna-bolnitsa-za-universitetska.html", "text": "Министерският съвет взе решение за определяне на \"Университетска многопрофилна болница за активно лечение Софиямед\" ООД - София за университетска болница.В университетските болници се осъществяват дейности по всяко от следните направления: клинично обучение на студенти и докторанти по медицина и/или дентална медицина и/или фармация; клинично обучение на студенти по специалности от професионално направление \"Здравни грижи\"; следдипломно обучение на лекари, лекари по дентална медицина, фармацевти, специалисти по здравни грижи.По предложение на министъра на здравеопазването Министерски съвет определя кои от лечебните заведения или техни клиники или отделения, получили \"много добра\" или \"отлична\" акредитационна оценка за дейностите по клинично обучение на студенти и докторанти, да станат университетски болници. Предложението на министъра на здравеопазването се прави въз основа на мотивирано искане от съответния ректор на висшето училище, съгласувано с ръководителя на лечебното заведение.С друго правителствено решение правителството даде съгласие за извършване на парична вноска в капитала на Многопрофилна болница за активно лечение \"Св. Пантелеймон\" - Ямбол АД, гр. Ямбол.Приемането на решението е свързано с промяна на сроковете за поетапно увеличаване на капитала на търговското дружество от 2019 - 2021 г. на 2020 - 2022 г.", "date": "2019.12.27", "title": "Определиха още една болница за университетска"}
{"url": "https://news.bg/regions/v-strelcha-protestirat-v-zashtita-na-otstraneniya-kmet.html", "text": "Жители на Стрелча излизат на мирен протест в защита на отстранения кмет Стойно Чачов, съобщава БНР. Проявата е организирана спонтанно във Фейсбук.Припомняме, преди дни  от Общинската избирателна комисия заради участието му в частна фирма. Проверка по сигнал установи, че фирмата на Чачов -\"Българска асоциация по белот\", е регистрирана още през 2015 г. и все още не е заличена. В Търговския регистър е записано, че дружеството може да провежда спортни събития, както и други дейности, позволени от закона.Въпреки че Чачов е бил собственик на фирмата и през първия си кметски мандат, тогава този факт е останал незабелязан.Кметът на Стрелча е категоричен, че ще обжалва решението пред Административния съд в Пазарджик. Дотогава той ще продължи да изпълнява кметските си ангажименти.Срокът за обжалване е 7 дни.Припомняме, първият мандат на Чачов като кмет също не премина гладко. На 12 март 2019 г.\" в Стрелча заради сигнал за натиск върху служители.Ден по-късно говорителят на главния прокурор Румяна Арнаудова заяви, че за деянието си На пресконференция кметът категорично отрече да е оказвал психологически натиск върху служителите си. Той коментира, че Тогава п, за да не влияе върху показанията на подчинените си. Срещу стрелчанския кмет е  Той поискал 19 служители на Община Стрелча, на които е наредено да си напишат предварително молбите за напускане.На 29 март  обаче отказа да отстрани от длъжност кмета на Стрелча Стойно Чачов.", "date": "2019.12.27", "title": "В Стрелча протестират в защита на отстранения кмет"}
{"url": "https://news.bg/crime/zadarzhaha-petima-za-krazhbi-na-elektroprovodnitsi-i-koli.html", "text": "Сигнали за кражби на медни електропроводници и два леки автомобили са получени в ОДМВР-Сливен, съобщават от полицията. При първия случай съобщението в полицията било за кражба на почти 1000 метра медни ел. проводници от 4 междустълбия от мрежата на електроразпределителното дружество на територията на новозагорското с. Новоселец.10 дни по-късно, от с. Млекарево постъпил подобен сигнал - за извършено в нощните часове посегателство, при което с режещ инструмент били демонтирани и отнети около 420 метра меден проводник между 4 стълба, а скоро след това и на около 740 метра - този път от ел. преносната мрежа на територията на сливенското с. Крушаре.Малко по-късно в РУ-Нова Загора е съобщено за намерен в с. Омарчево катастрофирал и изоставен на лек автомобил \"Опел Астра\", обявен за издирване. Същия ден бил получен сигнал за изчезнал автомобил от същата марка и от сливенското с. Биково, а в хода на разследването колата е открита в имот в с. Мъдрец, община Гълъбово.При разследването станало ясно, че опелът е ползван от извършителите на кражбите на проводници, за да се оттеглят от мястото на престъпленията и да пренасят откраднатите кабели, но претърпели пътен инцидент в съседното село Омарчево.В рамките на два дни полицията установила извършителите - петима криминално проявени жители на котелското с. Градец. Мъжете, на възраст от 27 до 39 години, са задържани, а при допълнителни огледи е установено, че те са извършили кражбите в различно съучастие.Извършени са претърсвания, иззети са веществени доказателства, които са предадени за експертизи. При разпитите петимата признали за стореното и разказали за начина на извършване на престъпленията.По време на разследването полицията е установила, че групата е извършвала престъпления и на територията и на други областни центрове в страната.Работата по документирането и доказването на цялостната престъпна дейност на лицата продължава.Предстои внасяне на искане до съда за вземането на мерки за неотклонение спрямо задържаните.", "date": "2019.12.27", "title": "Задържаха петима за кражби на електропроводници и коли"}
{"url": "https://news.bg/int-politics/iran-rusiya-i-kitay-dadoha-start-na-savmestni-voennomorski-ucheniya.html", "text": "Иран, Китай и Русия започнаха съвместни военноморски учения в Индийския океан и Оманския залив. Това съобщи говорител на военноморските сили на Ислямската република, цитиран от \"Ройтерс\".\"Посланието на това учение е мир, приятелство и трайна сигурност чрез сътрудничество и единство. Резултатът му ще покаже, че Иран не може да бъде изолиран\", подчерта адмирал Голамреза Тахани пред иранската държавна телевизия.Ученията включват стрелба, спасителни мисии при пожари на кораби и при пиратски набези.Русия определи учението като безпрецедентно във военноморското сътрудничество и обучение.Водите около Иран се превърнаха в средоточие на международно напрежение, като САЩ оказват натиск продажбите на ирански петрол и други търговски връзки да бъдат прекъснати.Оманският залив е много важен морски път, тъй като е свързан с Ормузкия проток, откъдето минава една пета от световния петрол, който от своя страна е свързан с Персийския залив.", "date": "2019.12.27", "title": "Иран, Русия и Китай дадоха старт на съвместни военноморски учения "}
{"url": "https://news.bg/regions/otstraniha-mashtabnata-vik-avariya-v-asenovgrad.html", "text": "Мащабната ВиК авария в Асеновград вече е отстранена, съобщава bTV.Повечето от засегнатите жители на града вече имат вода. Очаква се, че до обед трябва да бъде възстановено водоподаването и при останалите.Припомняме, вчера авария на магистрален водопровод в двора на детска градина Заради повредата се наложи оградата на детското заведение да бъде съборена, така че тежката техника да може да влезе и да ремонтира тръбата.", "date": "2019.12.27", "title": "Отстраниха мащабната ВиК авария в Асеновград"}
{"url": "https://news.bg/disasters/versiite-za-aviokatastrofata-v-kazahstan-pilotska-greshka-ili-tehnicheska-neizpravnost.html", "text": "Катастрофата на пътническия самолет в най-големия казахстански град Алмати може да е станала или поради грешка на пилота, или заради техническа неизправност. Това ще изясни специализираната експертиза, отбеляза вицепремиерът на Казахстан Роман Скляр, цитиран от руските медии.\"Самолетът два пъти при излизането докосва пистата. Това е или грешка на пилота, или техническа причина. Това ще бъде установено от специализирана техническа експертиза с участието на Международния авиационен комитет\", уточни Скляр.По-рано от вътрешното министерство на Казахстан уточниха, че при катастрофата са загинали 12 души, а 49 са ранени.На мястото на инцидента са открити т. нар. \"черни кутии\" на летателния апарат, като те са иззети за разследване.Тази сутрин самолет на казахстанската авиокомпания Bek Air при излитане загуби височина и проби бетонна ограда и след това се сблъска в строяща се двуетажна къща в жилищен район.На борда на самолета са се намирали 95 пътници и петима членове на екипажа.Министерството на вътрешните работи на Казахстан започна разследване на инцидента.", "date": "2019.12.27", "title": "Версиите за авиокатастрофата в Казахстан - пилотска грешка или техническа неизправност"}
{"url": "https://news.bg/bulgaria/api-se-pohvali-s-deset-golemi-remonta-na-am-trakiya-i-hemus-prez-2019-g.html", "text": "Ремонт на десет големи съоръжения на автомагистралите \"Тракия и \"Хемус\" е бил направен през 2019 г. Това отчетоха от Агенция \"Пътна инфраструктура\".Става въпрос за 5 виадукта на АМ \"Тракия\", 4 виадукта на АМ \"Хемус\" и тръбата за София на тунел \"Витиня\" на АМ \"Хемус\".За целта от републиканския бюджет са били вложени близо 65,3 млн. лева.От Пътната агенция посочват, че съоръженията по автомагистралите се обновяват по график след като са приоритизирани в реда, по който трябва да бъдат ремонтирани в зависимост от състоянието им.През декември беше пуснато движението по обновеното платно за Варна на виадукта при 19-ти км на АМ \"Хемус\", при с. Потоп, и \"Коренишки дол\" при 36-ти км на АМ \"Хемус.Преди началото на активния летен сезон беше пуснат трафикът и по обновените платна за Варна на виадуктите при 37-ми и 51-ви км /\"Разлив\"/ на АМ \"Хемус\" и по платната за Бургас на виадуктите при 13-ти, 15-ти и 20-ти км на АМ \"Тракия\".През есента бяха ремонтирани и платната за Бургас на съоръженията при 17-ти и 18-ти км на АМ \"Тракия\".Ремонтът на тръбата за София на тунел \"Витиня\" на АМ \"Хемус\" ще продължи и догодина. На съоръжението са направени редица проучвания и експертизи, въз основа на които са предприети аварийно-възстановителни дейности. Предстои съоръжението да бъде приведено в съответствие с европейската директива 2004/54/ЕО за минималните изисквания за безопасност на тунелите на Трансевропейската пътна мрежа (TEN-T). Предвижда се ремонтните дейности в тръбата за София на тунел \"Витиня\" да приключат през 2020 г. Ремонтираната тръба ще е с модерни системи за пожароизвестяване, вентилация, видеонаблюдение, светофарна уредба, осветление и система за светлинно водене, с каквито разполага в момента тръбата за Варна.Продължава обновяването на мостовите съоръжения по автомагистралите, които не са ремонтирани от построяването им преди повече от 30 години, посочват от АПИ.През 2020 г. се планира ремонт на платната за София на виадуктите при 13-ти, 15-ти, 17-ти, 18-ти и 20-ти км на АМ \"Тракия\", платната за София на виадукта при 19-ти км, двата моста при 35-ти км на АМ \"Хемус\" и платната за Варна на мостовете при 33-ти и 34-ти км на \"Хемус\". Ще се ремонтират носещите колони на съоръженията при 19-ти, 33-ти, 34-ти, 35-ти, 36-ти км /\"Коренишки дол\"/, двата моста при 37-ми км на \"Хемус\" и при 37-ми км на АМ \"Тракия\". Планира се ремонт и на съоръженията при пътните възли \"Ботевград\" - при 47-ми км, \"Правец\" - при 52-ри км, и \"Джурово\" - при 67-ти км на АМ \"Хемус\".", "date": "2019.12.27", "title": "АПИ се похвали с десет големи ремонта на АМ \"Тракия\" и \"Хемус\" през 2019 г."}
{"url": "https://news.bg/regions/kmetat-na-pernik-iska-udalzhavane-na-bedstvenoto-polozhenie.html", "text": "Ще предложа бедственото положение да бъде продължено. Това обяви пред БНР кметът на Перник Станислав Владимиров преди заседанието на кризисния щаб в града.По негови думи има още много работа и няма как то да бъде отменено - предстои ремонт на двете пречиствателни станции, както и изпомпване на вода чрез сондажи от карстовите извори и пещерите около язовир \"Студена\".Кметът посочи, че ще предложи да започне подмяна на ВиК мрежата от държавната фирма \"Монтажи\", за да може да се избегне евентуална катастрофа. Според него има изключително голям риск от примесване на водопроводната мрежа с води, които не отговарят на нужното качество. По думи на Владимировв последните дни има приток на вода в язовира по естествени, природни причини.Той отново подчерта, че основната вина за водната криза е на ВиК дружеството в града, защото именно то прави ежедневни наблюдения на нивото на язовир \"Студена\", управлява водните ресурси и подава тази информация на кмета и на областния управител.По тази причина Владимиров изрази надежда, че  по случая.Той обясни, че помпената пречиствателна станция не може да смогне да пречисти водата, тъй като тя се замътява заради ниското ниво на водата в язовира и притока в него от последните дни. Според него тъкмо заради това е имало проблеми с водоподаването в голяма част от Перник.От своя страна проф. Алексей Бендерев- хидролог, специалист по подземни води, изрази мнение, че в момента се прави най-доброто за кризата в Перник - най-напред да се спрат течовете, а след това да се увеличи притокът на водата.Припомняме, по-рано днес министърът на икономиката Емил Караниколов обяви, че . По негови думи в момента се правели безумни неща, за да се разреши проблемът. бе обявено на 21 декември, след като воден режим бе За кризата с водата в Перник се разбра само няколко дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Според заключението от проверката на районната прокуратура има данни за безстопанственост, затова и производството бе прехвърлено .", "date": "2019.12.27", "title": "Кметът на Перник иска удължаване на бедственото положение"}
{"url": "https://news.bg/int-politics/tramp-negoduva-che-v-kanada-otryazaha-stsena-ot-film-s-negovo-uchastie.html", "text": "Президентът на САЩ Доналд Тръмп реагира на новината, че филмът \"Сам вкъщи 2\" на канадския телевизионен канал CBC е бил показан без епизод с негово участие.\"Филмът никога няма да бъде същият! (шегувам се)\", написа той в профила си в \"Туитър\".Тръмп също в шеговита форма потвърди версията на някои медии, които предположиха, че премахването на епизода се дължи на обтегнатите отношения между него и канадския премиер Джъстин Трюдо.\"Струва ми се, че на Джъстин Т. не му се нрави много, когато го принуждавам да плаща за НАТО или за търговията\", добави американският държавен глава.По-рано телевизионният канал потвърди, че е премахнал сцена, продължаваща около 10 секунди с участието на Тръмп, преди пет години за съкратена телевизионна версия.Във филма от 1992 г. Тръмп играе самия себе си. В малкия епизод той помага на главния герой - изгубилото се момче Кевин, като му казва как да влезе във фоайето на неговия хотел.", "date": "2019.12.27", "title": "Тръмп негодува, че в Канада отрязаха сцена от филм с негово участие"}
{"url": "https://news.bg/crime/20-godishen-zaplashi-s-nozh-prodavach-i-obra-magazin-na-badni-vecher.html", "text": "20-годишен мъж заплаши с нож продавач и обра магазин на Бъдни вечер, съобщават от полицията във Варна.Въоръженият обир е станал около 20.55 часа на 24 декември в магазин за алкохол и цигари, намиращ се в ж.к. \"Владислав Варненчик\".Продавач-консултантът бил заплашен с хладното оръжие и била взета сумата от 1220 лв. Незабавно било предприето разследване, при което извършителят бил задържан - той бил стар познайник на органите на реда от село Тополи.По случая е образувано досъдебно производство. Работата по документиране и доказване на извършеното престъпление продължаваНа извършителя е повдигнато обвинение. Той е задържан за 72 часа.", "date": "2019.12.27", "title": "20-годишен заплаши с нож продавач и обра магазин на Бъдни вечер"}
{"url": "https://news.bg/politics/borisov-ne-tarsi-vina-nazad-za-pernik-a-stroi-nov-vodoprovod.html", "text": "По време на последното заседание на кабинета премиерът Бойко Борисов засегна и темата за водната криза в Перник. Той не иска да търси вината за кризата в Перник на правителствата назад. Пропуснато било времето.Тръбите са толкова изгнили, каза премиерът. Това не може така да бъде, възмутен е той от ситуацията във ВиК сектора. Същите проблеми ги имало и в други градове, но и на всеки може да се търси вина, смята той.Премиерът Бойко Борисов предлага да се обсъди идеята ВиК дружествата да се обединят в едно държавно дружество, за да може по-добре да се контролира инфраструктурата и да се правят ремонти и рехабилитация на водопроводната мрежа.Най-ефективно било да се изтегли нов водопровод за Перник. Така нямало да може да се краде. Ще ни струва пари, но ще помогнем на града, увери Борисов.Премиерът иска възмездие за виновните и се надява прокуратурата да се заеме с тях. Малко по-късно стана ясно, че новият главен прокурор Иван Гешев е разпоредил разследването на водната криза в Перник да бъде .Министрите Караниколов, Нанков, главният секретар на МВР, както и държавният санитарен инспектор Кунчев са командировани от Борисов да стоят в Перник, докато не се разреши кризата.Припомняме, на Бъдни вечер в Перник започна операция на територията на \"Стомана\" - Перник, за да се открие къде се губят около 90 литра вода в секунда. Тази сутрин министърът на икономиката  на ден и призна, че плащат гражданите на Перник.Подозренията бяха, че предприятието източва незаконно вода. От  това на следващия ден, когато и лично премиерът Бойко Борисов отиде на инспекция. Тогава той обяви и че ще разпореди . бе обявено на 21 декември, след като воден режим бе За кризата с водата в Перник се разбра само няколко дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Според заключението от проверката на районната прокуратура има данни за безстопанственост, затова и производството бе прехвърлено .", "date": "2019.12.27", "title": "Борисов не търси вина назад за Перник, а строи нов водопровод"}
{"url": "https://news.bg/int-politics/rusiya-obyavi-tselta-na-sanktsiite-na-sasht-sreshtu-severen-potok-2.html", "text": "Министърът на външните работи на Русия Сергей Лавров коментира ситуацията със санкциите на САЩ срещу проекта за газопровод \"Северен поток 2\".\"Целта, разбира се, не е загриженост за европейската енергийна сигурност, която \"Северен поток 2\" укрепва, а прокарване на американския втечнен природен газ на европейския пазар\", коментира руският първи дипломат, цитиран от руските медии.По думите му това е крещящ пример за нелоялна конкуренция и политизация на енергийния сектор.По-рано говорителят на руското външно ведомство Мария Захарова предупреди, че Русия ще отговори реципрочно на санкциите на САЩ срещу \"Северен поток 2\".На 21 декември Министерството на финансите на САЩ обяви налагането на санкции срещу \"Северен поток 2\". След това швейцарската компания Allseas спря работа по проекта, като тя полагаше със свои два специализирани кораба тръбите по дъното на Балтийско море.Сенатът на САЩ гласува бюджет за отбрана в размер на 738 млрд. долара, който включва средства за \"противодействие на Русия\" в различни области, включително санкции срещу \"Северен поток 2\".Проектът \"Северен поток 2\" включва изграждането на две тръби с общ капацитет 55 милиарда кубически метра газ годишно от руското крайбрежие през Балтийско море до Германия. В проекта взимат участие освен \"Газпром\" също и редица други европейски компании.Украйна, която се страхува да не загуби приходи от транзита на руски газ, и редица европейски страни, включително Полша, Латвия и Литва, както и САЩ, активно се противопоставят на \"Северен поток 2\". Те определят ​​проекта като политически и заплашващ енергийната сигурност в Европа.", "date": "2019.12.27", "title": "Русия обяви целта на санкциите на САЩ срещу \"Северен поток 2\""}
{"url": "https://news.bg/crime/geshev-naredi-spetsnadzor-nad-razsledvaneto-na-vodnata-kriza-v-pernik.html", "text": "Главният прокурор Иван Гешев взе на специален надзор досъдебните производства за водната криза в Перник, съобщават от прокуратурата.Надзорът ще се извършва лично от прокурор от Отдел \"Специализиран\" във ВКП.Образувани са досъдебни производства в Специализираната прокуратура и в Окръжна прокуратура - Перник.Разследването, наблюдавано от прокурор от СП, се води срещу длъжностни лица от общинската и областната администрация, за това, че в периода 2017 - ноември 2019 г. не са положили достатъчно грижи, съответно за водопреносната и водоснабдителната мрежа в града, и за стопанисването на водния ресурс в яз. Студена. От това са настъпили значителни вредни последици.В хода на делото следва да се изясни кога е бил достигнат критичния минимум на водата на язовир \"Студена\"; имало ли е и какви водни загуби в периода 2017 - 2019 г., дължащи се на амортизирани експлоатационни съоръжения; извършвани ли са метеорологични, хидрологични и воднобалансови оценки на язовира и ако да - кога.Ще се проверят разрешителните за водовземането и ползването на водите от язовир \"Студена\", дали са пренасочвани водни ресурси към други населени места и промишлени потребители, както и дали е имало незаконосъобразно разходване.Предмет на разследване са действия или бездействия на длъжностни лица във \"ВиК-Перник\" ООД, Община Перник, Областна администрация и Басейнова дирекция-Западнобеломорски басейн в Благоевград.В ОП - Перник се води досъдебно производство за действия или бездействия на длъжностни лица от \"ВиК - Перник\" ООД.Разследването се води от екип от прокурори от ОП - Перник и служители на ОДМВР - Перник. Извършват се интензивни процесуално - следствени действия на място, разпитват се свидетели.В хода на разследването следва да се изяснят и евентуални данни за нарушаване на целостта на хидротехническо съоръжение от Паракарийския деривационен (воден) канал в местността \"Кокалов егрек), където е отклонявана вода за с. Ярлово, Община Самоков.Припомняме, по-рано днес министърът на икономиката Емил Караниколов обяви, че . По негови думи в момента се правели безумни неща, за да се разреши проблемът. бе обявено на 21 декември, след като воден режим бе За кризата с водата в Перник се разбра само няколко дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Според заключението от проверката на районната прокуратура има данни за безстопанственост, затова и производството бе прехвърлено .", "date": "2019.12.27", "title": "Гешев нареди спецнадзор над разследването на водната криза в Перник"}
{"url": "https://news.bg/society/balgarite-neshtastni-sega-no-optimisti.html", "text": "37% от световното население очаква 2020 година да е по-добра от 2019 година. Един от всеки четирима е песимист. Това показва анкетата \"В края на годината\" на Световната асоциация \"Галъп интернешънъл\".Проучването отчита, че у нас общият оптимизъм за непосредственото бъдеще е по-висок спрямо предходни години. В последните няколко години донякъде укрепва и усещането за лично щастие, но то все пак остава много по-слабо.На фона на света България е близо до средните стойности на оптимизъм. Когато обаче става дума за лично щастие, страната ни продължава да е в долната част на класацията. Това означава, че българите са по-големи оптимисти от средния гражданин на Европейския съюз, но са и много по-нещастни. Докато общият оптимизъм зависи повече от конкретната ситуация в страната и е динамичен, усещането за лично щастие в годините не се променя особено.В края на тази година 32% от българите очакват 2020 г. да е по-добра от 2019 г., 22% - да е по-лоша, а 34% - същата.Това означава, че нетната стойност на оптимизма у нас (дялове на оптимисти минус дялове на песимисти) е 10. През миналата година тази оценка беше отрицателна: - 8. Преди две години беше 3. В края на 2016 г. пък беше -5, а в края на 2015 г. беше -1. Според изследването очакванията сега всъщност са най-оптимистичните на фона на последните няколко години. Предполага се, че това се дължи на известната икономическа стабилизация и политическа предвидимост.България е близо до световната средна нетна стойност в индекса на надеждата от 13. На фона на страните от ЕС България стои по-оптимистично, но на фона на европейските страни извън ЕС ние сме по-големи песимисти.И през тази година ЕС изглежда сравнително унило в сравнение, например, с развиващия се свят, отчита \"Галъп\". От Агенцията посочват, че това е знак, че не конкретното благосъстояние в една страна, а перспективите, както и актуалната политическа ситуация, са важният фактор.В края на тази година 45% от българите декларират, че са щастливи или много щастливи, а 10% са нещастни или много нещастни. 40% са в \"средата\" между щастие и нещастие, а останалите не могат да определят. Така нетната стойност на щастие минус нещастие е 35. В предходните години тази стойност се движеше така: 36 (преди две години), 33 (преди три години), 30 (преди четири), 16 (преди пет години). В последните години \"Галъп\" отчита плавно укрепване на усещането за лично щастие. То обаче остава далеч от световната средна нетна стойност в индекса на щастието, която сега е 48 и в последните години се колебае около тези нива. Българите са по-нещастни и от средния европеец.В световен мащаб първите пет държави според глобалния индекс на щастието са Колумбия (нетна стойност 88 - дял на щастливи и много щастливи минус дял на нещастни и много нещастни), Индонезия (нетна стойност 86), Еквадор (нетна стойност 85) и Казахстан (нетна стойност 83), следвани от Нигерия и Филипините (нетна стойност 78 и за двете държави). Най-малко щастливите страни по света са Йордания (-38 нетна стойност), Ливан (-15 нетна стойност), Сирия (-7 нетна стойност), следвани от Хонконг и Ирак (-5 нетна стойност и за двете държави).Сравнение с предишни години показва, че сега значително по-малко хора в Русия, Хонконг, Ливан и Мексико декларират щастие, докато определящите се като щастливи силно увеличават своите дялове, например в Азербайджан, Еквадор, Украйна и Румъния.Хората, живеещи в Близкия изток, са преобладаващо песимистично настроени за идващата 2020 г., докато живеещите в Индия и Западна Азия са по-скоро оптимистично настроени.След Близкия изток, най-песимистичният регион е Западна Европа (докато европейските страни извън ЕС са почти два пъти по-оптимистични от западноевропейците). Американците пък са значително по-уверени от руснаците в очакванията си за по-добра нова година.", "date": "2019.12.27", "title": "Българите - нещастни сега, но оптимисти"}
{"url": "https://news.bg/int-economics/rusiya-obyavi-che-delat-na-gaza-i-v-evropa-e-narasnal-do-45-protsenta.html", "text": "Делът на руския газ в Европа е нараснал до 45 процента. Това обяви министърът на енергетиката на Русия Александър Новак.\"Що се отнася до баланса на силите, към днешния ден делът на Русия в общото потребление на газ в Европа, делът на руския газ е около 45 процента. Това е цялата ситуация\", коментира той в интервю за руската държавна телевизия.По думите му делът на руския газ се е увеличил с няколко процента в сравнение с миналата година.\"Следователно наличието на инфраструктура, наличието на газопроводи е възможност за увеличаване на обемите на доставките, това е възможност да има конкуренция на пазара за транспортиране на газ, като по този начин се намаляват разходите за потребителите поради обстоятелството, че газопроводи ще се конкурират помежду си\", изтъкна Новак.По-рано Новак сравни обемите на доставките на втечнен природен газ за Европа от Русия и САЩ. Според него Русия е далеч пред САЩ в това отношение.През октомври 2018 г. руският президент Владимир Путин обяви, че обемът на руския газ на европейския пазар възлиза на около 34 процента.", "date": "2019.12.27", "title": "Русия обяви, че делът на газа ѝ в Европа е нараснал до 45 процента"}
{"url": "https://news.bg/society/udalzhavat-s-mesets-bedstvenoto-polozhenie-v-pernik.html", "text": "Бедственото положение в Перник ще бъде удължено с 30 дни, считано от 28 декември 2019 г. Това обяви кметът на Перник Станислав Владимиров след края на заседанието на кризисния щаб в града, цитиран от БНТ.След заседанието беше отчетено, че е насочена вода от Владайския канал към язовир \"Студена\". Работи се по теча в индустриалната зона. Има и предложения как да бъдат отстранени огромните количества вода, които се изливат там. В квартал \"Проучване\" е подменен водопроводът.ВиК дружеството ще започне подмяната на ВиК мрежата. Предстоят спешни ремонти и по двете пречиствателни станции. Има готов доклад във връзка със сондажи в язовир \"Студена\". Той ще бъде представен след обяд. Ще започнат да изпомпват вода от карстовите пещери около язовира.По повод вчерашната авария зам.-кметът на Перник Мирослав Стоицев заяви, че тя не е била напълно отстранена, останали са 30 метра, но се е появил бетонен праг и там трябвало да се влезе с багер.По думите му на територията на кв. \"Проучване\" 10-и и 12-и блок са останали без вода, както и един вход от 13-и блок.Възстановена е водата в детската градина.По време на днешното заседание на Министерски съвет премиерът Бойко Борисов заяви, че  Най-ефективно било да се изтегли нов водопровод за Перник.Главният прокурор Иван Гешев пък Припомняме, че по-рано днес кметът на Перник Станислав Владимиров  Преди това министърът на икономиката Емил Караниколов обяви, че . По негови думи в момента се правели безумни неща, за да се разреши проблемът.Б бе обявено на 21 декември, след като воден режим бе ", "date": "2019.12.27", "title": "Удължават с месец бедственото положение в Перник"}
{"url": "https://news.bg/crime/mazh-prostrelya-ot-upor-mladezh-i-zaplashi-s-pistolet-politsai.html", "text": "25-годишен мъж простреля от упор с газов пистолет 17-годишен младеж, а след това заплаши с оръжието и полицейски служители, съобщават от Областната дирекция на МВР в Шумен.Инцидентът станал на 26 декември малко след 00.30 часа. Сигнал в полицията подал пострадалият младеж, който съобщил, че е ранен в областта на дясната ръка. Случката станала по време на гостуване за празника в дома на мъж в село Друмево.Към мястото незабавно били насочени екипи на полиция и спешна помощ. След като пристигнали униформените, мъжът демонстративно заредил пистолета и отправил закани и към тях. Той обаче бил обезвреден и задържан за 24 часа.Пострадалият бил прегледан в МБАЛ-Шумен и освободен за домашно лечение с рана от обгаряне.За престъплението е образувано досъдебно производство.", "date": "2019.12.27", "title": "Мъж простреля от упор младеж и заплаши с пистолет полицаи"}
{"url": "https://news.bg/crime/izzeha-okolo-700-l-kontrabandno-dizelovo-gorivo-v-malko-tarnovo.html", "text": "Полицията в Малко Търново иззе 700 литра дизело гориво с неизвестен произход, съобщават от ОДМВР-Бургас.Служителите на реда са спрели за проверка микробус с бургаска регистрация, управляван от 40-годишен мъж от Приморско. В микробуса полицаите намерили и иззели два 200-литрови метални варела с дизелово гориво и десет туби от по 30 литра с дизелово гориво. Общото количество на откритото дизелово гориво е около 700 литра.За произхода му 40-годишният мъж не е дал адекватни обяснения, както и не е представил документ за платен акциз.Работата по случая продължава от служители на Районно управление - Малко Търново.", "date": "2019.12.27", "title": "Иззеха около 700 л контрабандно дизелово гориво в Малко Търново"}
{"url": "https://news.bg/health/zhiteli-na-petrich-se-vdigat-na-bunt-sreshtu-stroitelstvo-na-krematorium.html", "text": "Жители на Петрич се вдигнаха на бунт. Причината - предстоящо строителство на крематориум, съобщи bTV.В протеста се очаква да вземат участие и свещеници.Освен срещу тази инвестиция, местните недоволстват и заради вдигането на данъците в общината.От общината заявиха, че все още не са давали разрешение за строителството на крематориум от частна фирма.", "date": "2019.12.27", "title": "Жители на Петрич се вдигат на бунт срещу строителство на крематориум"}
{"url": "https://news.bg/int-politics/boy-v-parlamenta-na-cherna-gora.html", "text": "Черногорският парламент подкрепи противоречивия закон за религиозните сдружения, който предизвика протести на 26 декември. Това съобщи РИА Новости.Разглеждането на документа продължи от обяд до късно вечерта. Депутатите в полупразната зала отхвърлиха всички изменения, които опозицията предложи. В резултат 45 депутати гласуваха за приемането на закона по време на гласуването.Заслужава да се отбележи, че този закон предизвика вълна от протести на вярващи и свещеници. Сръбската православна църква се опасява, че след приемането на закона за религията ще започне изземването на сръбската църковна собственост и прехвърлянето ѝ в черногорската \"автокефална\" църква, непризната в православния свят.Протестиращите призовават да се подпише споразумение със сръбската православна църква, да се спре с изземването на нейното имущество и да ѝ върнат или компенсират иззетото преди това.Опитът в парламента на Черна гора да бъде гласуван законопроектът за религиозните общности и собствеността им в страната завърши със сбиване между депутати от управляващата коалиция и от опозиционното движение Демократичен фронт.", "date": "2019.12.27", "title": "Бой в парламента на Черна гора"}
{"url": "https://news.bg/disasters/tramp-se-zae-s-krizata-v-libiya.html", "text": "Президентът на САЩ Доналд Тръмп и египетският му колега Абдул Фатах ал Сиси по телефона се изказаха срещу \"чуждата намеса\" в Либия, съобщи \"Ройтерс\". Агенцията се позовава на изявление от Белия дом.Двамата лидери посветиха по-голямата част от разговора на обсъждането на ситуацията в Либия. Страните са съгласни относно необходимостта от прекратяване на конфликта в страната.Те заявиха, че е необходимо да се вземат спешни мерки и В момента в Либия продължават въоръжените сблъсъци между привърженици на различни лидери. На изток, в либийската столица Триполи, има подкрепено от ООН правителство на националното споразумение, ръководено от Фаиз Сарай.Въпреки това парламентът и кабинетът, подкрепяни от Либийската национална армия и нейния началник фелдмаршал Халифа Хафтар, не признават тази власт и контролират западната част на страната.", "date": "2019.12.27", "title": "Тръмп се зае с кризата в Либия"}
{"url": "https://news.bg/int-politics/netanyahu-obyavi-pobeda-kato-lider-na-likud.html", "text": "Премиерът на Израел Бенямин Нетаняху обяви победа в предварителните избори на своята партия Ликуд. \"Бог желае, ще водя Ликуд до голяма победа на следващите избори\", каза той. Следващите парламентарни избори ще се проведат през март.Според изходните анкети Нетаняху получи малко над 70% от гласовете, оставяйки Гедеон Саар на далечното второ място.През октомври  след последните избори.През ноември срещу него бяха повдигнати обвинения за корупция, което обаче не му пречи да се кандидатира за политическа длъжност.", "date": "2019.12.27", "title": "Нетаняху обяви победа като лидер на Ликуд"}
{"url": "https://news.bg/disasters/zemetresenie-udari-nedalech-ot-atomna-tsentrala-v-iran.html", "text": "Южното крайбрежие на Иран беше разтърсено от земетресение с магнитуд 5,1 по Рихтер.Това съобщи АП. Агенцията се позова на Американската агенция за геоложки проучвания.Районът, където земетресението удари най-силно, е малко над 50 километра от атомната електроцентрала в Бушер.Земетресението, което настъпи около 5,23 ч. сутринта (0153 GMT), беше сравнително плитко, на дълбочина от 38 км.", "date": "2019.12.27", "title": "Земетресение удари недалеч от атомна централа в Иран"}
{"url": "https://news.bg/disasters/patnicheski-samolet-katastrofira-sled-izlitane-v-kazahstan.html", "text": "Самолет, принадлежащ на местната казахстанска авиокомпания Bek Air с 98 души на борда (93 пасажери и 5 членове на екипажа), се е разбил след излитане от летището в Алмати, най-големия град в страната, съобщи АП.По последни данни са загинали 12 души, като сред тях е и пилотът на самолета. Уточнява се, осем от тях са загинали на мястото на произшествието, двама в болница и още двама на летището в Алмати. Преди това се съобщаваше за 15 загинали.Още 66 души са били откарани в лечебни заведения, като 49 души от тях са били хоспитализирани, 18 души от тях са в тежко състояние. Повечето хора в самолета са граждани на Казахстан, като е имало и четирима чужденци - двама от Украйна, и по един човек от Китай и Киргизстан. При излитането си лайнерът е загубил височина, пробил е бетонна ограда и се е ударил в строяща се двуетажна сграда в жилищен район. За щастие не е избухнал пожар, поради което и повечето хора са оцелели. Хората от жилищния квартал са били евакуирани.Самолетът трябваше да пътува за Нур-Султан, преди Астана, столицата на Казахстан.Според информация на сайта на авиопревозвача неговият флот се състои от пътнически самолети за полети на средно разстояние Fokker 100. Докато не се изяснят обстоятелствата около катастрофата, полетите на такива самолети са спрени.Самата авиокомпания Bek Air също е преустановила дейност, съобщиха от пресслужбата на Министерството на индустрията и развитието на инфраструктурата на Казахстан.", "date": "2019.12.27", "title": "Пътнически самолет катастрофира след излитане в Казахстан"}
{"url": "https://news.bg/disasters/yaponiya-sashto-shte-patrulira-v-omanskiya-zaliv.html", "text": "Японското правителство одобри изпращането в Оманския залив на военен кораб и патрулен самолет. Те са натоварени със задачата да гарантират безопасността на корабоплаването в региона. Съответното решение е взето в петък на заседание на кабинета, съобщи ТАСС.Операцията е разрешена за период от една година с възможност за продължаване; в нея ще участват 260 войници от силите за самоотбрана. \"Мирът и стабилността в Близкия изток са изключително важни за цялата световна общност, включително и за страната ни\", заяви Йошихиде Суга, генерален секретар на кабинета, на пресконференция в Токио, коментирайки решението.43 милиона долара бяха отпуснати от държавния бюджет за операцията.Патрулната зона е ограничена до Оманския залив, северната част на Арабско море и Аденския залив. Намирането на японски кораб и самолет в протока Хормуз или в Персийския залив не се предполага в операцията. Въздушен патрул ще бъде осигурен от самолета R-3C Orion, който е разположен във военна база в Джибути и вече участва в кампанията за борба с пиратството в Аденския залив.Непосредствено към самата операция, военният кораб ще започне през февруари на следващата година след преминаване на месечното обучение. Самолетът ще започне да патрулира от януари.Формално военният кораб и самолетът се изпращат с цел \"събиране на информация и разузнаване\". От своя страна Япония твърди, че нейният кораб и самолет няма да бъдат част от международната коалиция, която Съединените щати създоха за контрол на корабоплаването в тази зона.Ситуацията в зоната на Персийския залив се влоши на 19 юли, когато танкерът \"Стена Имперо\", който плаваше под британското знаме, беше задържан в пролива Хормуз от Ислямския революционен гвардейски корпус.", "date": "2019.12.27", "title": "Япония също ще патрулира в Оманския залив"}
{"url": "https://news.bg/bulgaria/16-godini-ot-atentata-v-kerbala.html", "text": "Днес се навършват 16 г. от кървавия атентат срещу българската база в Кербала.При терористичната атака загинаха 29-годишният майор Георги Качорин, 26-годишният старши лейтенант Николай Саръев и офицерски кандидати Иван Инджов (36), Антон Петров (26) и Свилен Киров (25). Още 27 български рейнджъри бяха тежко ранени.Анализ на ситуацията впоследствие посочи, че на 27 декември 2003 г., по обед, два поста в района са сигнализирали за явна заплаха за самоубийствен атентат с камион-бомба северозападно от базата. Караулът и групата за бързо реагиране са открили стрелба по движещия се камион. Въпреки че намиращите се в кабината нападатели са ликвидирани, камионът-цистерна е продължил да се движи към сградата, припомня БНР.Вероятно цистерната е била взривена дистанционно, като минута преди взрива базата е била обстреляна допълнително с минохвъргачен огън и ръчна противотанкова гранатохвъргачка.В резултат на взрива и мощната ударна вълна се срутват оградната стена както и почти всички стени от северната страна на \"Индия\".След около 10 минути е извършен подобен атентат и в центъра на Кербала - непосредствено пред сградата на кметството и в близост до сградата на местната полиция. Петнадесет минути по-късно е извършен атентат и срещу Логистичната база на многонационалната бригада под полско командване.Целият български контингент в Кербала веднага е събран на едно място в друг лагер. На 28 декември 2003 г. правителството решава 30 декември да бъде обявен за ден на национален траур.Инцидентът повдигна редица въпроси и дискусии за сигурността на българските военни в Ирак, за тяхната подготовка, оборудване и въоръжение, за разузнавателната информация и комуникацията между компетентните служби и институции.По-късно комисията, извършила вътрешноведомствената проверка по атентата срещу българската база \"Индия\" в Кербала, констатира, че \"подготовката на батальона, в това число и специалната, е била несъобразена в пълен обем с операцията в Ирак, с потенциалните заплахи и враждебна среда, характерни за театъра на операцията, както и спецификата на мисията\".Констатирано бе, че националната система за прилагане на поуките от участие в подобни операции не действа достатъчно ефективно и своевременно. Потвърдена беше първоначалната оценка, че професионалните действия на българските военнослужещи в Кербала, високият дух и добра подготовка са направили възможно отразяването на атаката и са довели до минимализиране на загубите.В годините, последвали началото на мисията в Ирак, при различни обстоятелства, включително и при инцидент с т. нар. приятелски огън, загинаха още осем български военни - офицерските кандидати Димитър Димитров, Владимир Пашов, Гърди Гърдев, Преслав Стоянов, Валентин Донев, Марин Милев, Цветан Камов и Паун Георгиев.България е изгубила общо 13 бойци в Ирак.", "date": "2019.12.27", "title": "16 години от атентата в Кербала"}
{"url": "https://news.bg/int-economics/litsenzat-za-kazino-elliniko-ne-se-ochakva-predi-lyatoto-na-2020-godina.html", "text": "Вече изминаха три месеца от деня, когато обвързващите оферти от Hard Rock International и консорциума на Mohegan Gaming & Entertainment и GEK Terna бяха представени за разрешението за казино Elliniko, но тепърва предстои да се вземе решение относно достатъчността и легитимността на представени документи, пишат гръцките медии.Ясно е, че дори след приключване на тази фаза, ще отнеме още няколко месеца, за да приключи търгът, за да може да бъде избран изпълнител за проект над 1 милиард евро. Издаването на разрешителното е едно от условията за Lamda Development - която пое мегапроекта за развитието на Elliniko - да изплати първия транш от 300 милиона евро на държавата и да започне концесията на стария парцел на летището.\"Катимерини\" разбра, че бордът на Гръцката комисия за игри (EEEP) ще свика между 10 и 17 януари, за да включи в списъка с всички кандидати, отговарящи на изискванията за втората фаза на търга, която се отнася до оценката на техническите и финансовите оферти.Както е широко известно на пазара, офертата от Hard Rock International има редица въпроси, които най-вероятно ще я изключат от търга и ще се отговори на законни средства, което води до загуба на ценни месеци за процеса на търга.След приключване на съдебните производства, обявени от Hard Rock, ще бъде необходимо повече време, за да бъде ратифициран и одобрен от Държавния одитен съвет, а след това и от парламента, договорът с спечелилия участник. Ето защо пазарът преценява, че дори ако всичко върви напред без допълнителни проблеми, издаването на разрешително за казино Elliniko няма да приключи преди лятото на 2020 г.", "date": "2019.12.27", "title": "Лицензът за казино Elliniko не се очаква преди лятото на 2020 година"}
{"url": "https://news.bg/regions/stefanovden-e-3.html", "text": "На третия ден от коледните празници Българската православна църква почита св. Стефан, първия християнски мъченик и първи архидякон в устройващата се Ерусалимска община-църква.След Възнесението на Христос били избрани 7 души дякони (служители), които да се грижат за домакинските работи на християнското общество, като пръв между тях е Стефан. В Ерусалимска община-църква влизали хора от всички среди, като богатите предоставяли имотите си за подпомагане на общината, а св. Стефан посочвал дейност и призвание на нейните членове.Може да се каже, че това е била първата реална християнска община, която била толкова убедително и справедливо изградена, че юдеите завидели, оклеветили св. Стефан и го пребили с камъни. Житието му разказва, че притеснени от нарастващия брой вярващи, юдеите оклеветили светията, че хули Бога и по този начин го осъдили. В Йосафатова долина разярена тълпа го пребила до смърт с камъни. Въпреки ужасното дело, малко преди да предаде Богу дух, свети Стефан се помолил \"Господи, не им зачитай този грях\". През V век част от мощите му са открити чрез видение, което получил един свещеник, и са поставени в Сионския храм в Йерусалим.Денят на светията е последният християнски празник за календарната година, а дедите ни вярвали, че с този ден се затваря и кръга на старата година.Стефановден е третият ден на Коледа и последният празник в годината, за който хората казват, че \"затваря кръга\". Приготвят се месни ястия и на трапезата се събира цялото семейство. Младите семейства ходят на гости на кумовете си или на по-възрастни роднини. Най-често се приготвят свинско с кисело зеле и баница с месо.Стефановден не е свързан с някакви особени обичаи, но той попада в т.нар. \"Мръсни дни\". Според народните вярвания през тези дни жените не бива да метат, да предат, нито да мият косите си. Мъжете пък не трябва да перат ризите си. Смята се, че при неспазването на тези забрани, нарушителите им ще се разболеят от лоши болести. Строго се спазват забраните, характерни за Мръсните дни.На този ден празнуват всички с имената Стефан и Стефка и производните им: Стефи, Стефко, Стефанка, Стефания, Фани, Теки, Венчо, Венцислав, Венцислава, Стамен, Стан, Стамена, Станчо, Станимира, Станислава, Стане, Цако, Цанко, Цано, Цанчо, Цанка, Стою, Стоян, Стояна, Стоичко и други.", "date": "2019.12.27", "title": "Стефановден е"}
{"url": "https://news.bg/weather/zastudyavaneto-prodalzhava-1.html", "text": "В петък ще преобладава облачно време, почти без валежи. Ще продължи да духа умерен вятър от запад-северозапад. Температурите ще се понижат още малко.Това съобщиха от НИМХ.На 27.12.2019 слънцето ще изгрее в 07:56 часа и ще залезе в 16:59 часа. Продължителност на деня 09:03 часа.На 27.12.2019 луната ще изгрее в 08:57 часа и ще залезе в 18:12 часа. Осветеност на диска в 0h UT 1 %. Фаза на луната: след новолуние преди първа четвърт.", "date": "2019.12.27", "title": "Застудяването продължава"}
{"url": "https://news.bg/economics/raboteshtite-po-praznitsite-tryabva-da-poluchavat-dvoyno-vaznagrazhdenie.html", "text": "Когато хората работят на празниците, трябва да получат двойно възнаграждение. Това заяви Дина Христова от Изпълнителна агенция \"Главна инспекция по труда\" в сутрешния блок на БНТ.По думите ѝ хората не трябва да забравят, че въпросното възнаграждение има удръжки. Тя изтъкна, че когато хората работят по празниците, но полагат и извънреден труд, възнаграждението се увеличава четворно. В голямата си част хората, които работят в празнични дни, са с въведено сумирано отчитане на работното време, обясни Христова.Тя даде за пример, че когато хората работят 12 часа - в този случай се заплаща двойното възнаграждение, но трудно може да се говори за извънреден труд, защото става въпрос за график.Експертите на ГИТ извършват проверки по време на празниците за трудови злополуки. Тогава обаче не постъпват сигналите, а такива постъпват тогава, когато извънредният или празничният труд не е заплатен.Другите най-чести нарушения са свързани още с осъществяването на трудовите правоотношения, заплащенето на труда за по-високите възнаграждения за извънреден или празничен труд.", "date": "2019.12.27", "title": "Работещите по празниците трябва да получават двойно възнаграждение"}
{"url": "https://news.bg/int-politics/bryuksel-zagovori-za-udalzhavane-na-prehodniya-period-za-pregovori-sled-brekzit.html", "text": "Председателката на Европейската комисия Урсула фон дер Лайен прогнозира, че преходният период за преговори между Европейския съюз и Великобритания може да бъде удължен. Преходният период е от 11 месеца и не става дума само за сключване на търговско споразумение след Брекзит, а и за много други теми, изтъква Фон дер Лайен в интервю за френското издание \"Лез Еко\".\"Струва ми се, че и двете страни трябва сериозно да се запитат възможно ли е всички тези преговори да се състоят в толкова кратък срок. Мисля, че ако стане необходимо, трябва да се договорим за удължаване на преходния период\", подчертава тя.Излизането на Великобритания от ЕС е насрочено за 31 януари, а преходният период е предвиден до края на 2020 г.Урсула фон дер Лайен е напомнила, че за да има достъп до единния европейски пазар, Лондон ще трябва да отговаря на правилата на Европейския съюз и да гарантира съпоставими условия в производството на стоки и услуги. В противен случай ще трябва да се договори въвеждане на мита и ограничителни мерки, предупреди тя.\"Дълбоко вярвам в необходимостта да се поддържат добри отношения с нашите съседи. Имаме достатъчно ресурси за развитието на икономиката ни и бихме искали да включим нашите британски приятели в тази среда\", отбеляза председателката на Европейската комисия.", "date": "2019.12.27", "title": "Брюксел заговори за удължаване на преходния период за преговори след Брекзит"}
{"url": "https://news.bg/politics/dzhambazki-da-si-nosi-posledstviyata-otseche-karakachanov.html", "text": "\"Като прави подобно нещо - да си носи последствията. Това трябва да му е обеца на ухото.\" Така вицепремиерът и военен министър Красимир Каракачанов коментира в сутрешния блок на БНТ нарушението, с което беше спрян евродепутатът Ангел Джамбазки. Припомняме, преди около две седмици  за полицейска проверка в Самоков, дрегерът на място е отчел 1,5 промила алкохол. От \"Атака\" използваха случая  на евродепутата и бившия си коалиционен партньор.Каракачанов подчерта, че веднага след случката е проверил какво е било поведението на Джамбакзи, като е установил, че евродепутатът не е използвал имунитета си и се е държал съвсем нормално при полицейската проверка.Когато върху теб има повишени обществени очаквания, трябва да бъдеш малко по-стегнат, дори и когато решиш да се веселиш, заяви лидерът на ВМРО.Седмица по-късно около евродепутата Джамбазки , след като стана ясно, че негови колеги от ЕП настояват за наказание за думите му по повод неговите колеги от транспортната комисия Карима Дели и Исмаил Ертуг. Председателят на Европейския парламент (ЕП) В сутрешния блок на БНТ вицепремиерът и военен министър Красимир Каракачанов изрази надежда и в първите дни на януари да има яснота дали фирмите, подали оферти за модернизация на Военноморските сили, отговорят на всички изисквания. Така договорът може да се подпише през пролетта на следващата година.Той подчерта, че във флота освен приключването на проекта за двата кораба, е бил сключен договор за придобиване от Холандия на два минни ловци.Няма и авиационна платформа, за която да не се заделени средства за закупуване на нови, модернизирани или да е възстановена авиационна техника, доволен е Каракачанов.По думите на военния министър годината е била активна за армията, но като се прибави и увеличението на заплатите на военнослужещите, \"нещата се движат добре на фона на това, което не се случваше 30 години\".", "date": "2019.12.27", "title": "Джамбазки да си носи последствията, отсече Каракачанов"}
{"url": "https://news.bg/disasters/nyama-postradali-balgari-pri-aviokatastrofata-v-kazahstan.html", "text": "Към момента няма данни за пострадали българи при самолетната катастрофа в Казахстан, съобщават от Министерството на външните работи в София.Българските власти уверяват, че посолството ни в Казахстан е в постоянен контакт с местните власти и в готовност да окаже съдействие при необходимост.По допълнително предоставена информация от Делегацията на ЕС в Нур-Султан към момента няма данни и за пострадали граждани на страните членки на Европейския съюз.Пътническият самолет на авиокомпания Bek Air със 100 души на борда катастрофира рано тази сутрин при опит да излети от Алмати за столицата Нур-Султан, като засега се съобщава за 15 жертви. Машината се е ударила в бетонна стена на края на пистата на летището и се е разбила в сграда. Работата на спасителните екипи продължава.При необходимост българските граждани могат да се свържат с посолството ни в Казахстан на телефони +7 7172 90 15 15 и +7 701 304 24 77.", "date": "2019.12.27", "title": "Няма пострадали българи при авиокатастрофата в Казахстан"}
{"url": "https://news.bg/regions/palen-haos-i-techove-otvsyakade-v-pernik.html", "text": "В момента се копае, за да се отстрани авария на тръба в Перник и докато екипите правят това, нова авария възниква на два метра. Инфраструктурата не е ремонтирана основно откакто е изградена. Това обясни в студиото на Нова телевизия министърът на икономиката Емил Караниколов. Той няколко пъти заяви, че в Перник цари пълен хаос, дори го определи като \"абсурден\". ВиК - Перник е единственият регион, който не е успял да защити водния си цикъл при предишния програмен период. Няма схема на инфраструктурата, не се знае какво и кога е правено, в момента ВиК дори не разполага с материали за ремонти, обясни Караниколов. Той даде пример с кран в нищото, на 15 метра от язовир \"Студена\", с който се спира водата на целия Перник, но около този кран няма нито охрана, нито камери. Караниколов дори намекна за евентуални саботажи, за които ще се проверява.В момента правим безумни неща, за да се разреши проблемът в Перник. Правим огромни дупки, отвсякъде тече. От днес започваме съвсем радикални действия, обяви още министърът на икономиката Емил Караниколов.\"Това е инфраструктура, която не е ремонтирана от самото изграждане. Отваряме дупки, шахти, оказва се, че ВиК нямат материали за ремонт. Идват хора, експерти, но положението е изключително тежко\", призна той.Емил Караниколов съобщи, че решението е подмяна на тръбите изцяло. Сега се губят 90 л/сек. вода, което прави 18 хиляди лева на ден. Караниколов призна, че до този момент тези загуби са фактурирани на хората.Предстои да се видят анализите на експертите. Трябва да се съгласува всичко и с Басейнова дирекция. По думите на министъра проблемът с водата в Перник не е само канализацията, а цялата система и идва още от водопотока от яз \"Студена\". До този момент се е разчитало всяка година да има 2 метра сняг на Витоша.Освен това и пречиствателната станция не е довършена или поне не е проектирана както трябва.От всякъде се губят много количества вода, обясни още Караниколов. Той обаче не се ангажира да каже дали има кражба на питейна вода от страна на промишлени предприятия. Няма доказателства за това, тъй като и повечето предприятия на територията на Перник са стари държавни, приватизирани вече, но с документи, в които пише например кран 4 или кран 10. Откъде идва водата, тези документи не указват. Това допълнително увеличава хаоса. Караниколов обаче бе категоричен, че отговорност за състоянието на тръба, която минава на територията на \"Стомана\" носи не предприятието, а ВиК - Перник.Всички в Перник говорят за кражби на вода, но не е когато ги попитат конкретно. Дали това са легенди или истини, Караниколов не посочи.Припомняме, на Бъдни вечер в Перник започна операция на територията на \"Стомана\" - Перник, за да се открие къде се губят количества вода около 90 литра в секунда. Подозренията бяха, че предприятието източва незаконно вода. От  това на следващия ден, когато и лично премиерът Бойко Борисов отиде на инспекция. Тогава той обяви и че ще разпореди . бе обявено на 21 декември, след като воден режим бе За кризата с водата в Перник се разбра само няколко дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Според заключението от проверката на районната прокуратура има данни за безстопанственост, затова и производството бе прехвърлено .", "date": "2019.12.27", "title": "Пълен хаос и течове отвсякъде в Перник"}
{"url": "https://news.bg/int-economics/turtsiya-investira-3-7-mlrd-dolara-v-elektricheski-avtomobili.html", "text": "Държавният вестник на Турция обяви, че фиксираната инвестиция в проекта за електрически автомобили на югоизточната ни съседка в рамките на следващите 13 години ще бъде 22 млрд. лири (3,7 млрд. долара).Отбелязва се, че пет модела на електромобила ще се произвеждат в завод в Бурса, като производството се очаква да достига 175 000 автомобила всяка година.Проектът също така ще създаде 4000 работни места и ще получи подкрепа от правителството, включително данъчни облекчения.Проектът беше обявен за първи път през 2017 г., когато петте най-големи производители на автомобили в страната сформираха съвместна група с цел да създадат първия изцяло произведен в Турция автомобил до 2021 г.По думите на турския президент Реджеп Тайип Ердоган първият електрически модел ще бъде представен по-късно през деня на събитие в индустриалния вилает Коджаели.", "date": "2019.12.27", "title": "Турция инвестира 3,7 млрд. долара в електрически автомобили"}
{"url": "https://news.bg/world/putin-machka-na-hokey-na-cherveniya-ploshtad.html", "text": "Президентът на Русия Владимир Путин участва в мача на Нощната хокейна лига (НХЛ), който се проведе в Коледната нощ на 25 декември на Червения площад в Москва. Срещата завърши с резултат 8: 5 в полза на отбора, за което се погрижи самият Владимир Путин. Той игра на номер 11 и вкара няколко шайби.Противници на отбора на Путин бяха губернаторът на региона Тула Алексей Дюмин, бизнесмените Генадий Тимченко, Владимир Потанин и Роман Ротенберг, музикантът Игор Бутман, губернаторът на Московския регион Андрей Воробьов и други.Освен президента в срещата участваха министърът на отбраната Сергей Шойгу, както и легендарните руски хокеисти Павел Буре, Валери Каменски, Сергей Федоров и Алексей Касатонов.", "date": "2019.12.27", "title": "Путин мачка на хокей на Червения площад"}
{"url": "https://news.bg/press/obyavyavame-dohodi-pred-danachnite-ot-10-yanuari-dogodina-slepi-patishta-ubivat-noshtem.html", "text": "Националната агенция за приходите ще приема данъчни декларации за доходите, заработени през 2019 г., от 10 януари 2020 г., съобщават от ведомството.Причината е, че от 1 до 9 януари 2020 г. приходната агенция ще извършва годишно приключване за 2019 г. и ще се прави превключване работата на информационните системи.Този срок се отнася както за тези, които ще декларират полученото онлайн, така и на хартиен носител в офисите на агенцията.Промени има и в плащанията към НАП в последния работен ден, обясняват от ведомството на Галя Александрова.Така плащанията без такса чрез е-услугата виртуален ПОС ще се приемат до 9 часа на 31 декември 2019 г. Ако издължаването се прави с дебитни и кредитни карти на ПОС терминали в офисите на НАП, това може да става до 13 часа в последния ден на тази година.Mаркировката по 90 процента по пътищата у нас не отговаря на стандарта за светлоотразителни качества. А на 30 на сто от шосета, предимно общински или между малки населени места, изобщо липсват осеви линии и други означения, по които да се ориентират шофьорите, показва проучване на Института за пътна безопасност.До 2030 г. даваме за подобряване на енергийната ефективност (саниране) на сградния фонд в страната 4 млрд. евро, което би стигнало по сегашните цени за поне още 8000 панелни блока. Средствата са записани в Националния план за енергетиката и климата (221-2030)..В следващите 10 години средства за обновяването на сградния фонд в България могат да бъдат осигурени от няколко основни източника, пише още в Националния план. На първо място са структурните фондове на ЕС за следващия програмен период между 2021 и 2007 г. Пари могат да бъдат осигурени от програмата InvestEU, известна повече като план \"Юнкер\". За саниране средства могат също така да бъдат взети и от Модернизационния фонд, в който постъпват приходите от 2 % общото количество квоти за парникови емисии в ЕС.\"Българската Коледа\" изглежда хубава инициатива. Хора и компании даряват средства за деца, които имат нужда от спешно лечение и за болнични заведения, които имат нужда от спешно преоборудване. Но за съжаление не става ясно какво правят политиците там. Ролята на политиците е друга. Те взимат заплати, за да организират така системата, че да няма нужда от благотворителни кампании.Ето 21 полезни неща, които политиците биха могли да правят, вместо да се снимат до хора, които даряват:\"България ни измъкна от тотална изолация.\" Това заяви президентът на Северна Македония Стево Пендаровски в неотдавнашно интервю пред БГНЕС. Обвинявайки бившия премиер Никола Груевски за обтегнатите отношения между Скопие и София преди 2017 г., той косвено подчертава ролята на наследника му Зоран Заев за настъпилото разведряване през последните години. В думите му има немалка доза истина. Заев и Бойко Борисов могат да се похвалят, че промениха тона между двете съседни страни. Борисов беше може би един от първите лидери в ЕС, който още в самото начало на протестите срещу управлението на ВМРО-ДПМНЕ през пролетта на 2015 г. се срещна със Заев. Тази подкрепа беше от значение за тогавашния водач на македонската опозиция. С нея той целеше да покаже на привържениците си, че евентуална смяна на властта ще доведе и до отблокиране на присъединяването към НАТО и ЕС. В общи линии така и стана.В болницата в Перник навръх Коледа са приети трима души със съмнения за ешерихия коли. Болните живеят в един и същи блок в кв. \"Проучване\", където във водата е открита опасната бактерия. Тримата са хоспитализирани с оплаквания от висока температура и гадене. Състоянието им бързо се подобрява и може да бъдат изписани още днес.Резултатите от пробите им за евентуална бактериална инфекция се очакват до края на седмицата.Преди да се появи информацията за заразените, от РЗИ в Перник предупредиха, че водата в района на кв. \"Проучване\" и ул. \"Рашо Димитров\" 5 е негодна за пиене. При микробиологичен анализ в три проби са установени несъответствия по показателите \"колиформи\" и \"ешерихия коли\" /кв. \"Проучване\"/, като в две от тях е констатирано наличие на сулфитредуциращи клостридии /кв. \"Проучване\" и ул. \"Рашо Димитров\" 5/.За резултатите е уведомено ръководството на ВиК дружеството. По разпореждане на РЗИ водоподаването в района на кв.\"Проучване\" е преустановено до възстановяване на качеството на водата. На населението е осигурена питейна вода от цистерна.Към този момент ситуацията не е изяснена напълно. Извършва се прокопаване на трасето. Само в рамките на днешния ден са открити два теча, производствени аварии. Това заяви главният секретар на МВР - главен комисар Ивайло Иванов, който посети Перник днес, предаде БНТ.\"Това не са нерегламентирани отклонения, а производствени аварии, които са отстранени. На този етап няма нерегламентирано отклонение на питейна вода. Поставят се измервателни уреди, които впоследствие ще установят дали има някакъв теч\", посочи още Иванов.В рамките на започналото разследване има образувани няколко досъдебни производства. Сформиран е екип от оперативни работници и разследващи полицаи от местната дирекция. От утре със заповед на главния секретар на МВР в Перник ще бъдат командировани полицаи от ГД \"Национална полиция\".Отминаващата 2019-а е една изгубена година за България, надявам се 2020 г. да бъде годината на трезвия размисъл за бъдещето на страната, заяви в интервю за Агенция \"Фокус\" вицепрезидентът на Република България Илияна Йотова. Тя изрази надежда годината да бъде и по-спокойна. \"За мен е важно да започне разговорът за България. Разговорът за това как да се преодолеят различията в българското общество, които станаха изключително дълбоки\", посочи вицепрезидентът.Йотова обърна внимание, че въпросът за неравенствата ще бъде един от най-големите през следващите години. \"С общи усилия трябва да изработим политиките, които да преодолеят огромните разлики. Това трябва да бъде големият разговор за България. Институциите трябва да намалят напрежението помежду си в името на разрешаването на тези проблеми\", обясни Илияна Йотова.", "date": "2019.12.27", "title": "Обявяваме доходи пред данъчните от 10 януари догодина; Слепи пътища убиват нощем"}
{"url": "https://news.bg/regions/katastrofa-v-tunel-topli-dol-na-am-hemus.html", "text": "Временно се ограничава движението в активната лента на тунел \"Топли дол\" на АМ \"Хемус\" в посока София поради ПТП. Трафикът се осъществява в изпреварващата лента и се регулира от \"Пътна полиция\".За това предупреждават от АПИ.Всички граждани и транспортни фирми могат да получават информация за актуалната пътна обстановка от , и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.12.27", "title": "Катастрофа в тунел \"Топли дол\" на АМ \"Хемус\""}
{"url": "https://news.bg/regions/vik-avariya-v-asenovgrad-ostavi-blizo-25-000-dushi-bez-voda.html", "text": "Авария на магистрален водопровод остави близо 25 хиляди жители на Асеновград без вода. Лошата новина е, че аварийните екипи на ВиК ще започнат работа по отстраняването на повредата най-рано утре сутринта.Причината - магистралната тръба се е спукала в двора на детска градина, който в момента е под вода. Занятията на децата утре са отменени.Малко пред 17 ч. в двора на детска градина \"Асенова крепост\" започва да извира вода. За минути се наводнява и близкият булевард \"Васил Левски\". Потоците се стичат на километър и половина, преди водата да бъде спряна.Към 21 ч. дворът на детската градина е под 30 сантиметра вода, а екип на пожарната го отводнява.От ВиК-Пловдив потвърдиха пред bTV, че технологично е невъзможно аварията да бъде отстранена преди обедните часове на 27 декември.", "date": "2019.12.27", "title": "ВиК авария в Асеновград остави близо 25 000 души без вода"}
{"url": "https://news.bg/regions/taksimetrov-shofyor-izostavi-kolata-si-i-piyanite-si-klienti.html", "text": "Таксиметров шофьор изостави колата си, заедно с пиян и агресивен клиент.Случката е станала в Бургас в нощта на 26 декември, съобщава в хрониката си МВР-Бургас.Таксиметровият водач изоставил автомобила си заедно с клиентите пред бл. 107 в ж.к. \"Меден Рудник\" малко преди 4 часа сутринта. Подаден е сигнал в районното управление.Отишлите на място полицаи открили по средата на пътното платно таксиметров лек автомобил \"Форд Фокус\", а близко до колата били 39-годишне бургазлия във видимо нетрезво състояние и жена му на 36 години. Те били на гости в дома на техни познати, за да отбележат Коледните празници, и се прибирали с такси. Таксиджията обаче в един момент спрял таксито, излязъл от колата и ги изоставил, тъй като пияният бургазлия се държал агресивно и шофьорът се уплашил.Такова било поведението на пияния и спрямо полицаите - обиждал ги и дори се опитвал да ги удари. Затова и служителите на реда му сложили белезници. По това време на мястото се върнал и таксиметровия шофьор, докаран от свои колеги.При вкарването на бургазлията в полицейската кола, той ритал по вратите и седалките, като продължава да буйства. Задържан е за срок до 24 часа.", "date": "2019.12.27", "title": "Таксиметров шофьор изостави колата си и пияните си клиенти"}
{"url": "https://news.bg/int-economics/rusiya-i-ukrayna-se-dogovoriha-za-otkaz-ot-vzaimnite-pretentsii-za-gaza.html", "text": "Русия и Украйна са се договорили, че от 1 януари 2020 г. взаимните искове ще бъдат снети и изземването на имущество в резултат на решения по съдебни искове ще бъде отменено. Това обяви руският министър на енергетиката Александър Новак, цитиран от руските медии.Договореността за отказ от взаимните искове, за които няма окончателно решение, стана част от протокола за газово сътрудничество, който Русия и Украйна подписаха на 20 декември.За да продължи транзита на газ през Украйна, руският газов гигант \"Газпром\" ще сключи споразумение с \"Оператора на газотранспортната система на Украйна\", а с украинската петролно-газова компания \"Нафтогаз\" - договор за резервиране на капацитети за транспортиране.Предполага се, че през следващата година ще бъдат запазени капацитети за транзит на 65 млрд. куб. метра газ, а в периода 2021-2024 г. - по 40 млрд. куб. метра при установяване на конкурентна тарифа.Що се отнася до уреждането на правните спорове, \"Газпром\" са се съгласили да изплатят на \"Нафтогаз\" 2,9 млрд. долара във връзка с решението на Стокхолмския арбитраж, а украинското правителство трябва да подпише споразумение с \"Газпром\" за снемане на антимонополните претенции в размер на 7,4 млрд. долара.", "date": "2019.12.27", "title": "Русия и Украйна се договориха за отказ от взаимните претенции за газа"}
{"url": "https://news.bg/regions/v-bobov-dol-plashat-s-grazhdansko-nepodchinenie-zaradi-tezhkotovaren-trafik.html", "text": "Жители на Бобов дол излязоха на протест и заплашиха с гражданско неподчинение, съобщава bTV.Причината за недоволството им са тежкотоварните камиони, преминаващи през града. Хората се оплакват, че трафикът вече става нетърпим и руши къщите им, въпреки че на входа и изхода на града са поставени забранителни знаци.От вибрациите домовете на хората се тресат и напукват. До момента обаче нито една институция не е предприела мерки, въпреки че местните неколкократно са подавали сигнали.В протеста се включиха и жители на съседни села, които искат незабавно да се преустанови преминаването на камионите през населените места. Те разказаха, че е съсипана инфраструктурата, както и водопроводите и домовете им.Кметът на Бобов дол Елза Величкова обясни, че е издала заповед за спиране на камионите, но тя е била отменена със съдебно решение. Тя е на мнение, че тежкотоварните автомобили са опасни не само за къщите, но и за самите жители, тъй като може да предизвикат катастрофи заради дългия си спирачен път.Според Величкова железопътният транспорт е алтернативен начин за превозване на въглищата, карани от камионите.Протестиращите заплашиха с ефективни действия и спиране на движението, ако институциите не им обърнат внимание.", "date": "2019.12.27", "title": "В Бобов дол плашат с гражданско неподчинение заради тежкотоварен трафик"}
{"url": "https://news.bg/politics/borisov-pusna-vremeto-za-reklama-na-kabineta.html", "text": "На последното заседание на Министерски съвет за годината премиерът Бойко Борисов поиска от всички министри кратък отчет за 2019.Премиерът Бойко Борисов се зачуди от къде да започне - от министрите, които му седят в ляво, или от тези от дясно. В крайна сметка започна от външния министър Екатерина Захариева.Два часа продължи докладът на министрите, въпреки че премиерът поиска рапорт в рамките на по три минути. За да пести време, министър-председателят разпореди след вицепремиерите Захариева и Николова на следващите изказващи се: \"До три минути времето за реклама.\"Не сме в Шенген заради вътрешнополитически натиск в част от страните от ЕС. Тази позиция изрази външният министър Екатерина Захариева на заседанието на МС.България не е консуматор на сигурност, а съюзник в НАТО. Тя е доволна от високите посещения у нас, като изтъкна визитата на папата. Похвали и визитите на Бойко Борисов в чужбина и срещата му с Доналд Тръмп.Нямаме загубено европейско финансиране, отчете се вицепремиерът Томислав Дончев. България има една от най-прозрачните и добри системи на европейско финансиране, каза още той. За Мариана Николова акцент е киберсигурността. Налице е икономически растеж, доволна е тя. Все повече българи се връщат от чужбина. Това било заради икономическия растеж и ръста на заплатите.Керванът върви в правилната посока, а винаги ще има кучета, които ще лаят, похвали военният министър Красимир Каракачанов. Отчетът на МО бе представен от заместник-министър Атанас Запрянов. Засилен е интересът към професията на войника, като се увеличават и заплатите на военнослужещите. Той очерта и инвестициите във военна техника.Финансовият министър Владислав Горанов изтъкна Безработицата намалява значително, каза той. Министърът се похвали с ръст на работните заплати, на пенсиите. Това е една успешна година за българската икономика, според него. Той е убеден и в присъединяването ни към чакалнята на Еврозоната.Вътрешният министър Младен Маринов се гордее с успеха в битката с телефонните измами. Премиерът Бойко Борисов се намеси и каза, че това е страхотно. Силовият министър изтъкна, че добре върви работата на МВР с ДАНС и прокуратурата. Проблем е пътната безопасност, стана ясно от отчета му. С 10% са увеличени заплатите на полицаите. Маринов похвали и успешната охрана на българо-турската граница.Транспортният министър Росен Желязков похвали законите в последния му ресор. И оперативната програма е успешна, според него.  Няма неразплатени задължения към държавата на БДЖ и НКЖИ, похвали се Желязков. Социалният министър Деница Сачева се похвали с ръст на минималната заплата, както и със спадащата безработица. Приоритет за МТСП догодина е качеството на работната сила. Сачева е доволна от върнатите в училище деца. 1519 са децата, които са останали в семействата си, а са били заплашени от изоставяне.Спортният министър Красен Кралев е доволен от включването на младите хора и от започналите реформи в сектора. Доволен е от инвестициите в спортната инфраструктура.В сектор образование акцент е. Ще бъде намалена административната тежест в сектора. Държавата ще инвестира 25 милиона лева за задържане на децата в училище.Премиерът се скара, че висшето образование бълва пиари, политолози и социолози, а няма хора в производството. Борисов се дразни от думата \"схеми\" и иска министрите да използват друга дума. Толкова много неща са направени, че за образованието може да се говори час, каза премиерът.Министърът на туризма Николина Ангелова отчете над осем милиона туристи, посетили страната ни. 34% е ръстът от международни нощувки. 145 са договорите за концесия и наем на плажове. И в този сектор намалявала административната тежест. Бойко Борисов заръча да се рекламира археологията ни. Уникални неща се разкриват, финансираме ги, отчете той.Правосъдният министър Данаил Кирилов отчете отпадналия механизъм за сътрудничество и оценка. Благодаря за политическата воля, обърна се той към министър-председателя, отчитайки приноса му с комуникацията с президента на ЕК. Той благодари и за извънредното заседание, на което бе взето Енергийният министър Теменужка Петкова посочи, че 2019 г. е била важна за енергетиката ни. Тя отчете работата по \"Балкански поток\". Първите 11 километра от проекта са въведени в експлоатация. Продължава работата по заваряване на тръби, изтъкна Петкова. Тя благодари на Бойко Борисов за финансовата подкрепа за газопровода с Гърция. Петкова отчете и напредъка по проекта за втората ядрена централа. Работим на пълни обороти, отчете премиерът. Бойко Борисов каза, че Екоминистърът Нено Димов похвали успеха в сферата на отпадъците и изграждането на инсталации. Той подчерта инвестициите във ВиК сектора.Земеделският министър Десислава Танева посочи, че приключване годината с 42 регистрирани . Сега е ловният сезон и дружинките извършват дейност по депопулация на дива свиня. 51 държави в света са засегнати от чумата по свинете. Над 6 милиона прасета са унищожени.Регионалният министър Петя Аврамова похвали пътните проекти. АМ \"Струма\" е страхотен обект, възхити се Бойко Борисов. Иначе годината била напрегната по отношение на пътното строителство. Премиерът разпореди последната част на Южната дъга да бъде готова догодина. Петък и събота там е ад, каза Борисов.Той разказа за вчерашната си среща с \"героя на социалистическия труд\", който продължава да строи. Сега ще го направим герой на капиталистическия труд, заяви Бойко Борисов. Това ми е като психотерапия, каза премиерът.Бойко Борисов иска да бъде изненадан с предсрочно въвеждане на тол системата.Министърът на културата Боил Банов също отчете постиженията в сферата и подкрепата за изкуствата. Много неща се откриват, доволен е той от археологическите разкопки. Предизвикателство било как те да се консервират.Здравният министър Кирил Ананиев е доволен от вложенията в медицинска апаратура. Модернизираме материално-техническата база в болниците, каза още той. Премиерът Бойко Борисов настоя министърът да обясни, че се увеличават заплатите на медицинския персонал. Ананиев смята, че се повтори модерна и високо оборудвана детска педиатрична клиника. Здравният министър вярва, че с кампанията за донорството е променена нагласата на обществото. Създадохме условия за лечение на хора с редки заболявания, доволен е министърът. Бойко Борисов каза, че най-много време дал на Кирил Ананиев. Министърът пък се похвали и със средствата за нови линейки.Виждате колко много неща са свършени, заяви премиерът Бойко Борисов на заседанието на МС. Има нови предизвикателства, каза той и заръча максимално да се намаляват грешките и пропуските. Другите са силни на думи, критикува Борисов. Ако се върнем в годините назад имало много грешки на предишните. За максимална мобилизация, честност, прозрачност, настоя още премиерът. Още много неща имало да се свършат, затова министрите трябвало да се стягат и кабинетът да изкара мандата си.А те при срещите си с хората трябвало непрекъснато да казват какво е направено и където има грешки, пак да обясняват. Два милиона лева иска премиерът да одобри днес МС за дарение за Атонския манастир. Бог да е с нас, пожела си Борисов. Министър-председателят де обърна към операторите, които два часа без прекъсване снимаха отчета на кабинета. По своя воля стояхте, да не кажете, че сме ви държали на сила, пошегува се той.", "date": "2019.12.27", "title": "Борисов пусна времето за реклама на кабинета"}
{"url": "https://news.bg/society/ombudsmanat-iska-minimalna-pensiya-nad-liniyata-na-bednost.html", "text": "Омбудсманът Диана Ковачева настоява да се потърси правен механизъм, който да направи възможно актуализирането на най-ниската пенсия за осигурителен стаж и възраст, така че тя да не е под линията на бедност. Това става ясно от писмото й до министъра на труда и социалната политика Деница Сачева и до управителя на НОИ Ивайло Иванов.В становището си общественият защитник посочва, че по данни на Националния осигурителен институт в момента размерът на минималната пенсия за осигурителен стаж и възраст е 219, 43 лв., докато линията на бедността за тази година е 348 лева. От 1 януари 2020 г. линията на бедност ще бъде 363 лева, а от 1 юли 2020 г. минималният размер на пенсията за осигурителен стаж и възраст ще се повиши на 250 лв., изтъква Ковачева.Повод за писмото на омбудсмана са големият брой жалби, както и петиция, подкрепена от 1 800 души, в която граждани се оплакват, че дори с предвиденото 6,7% увеличение на пенсиите от юли догодина, техните доходи ще бъдат под линията на бедността предвид ръста на цените и инфлацията. Според хората въпросното увеличение не е достатъчно за реално подобряване на жизнения им стандарт.\"Предвид очакванията от страна на възрастните хора към компетентните държавни институции, за предприемане на действия, които да им осигурят доходи за достойно съществуване, се обръщам към Вас с препоръката да се потърси правен механизъм, който да направи възможно актуализирането на пенсиите до нива, които да им гарантират достоен живот и да ги изведат от групата на хората, живеещи под прага на бедност\", посочва в позицията си Ковачева и изразява надежда, че институциите ще предприемат необходимите мерки за решаването на проблема.", "date": "2019.12.27", "title": "Омбудсманът иска минимална пенсия над линията на бедност"}
{"url": "https://news.bg/crime/iranets-opita-da-prenese-8-tona-prekursor-za-heroin-prez-gkpp-dunav-most.html", "text": "Задържаха 8 тона прекурсор за хероин на ГКПП \"Дунав мост\" при Видин навръх Бъдни вечер, съобщават от Агенция \"Митници\".От задържаното количество оцетен анхидрид може да се произведат над 3 тона хероин.Прекурсорът е бил открит при митническа проверка на влизащ в страната товарен автомобил около 19.10 часа на 24 декември.Шофьорът - ирански гражданин, е заявил, че превозва вода и предоставил карнет, международна товарителница и фактура, в която било описано, че превозва осмозна вода \"Huchem Demi\".При последвалата проверка обаче в камиона са били открити осем ПВЦ кубове от по хиляда литра, съдържащи прозрачна течност с остра миризма на оцет. Експертната справка е установила, че става въпрос за оцетен анхидрид, представляващ прекурсор за производство на наркотични вещества.По случая е образувано досъдебно производство.С постановление на наблюдаващ прокурор в Окръжната прокуратура във Видин за 72 часа е задържан С.Д. по обвинение за извършено престъпление.От събраните доказателства може да се направи обосновано предположение, че обвиняемият е извършил престъплението, в което е обвинен, и има реална опасност той да се укрие или да извърши друго престъпление. Мъжът няма постоянен адрес в страната.За извършеното престъпление се предвижда наказание от две до десет години затвор и глоба от петдесет хиляди до сто хиляди лева.Предстои прокуратурата да внесе в съда искане за определяне на мярка за неотклонение \"задържане под стража\" спрямо обвиняемия.", "date": "2019.12.27", "title": "Иранец опита да пренесе 8 тона прекурсор за хероин през ГКПП \"Дунав мост\""}
{"url": "https://news.bg/disasters/tovaren-korab-katastrofira-v-istanbul-zatvoriha-bosfora.html", "text": "Товарен кораб се е ударил в брега в района на Босфора в Истанбул, съобщи \"Ройтерс\", цитирайки местни медии и очевидец.Засега няма информации за жертви.Според корабната агенция Tribeca инцидентът е накарал местните власти да затворят Босфора.Допълва се, че контейнерният кораб Songa Iridium, плаващ под флага на Либерия, се е отправял към пристанището Амбарли в Истанбул. Корабът е построен през 2008 г.В интернет се появиха видеоклипове на кораба от мястото на катастрофата.", "date": "2019.12.27", "title": "Товарен кораб катастрофира в Истанбул, затвориха Босфора"}
{"url": "https://news.bg/health/lekari-spasiha-zhivota-na-18-godishna-rodilka-v-pazardzhik.html", "text": "Лекари от Акушеро-гинекологичното отделение на болницата в Пазарджик спасиха живота на 18-годишна родилка, съобщи БНТ.Раждането е продължило няколко часа, а заради усложнения, задържана плацента и обилен кръвоизлив, се наложило да бъде направено спешно кръвопреливане, обяснява шефът отделението д-р Илиян Траянов.Майката и бебето вече са добре.От болницата заявяват, че благодарение на добрата колаборация между лекари, акушерки, санитарки, са успели да овладеят настъпилите усложнения навреме.", "date": "2019.12.27", "title": "Лекари спасиха живота на 18-годишна родилка в Пазарджик"}
{"url": "https://news.bg/society/chetiri-sezona-chakame-dannite-na-so-za-vazduha.html", "text": "Общо 22 интелигентни сензорни станции следят за нивото на качеството и чистотата на въздуха в столицата. Това стана ясно при представянето на платформата и сензорната система за качеството на атмосферния въздух на общината от заместник-кметът на Столична община Йоана Христова и ръководителите на проекта - Мирослав Гечев и Стелиян Димитров.Четири сезона трябва да минат, за да може сензорите да натрупат достатъчно информация, да протече процесът на машинно обучение, данните да бъдат анализирани и когато се види какви са реалните възможности да бъдат съпоставяни, ще бъде предложено на вниманието на СОС механизъм за подобряване качеството на атмосферния въздух.Докато събере необходимите данни общината ще продължава да разчита основно на станциите на изпълнителна агенция \"Околна среда\". Проектът с продължително общо 5 години е със 100% европейско финансиране и ще се търси еквивалентност на данните. Повече информация може да бъде намерена на сайта на системата - http://platform.airthings-project.com.Сензорите са разположени във всички райони на територията на Столична община. С цветови кодове сензорните станции показват конкретния замърсител. Има данни за Индекса за качеството на въздуха, таблица за това какви са нивата на замърсяване. Всяка една станция дава информация за всеки един замърсител на въздуха. Станциите са изцяло автономни и могат да работят с дни на батерии. Сензорите могат лесно да се подменят, както и лесно могат да бъдат надграждани.Планира се сензорите или датчиците да бъдат сменени 3 пъти до края на проекта - всеки един сензор на 12 месеца. Нещо повече - станциите показват визуализация на измерените показания в реално време, проследяват показанията на всеки един замърсител, самата платформа отговаря на изискванията за отворени данни.Предстои да бъде монтирана и климатизираща система, която да поддържа сензора сух. Идеята е да може да се гарантира по-дълъг живот на сензорните станции, без да се налагат да бъдат подменяни. Всяка една техника има възможност да бъде калибрирана, настройвана и променяна, но с този тип данни се цели да се достигне до максимално ниво на достоверност.\"Не можем да си позволим да лъжем гражданите и да манипулираме данните и хората\", увери заместник-кметът на Столична община Йоана Христова.Христова изтъкна, че това е междинна стъпка между действащите граждански мрежи и сложната система. Амбицията на Столична община в следващите месеци е чрез набиране на данни от сензорите да може да се стигне до добра степен на достоверност и да има още един източник за информация за качеството на атмосферния въздух на територията на Столична община.Тя припомни, че в рамките на проекта в София са извършени поредица от дейности - проучвания на най-добрите практики за идентични проекти свързани с интелигентни сензори, свързани със замърсяването на въздуха, както е направен и анализ за най-добрите практики при комуникация на проблемите и други.Направен е анализ на подходящите локации, а целта е чрез мрежата да се добият данни, които биха могли да бъдат използвани за управленски решения за подобряване качеството на атмосферния въздух. Сензорните станции са една добра, адекватна стъпка от общината, за да се опита да надгради постигнатото в различни европейски градове, обясни заместник-кметът.От своя страна Стелиян Димитров от Катедра \"Георграфски и информационни системи\" в СУ \"Свети Климент Охридски\" и ръководител на проекта, коментира, че за да се направят въпросните интелигентни сензори се е анализирала първична информация за географското явление - замърсяване на въздуха.Технологията на сензорите е свързана със специално приложение на основата на Географските информационни системи. Събрани са първични данни в областта на базовите климатични данни, модел на релефа, транспортна инфраструктура, икономическо развитие и всички други фактори, които влияят на замърсяването на въздуха.", "date": "2019.12.27", "title": "Четири сезона чакаме данните на СО за въздуха"}
{"url": "https://news.bg/crime/rumanski-shofyor-napadna-politsai-v-ruse.html", "text": "Румънски шофьор нападна полицаи в Русе, съобщават от полицията.На 23 декември около 12.30 часа екип на Пътна полиция бил изпратен на бул. \"България\" в града заради сигнал за катастрофа.На място униформените установили спрян косо, в дясната лента за движение, товарен автомобил с водач 39-годишен румънец. Когато те опитали да изяснят случая, мъжът отказал да изпълни полицейските разпореждания, извадил нож, скъсал светлоотразителната жилетка на единия от униформените и посегнал да вземе служебното му оръжие. Агресивният шофьор отказал и проба за алкохол.Той бил задържан, а по случая е започнато досъдебно производство.", "date": "2019.12.27", "title": "Румънски шофьор нападна полицаи в Русе"}
{"url": "https://news.bg/int-politics/rusiya-spira-eksploatatsiyata-na-raketi-rokot-s-ukrainski-komponenti.html", "text": "Русия прекратява експлоатацията на леките конверсионни ракети \"Рокот\", изстреляна днес за последен път от космодрума \"Плесецк\", съобщи пресслужбата на \"Роскомос\", цитирана от руските медии.\"С това изстрелване завършва експлоатацията на тази модификация на ракетата-носител\", изтъкнаха от руската държавна корпорация.Последната ракета \"Рокот\" е била изстреляна от Плесецк в 2:11 часа московско време (1:11 българско). Изстрелването и извеждането на космическите апарати в орбита се е провело в нормален режим. Космическият апарат \"Гонец-М\" е бил изведен в необходимата орбита и предаден на управление на клиента.По-рано руското военно министерство обяви прекратяването на експлоатацията на ракетите. Състоялото се изстрелване тази нощ е последното в интерес на \"Роскосмос\".Ракетата-носител от лек клас \"Рокот\" е създадена в рамките на конверсионната програма на базата на снетата от въоръжение междуконтинентална балистична ракета РС-18.Първото изстрелване на \"Рокот\" от космодрума \"Плесецк\" се състоя през май 2000 г. Общо от Плесецк са били изстреляни 31 ракети, като в орбита са изведени 74 космически апарата с различно предназначение. Оборудването на системата за управление на ракетите е създадено в украинското предприятие \"Хартрон\". След събитията през 2014 г. Украйна прекрати доставките на това оборудване за Русия, което е затруднило провеждането на изстрелвания на ракетата-носител и руснаците са решили да се откажат от нея.По-рано стана известно, че Центърът Хруничев (част от Роскосмос), разработва ракетата \"Рокот-2\" с руска система за управление, за да замени \"украинската\" \"Рокот\".", "date": "2019.12.27", "title": "Русия спира експлоатацията на ракети \"Рокот\" с украински компоненти"}
{"url": "https://news.bg/politics/do-55-mln-lv-za-nov-pravitelstven-samolet.html", "text": "Средствата в размер до 55 000 000 лева ще бъдат отделени за нов правителствен самолет. Решението е от днешното правителствено заседание, на което Министерски съвет е одобрил доклада на министъра на транспорта информационните технологии и съобщенията във връзка с доставката на въздухоплавателно средство за изпълнение на полети със специално предназначение по чл. 646, ал. 2 от Закона за гражданското въздухоплаване.Преди 6 години  от Министерски съвет към Министерство на транспорта.Одобрен е и проект на договор като основа за водене на преговори за доставката от страна на Авиоотгряд 28. В рамките на същия бюджет ще се изисква и изграждане на хангар за самолета и техническо обслужване.Правителството одобри допълнителни разходи по бюджета на Министерството на транспорта, информационните технологии и съобщенията за 2019 г.Припомняме, решение да се закупи нов официален държавен самолет бе взето след като на 15 ноември 2019 г. малкият правителствен самолет \"Фалкон\" имаше технически проблеми, докато на борда са били премиерът , с която той бе в Солун. Навигационната система на самолета, който е вече 20-годишен, е изключила при захода за кацане към летище \"София\" и пилотите . Техническите проблеми започнаха след 2010 г. През 2014 г. пукна гума при кацане, а през . Подобни инциденти станаха и .", "date": "2019.12.27", "title": "До 55 млн.лв. за нов правителствен самолет"}
{"url": "https://news.bg/politics/darzhavata-tarsi-kontsesioner-za-yuzhniya-plazh-v-slanchev-bryag.html", "text": "Открива се процедура за възлагане на концесия за морски плаж \"Слънчев бряг- юг\" и се удължава срокът на договора за концесия за услуга за морски плаж \"Слънчев бряг- север\". Това реши Министерският съвет на днешното си заседание.\"Слънчев бряг-юг\", ще бъде възложен на концесия с цел обезопасяване на плажа и предоставяне на услуги от обществен интерес. Процедурата се провежда по реда на Закона устройството на Черноморското крайбрежие. Предлага се срокът на концесията да е 20 години.Размерът на минималното годишно концесионно възнаграждение е 530 809 лв. без ДДС.На морския плаж ще бъде осигурено водно спасяване и ще бъдат обезпечени прилежащата акватория, здравното и медицинското обслужване и санитарно-хигиенното поддържане.Освен това правителството прие мотивирано предложение от концесионера на \"Слънчев бряг- север\" за увеличаване на инвестициите във връзка с управлението на морския плаж. Във връзка с това одобрява нов финансов модел и удължава срока на договора за концесия до 20 години.С обновения финансов модел се цели да се подобри качеството на задължителните дейности - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж. Освен това се очаква да се повиши качеството на продукта и да се създаде добър имидж на държавата като предпочитана лятна туристическа дестинация.", "date": "2019.12.27", "title": "Държавата търси концесионер за южния плаж в Слънчев бряг"}
{"url": "https://news.bg/health/zdravnoto-ministerstvo-iska-diskusiya-za-krastosanoto-donorstvo-i-prisazhdaneto-na-matka.html", "text": "Министерският съвет прие решение за одобряване на Закон за изменение и допълнение на Закона за лечебните заведения. С него се правят промени и в Закона за кръвта, кръводаряването и кръвопреливането, Закона за трансплантация на органи, тъкани и клетки, Закона за приватизация и следприватизационен контрол и Закона за бюджета на НЗОК за 2019 г.Предлаганите промени в Закона за кръвта, кръводаряването и кръвопреливането са свързани с приемане на мерки за трансформация на модела на административно обслужване.В Закона за трансплантация на органи, тъкани и клетки се предлагат промени с цел увеличаване броя на донорите, въвеждане на иновативен метод за преодоляване на репродуктивни проблеми чрез трансплантация на матка, както и други мерки, свързани с намаляване на административната тежест.С цел увеличаване броя на донорите се предвижда възможност да могат да се вземат органи и тъкани от починало лице, ако е формирана воля за това от по-широк кръг негови роднини. Освен сега съществуващото съгласие по подразбиране за донорство от лицето приживе, се предлага да се даде възможност лицата да изразяват и изричното си съгласие за донорство преди своята смърт, което да се вписва в регистрите на Изпълнителна агенция \"Медицински надзор\".Важна цел на законопроекта е провокиране на дискусия, дали да се разреши кръстосаното донорство България - донорство на принципа на реципрочност при двама реципиенти и съответно двама донори (техни роднини), с които обаче те са биологично несъвместими, да се допусне трансплантация на тези двама нуждаещи се пациенти чрез размяна на донорите (нероднини) при съвместимост със съответните реципиенти. Въпросът поражда много дискусии, поради което преди да се вземе решение е от особено значение да се постигне обществен, медицински и институционален консенсус по въпроса. Няма единно европейско или международно законодателство по въпроса.Друга важна цел на законопроекта е да провокира дискусия за въвеждане на трансплантация на матка в България, поради което са предложени общи идеи по въпроса. Важно е да се води дискусия по значими въпроси в тази област като това какви са критериите за определяне на жената като подходящ донор на матка и кога една жена е осъществила вече репродуктивните си функции.В изпълнение на РМС № 704/2018 г. режимите, свързани с разрешаване на внос и износ на органи, тъкани, клетки и репродуктивни клетки, без да се изменят, се регламентират на законово ниво, тъй като в момента те са предмет на уредба в подзаконов акт. Отпада изискването лечебните заведения да уведомяват предварително за всяко вземане на тъкани и клетки.В Закона за лечебните заведения се предлагат промени в някои от режимите по издаване на разрешение за осъществяване на лечебна дейност и регистрационния режим на лечебните заведения за извънболнична помощ и хосписите с цел намаляване на административната тежест.Предлага се регламентирането на нов вид лечебно заведение като организационно обособена структура, в която лекарски асистенти, медицински сестри или акушерки осъществяват самостоятелно здравни грижи, манипулации и дейности, свързани с промоция на здравето, превенция и профилактика на болестите. Целта е създаване на възможност за самостоятелен избор на професионално развитие и извеждане от сивия сектор на този вид здравни услуги, и намаляване на личните и обществени разходи за здравни услуги.Предлагат се и промени, с които се осигурява механизъм за спомагане стабилизирането на общинските лечебни заведения за извънболнична помощ и възможност за субсидиране на държавни и общински комплексни онкологични центрове от бюджета на Министерството на здравеопазването за медицинска експертиза, осъществявана от ТЕЛК.Към задълженията на лечебните заведения за предоставяне на информация с административни цели на съответните органи се предлага въвеждането на задължение за ежедневно предоставяне на информация на Националния съвет за цени и реимбурсиране на лекарствени продукти от лечебните заведения, определени да проследяват ефекта от терапията с лекарствени продукти.Предлагат се и промени в Закона за приватизация и следприватизационен контрол, като се предвижда средствата от продажба на обособени части от лечебни заведения с държавно или общинско участие, независимо от размера на това участие, да могат да се използват за инвестиции, пряко свързани с предмета на дейност и за погасяване на задължения към кредиторите.Предлагат се промени и в преходните и заключителни разпоредби на Закона за бюджета на Националната здравноосигурителна каса за 2019 г. С оглед специфичния предмет и широкия обхват на дейностите, които регламентират правилата за добра медицинска практика, правилата за добра фармацевтична практика и правилата за добра медицинска практика по здравни грижи, се създава възможност за изготвянето им от съответните съсловни организации в по-продължителен период от време.", "date": "2019.12.27", "title": "Здравното министерство иска дискусия за кръстосаното донорство и присаждането на матка"}
{"url": "https://news.bg/int-politics/frantsiya-privika-iranskiya-poslanik-zaradi-nedopustimo-zadarzhane-na-frenski-ucheni.html", "text": "Двама френски изследователи от \"Сайънс По\" в Париж са били задържани от иранските власти заради подозрения в шпионаж през месец юни.По тази причина френското външно министерство привика посланика на Иран заради \"недопустимото\" задържане на френски учени, съобщава \"Франс прес\".На дипломата беше припомнено искането на Париж Фариба Аделха и Роланд Маршал да бъдат освободени незабавно и иранските власти прозрачно да отразят настоящото им положение.Двамата изследователи от \"Сайънс По\" в Париж са били арестувани заради обвинения в шпионаж през юни. По непотвърдена информация Аделха и австралийската изследователка Кайли Мур-Гилбърт, която също е задържана, са започнали гладна стачка този месец.", "date": "2019.12.27", "title": "Франция привика иранския посланик заради \"недопустимо\" задържане на френски учени"}
{"url": "https://news.bg/world/gratskata-politsiya-hvana-shestima-migranti-v-balgarski-hladilen-kamion.html", "text": "Гръцката полиция откри шестима мигранти в български хладилен камион, предаде БНР. Уточнява се, че те са влезли в превозното средство без знанието на шофьора, който е задържан от полицията и отведен за разпит.Служителите на реда са спрели българския камион в района на град Лариса във връзка със забраната за движение на тирове. Той е превозвал ягоди от Гърция за Румъния.Шофьорът е българин и притежава редовни документи за трансфера.По време на проверката полицаите са чули силни викове от вътрешността на камиона, където са открили шестимата мигранти. По техни признания, сириец им е обещал, че този камион пътува за Италия, взел им е по 200 евро на човек и ги е заключил в хладилника до ягодите.След няколко часа път мигрантите разбрали, че се движат по магистрала, а не са на ферибот за Италия. При полицейската проверка вдигнали шум, за да излязат от камиона.Българският шофьор е съобщил в показанията си пред полицията, че няма никаква връзка с мигрантите, а и пътува за Румъния, не за Италия.Мигрантите също посочват, че не познават шофьора, а са платили на техен сънародник.Българският шофьор е задържан в полицията в град Лариса до изясняване на случая.", "date": "2019.12.27", "title": "Гръцката полиция хвана шестима мигранти в български хладилен камион "}
{"url": "https://news.bg/int-politics/zalezat-na-sultan-erdogan.html", "text": "Когато през 2003-а година дойде на власт, Ердоган първоначално бе смятан за либерален реформатор, който се стреми да отвори пътя на Турция към Европа. Но още тогава критиците предупредиха, че той е \"вълк в овча кожа\". Ердоган се качи на \"влака за демокрацията\", само за да слезе от него в подходящия момент - всъщност го напусна веднага, щом успя да отстрани своите съперници във военната и съдебната система. Оттогава се движи в съвсем друга посока - към султанат. Така започна пътуването във времето назад към османското минало.В следващите години никой не успя да спре пътуващия. Уверено, почти виртуозно, Ердоган отстрани препятствията едно след друго: без усилия той устоя на протестите в парка Гези, на корупционния скандал и опита за преврат. През юни 2018-а той въведе президентска система, която му предостави специални правомощия като държавен глава - така се роди едноличният режим на Ердоган.Днес султанът управлява от своя новопостроен дворец с 1000 стаи в Анкара. Мечтата му е през 2023-а да въведе страната в неоосманската епоха - един век след основаването на съвременна Турция. Но точно преди финалната права, тронът му започна да се клати. 2019-а се оказа повратна година и сега мечтата му заплашва да рухне.Властта на Ердоган започна да се разпада през лятото на 2018-а, когато започнаха да се проявяват грешките в икономическата му политика. За да осигури облаги на обкръжението си, той бе инвестирал едностранно в строителната индустрия. Заради това турската икономика не е особено продуктивна, намира се в криза и изживява сериозни валутни сътресения. Безработицата - най-вече сред младите хора - е рекордна. Недоволството на населението бе предизвикано предимно от това, че цените на основни храни като плодовете и зеленчуците скочиха неимоверно.Реакцията не закъсня: на местните избори в края на март важни градове бяха изгубени и попаднаха в ръцете на опозицията. Загубата на Истанбул беше особено болезнена, тъй като мегаполисът е безспорният икономически център на Турция и разполага с огромен бюджет. Това са пари, от които Ердоган спешно се нуждае, за да поддържа властта си.Ето защо Ердоган не искаше да се откаже от властта си при никакви обстоятелства - той оказа натиск върху избирателната комисия и настоя за провеждането на нови избори. Без успех. Защото изведнъж на сцената се появи нова политическа звезда: Екрем Имамоглу.Социалдемократът запази хладнокръвие и посрещна омразата на управляващата партия с любезност и спокойствие. Имамоглу безапелационно спечели повторните избори срещу кандидата на Ердоган Бинали Йълдъръм. И това няма да е последният му удар: популярността на Имамоглу е огромна. Твърди се дори, че има шансове в надпреварата за президентството.Болезненото поражение на изборите е резултат и от стратегията на Ердоган за поляризация, която сега рикошира. За първи път различни опозиционни партии - ислямисти, националисти, социалдемократи и леви либерали - обединиха сили срещу общия враг Ердоган въпреки политическите си различия.Властта на Ердоган се разпада и в собствените му редици - почти един милион членове са напуснали Партията на справедливостта и развитието. Неговите спътници - като бившия министър-председател Ахмет Давутоглу, бившия финансов министър Али Бабаджан или бившия президент Абдуллах Гюл - основават нови партии. Те ще отнемат на Ердоган важни гласове от консервативния лагер.С много упоритост и силна воля за 16 години Ердоган се превърна в султан на Турция. Разполагащ с почти монархическа власт, той изглежда едва ли не неприкосновен на трона си. Но ето, че 2019-а донесе изненадващ обрат, мнозина играят сега срещу султана.", "date": "2019.12.27", "title": "Залезът на султан Ердоган"}
{"url": "https://news.bg/world/ruskite-i-siriyskite-voenni-progoniha-235-000-dushi-ot-idlib-za-2-sedmitsi.html", "text": "Заради бомбардировките на руските военни и настъплението на армията на Башар Асад в северозападната част на Сирия през последните две седмици над 235 хиляди души са напуснали домовете си, предаде радио \"Свободна Европа\" с позоваване на данни на ООН.В средата на декември правителствените войски възобновиха настъплението си в провинция Идлиб. Това е последната територия на запад от река Ефрат, която е под контрола на сирийската опозиция.Според съобщенията на хуманитарни организации, жертви на въздушните удари през последните дни са станали десетки мирни жители. Смята се, че цивилните, намиращи се в провинцията, са около три милиона.Целта на предприетото настъпление на правителствената армия вероятно е големият град Маарат ал Нуман. Войските на Асад са на около 5 километра от него.Припомняме, в Съвета за сигурност на ООН върху доставките на хуманитарна помощ за нуждаещите се в Сирия. Това допълнително влоши хуманитарната ситуация в страната.", "date": "2019.12.27", "title": "Руските и сирийските военни прогониха 235 000 души от Идлиб за 2 седмици"}
{"url": "https://news.bg/int-politics/sasht-podizpalnitelite-na-severen-potok-2-da-sprat-rabota-do-20-yanuari.html", "text": "САЩ определиха срок до 20 януари, в рамките на който компаниите-подизпълнители в изграждането на газопровода \"Северен поток 2\" трябва да прекратят работа, за да избегнат американските санкции.Това става ясно от В съобщението се посочва, че на 20 декември президентът Доналд Тръмп е подписал санкциите срещу \"Северен поток 2\" и от момента на подписването тече едномесечен срок, в който компаниите трябва да се изтеглят от проекта.Съединените щати ще прилагат санкции \"ако свързаните страни не покажат в най-кратки срокове добросъвестни усилия\" в тази посока.Посочва се, че Държавният департамент категорично подкрепя диверсификацията на енергийните доставки за европейските потребители, защото това ще намали влиянието на геополитиката върху енергийните пазари и ще има благоприятно въздействие за намаляване на цените.Подчертава се, че енергийните проекти са инструмент, който Русия използва за продължаващата си агресия срещу Украйна.Припомняме, швейцарската компания, чийто кораб полагаше тръбите за газопровода, вече се оттегли.На 24 декември шефът на руската Обединена корабостроителна асоциация Алексей Рахманов заяви, че , с които да завърши строителството. По думите му, за построяването на такъв кораб ще са необходими около 6 години. Два дни по-късно руският президент Владимир Путин, заяви, че с който да завърши проекта.", "date": "2019.12.27", "title": "САЩ: Подизпълнителите на „Северен поток 2“ да спрат работа до 20 януари"}
{"url": "https://news.bg/int-politics/ukrayna-poiska-voenna-pomosht-ot-germaniya-berlin-otkaza.html", "text": "Украйна е поискала военна помощ от Германия за прекратяването на продължаващата руска агресия в Донбас, но е получила отказ от Берлин. Това става ясно от публикация на медийната група Redaktionsnetzwerk Deutschland (RND).Украинският външен министър Вадим Пристайко изрази надежда германската страна да преразгледа решението си.\"Надявам се Берлин да преосмисли тази предпазлива позиция и все пак да вземе решение да подкрепи отбранителните способности на Украйна\", посочи министърът.Същевременно Пристайко изказа благодарност към германските власти за финансовата подкрепа и съпричастността в тази ситуация. Той добави, че Киев оценява високо усилията на Германия и ЕС за намиране на изход от конфликта.По думите му обаче, това е недостатъчно, за да се прекрати избиването на хора в Донбас.\"Става дума за нашето оцеляване\", подчерта министърът.Наред с това Пристайко призова да бъдат продължени наложените на Русия санкции заради агресията й срещу Украйна. По думите му, това е необходимо, за да бъде задържана руската страна на масата на преговорите.", "date": "2019.12.27", "title": "Украйна поиска военна помощ от Германия, Берлин отказа"}
