{"url": "https://news.bg/world/bivsh-advokat-na-tramp-se-prizna-za-vinoven.html", "text": "Бившият личен адвокат на президента на САЩ Доналд Тръмп - Майкъл Коен, се призна за виновен за данъчна и банкова измами, но и в прекрачване на правилата за финансиране на политическа кампания, предаде АП.Преди това Майкъл Коен успя да се споразумее с ФБР, пише Би Би Си.Коен бе забелязан да влиза в сграда, в която се намират офисите на ФБР в Ню Йорк.\"Гардиън\" пише, че бившият личен адвокат е заплашен от затвор от 46 до 63 месеца.По-рано тази година Коен призна, че е уредил плащане в размер на 130 000 долара за купуване на мълчанието на порноактрисата Сторми Даниълс, която твърдяла, че имала сексуална афера с Тръмп, припомня АП.Делото на Майкъл Коен ще нанесе удар на президента Доналд Тръмп. Той продължава да отрича да е ползвал услугите на елитни проститутки.Освен това Майкъл Коен минава за топлата връзка на Доналд Тръмп с Кремъл. Пледирането на Майкъл Коен за виновен е успех за специалния прокурор Робърт Милър, който разследва евентуална намеса на Русия в президентските избори през 2016 г. и възможно съглашателство между Кремъл и кампанията на президента Доналд Тръмп.", "date": "2018.08.21", "title": "Бивш адвокат на Тръмп се призна за виновен"}
{"url": "https://news.bg/crime/burgaskiyat-sad-potvardi-50-000-lv-garantsiya-za-bencho-benchev.html", "text": "Бургаският районен съд потвърди, че гаранцията на обвиняемия общински съветник Бенчо Бенчев е 50 000 лева, съобщиха от съда.Припомняме, Бенчев заедно с бившия депутат от ДПС Несрин Узун бяха сред върнатите от турските власти български граждани, арестувани при  на 4 август., Несрин Узун - също, въпреки че и двамата са задържани в хотела, където е отседнал бургаският криминален бос, а самата стая в хотела е регистрирана е направена от Узун на името на Бенчев. Както Бенчев, така и Узун бяха в ареста в Бургас, но , без да им бъдат повдигани обвинения.Общинският съветник от Бургас Бенчо Бенчев, който беше пуснат от ареста под , обжалва решението.С постановление от 10 август 2018 г., Бенчо Бенчев е привлечен като обвиняем за лично укривателство и незаконно притежание на боеприпаси (престъпления по чл. 294, ал. 1 от НК и по чл. 339, ал. 1 от НК). Със същото постановление бе определена гаранцията от 50 000 лв., платима в 15-дневен срок.Според бургаския районен съд може има обосновано подозрение, че Бенчо Бенчев е съпричастен към извършване на престъпленията, за които е привлечен като обвиняем. Става дума за повдигнати обвинения за престъпления с висока степен на обществена опасност.Съдът като прегледа събраните до този момент доказателства по досъдебното производство прие, че определената мярка за неотклонение като вид е подходяща и е взета с цел да попречи на обвиняемия да се укрие и да извърши престъпление.Според съдебната инстанция размерът от 50 000 лв. е сред най-леките мерки за неотклонение, предвидени в НПК.Магистратите са отчели, че лицето е неосъждано, с постоянен адрес на територията на Република България, където развива бизнес и има семейство.За гаранцията на Бенчев магистратите са отчели и имущественото положение на обвиняемия. Според съдебната инстанция това представлява и механизъм, който ще възпре обвиняемия да се укрие и да върши други престъпления. При извършване на преценка в тази връзка, съдът взе предвид наличните по досъдебното производство доказателства относно материалното положение на обвиняемия.С тези основни мотиви съдът потвърди взетата мярка за неотклонение, като остави без уважение жалбата от страна на обвиняемия и неговата защита. Определението е окончателно.", "date": "2018.08.21", "title": "Бургаският съд потвърди 50 000 лв. гаранция за Бенчо Бенчев"}
{"url": "https://news.bg/bulgaria/naprezhenie-v-stolichniya-kat.html", "text": "Проблем в системата за обслужване на клиенти на столичния КАТ предизвика недоволството на десетки клиенти, съобщи bTV.Машината, която раздава номерца, продължила да работи много дълго, като номерата стигнали до около 470.В момента се обработват клиенти с номера около 250, като на практика останалите няма да могат да минат в днешния ден.Това предизвика недоволство сред клиентите на КАТ, които се скараха със служителите.От ръководството обясниха, че на хората, които няма да минат днес, ще им сложат печати, с които да се явят и в утрешния ден.", "date": "2018.08.21", "title": "Напрежение в столичния КАТ"}
{"url": "https://news.bg/world/sasht-nalozhiha-novi-sanktsii-na-rusiya-1.html", "text": "САЩ наложиха нови санкции на Русия. Руски активи в САЩ за стотици милиони долара са замразени като част от санкциите срещу Москва.Това цитиранa от \"Ройтерс\" и руски агенции.Министърът подчерта, че \"действията на финансовото министерство на САЩ носят значителни последици за финансовите интереси на лицата и фирмите, които са засегнати, включително блокиране на стотици милиони долара руски активи в САЩ\".Съобщението е публикувана малко преди нейна реч пред Конгреса.Манделкер, която е отговорна за санкциите на министерството, добави, че Русия ще се поучи.Днес Вашингтон добави в списъка с киберсанкции двама руснаци и една компания. Заради кибердействия са засегнати Антон Нагибин (роден през 1985 г.) и Марина Царева (родена през 1973 г.). Те са помогнали на компанията \"Дайвтехносервис\", която САЩ санкционираха през юни.Освен това САЩ вкараха в списъка със санкционирани заради КНДР две руски компании и шест кораба. Под ограниченията попадат \"Гудзон Шипинг\" от Владивосток и \"Вела-Марин\" от Санкт Петербург, както и шест кораба под руски флаг.Министерството предупреждава, че САЩ ще продължат да въвеждат санкции срещу Русия, ако \"Москва не промени поведението си\".Междувременно представител на Държавния департамент на САЩ съобщи, цитиран от \"Ройтерс\", че санкциите са стрували на Русия между 8 и 10 милиарда долара неосъществени оръжейни сделки.", "date": "2018.08.21", "title": "САЩ наложиха нови санкции на Русия"}
{"url": "https://news.bg/world/sarbiya-mozhe-da-varne-zadalzhitelnata-voenna-sluzhba.html", "text": "Сърбия може да върне задължителната военна служба, за да се подобри бойната готовност на армията на Балканите, където често има напрежение.Това съобщи сръбският президент Александър Вучич, цитиран от \"Ройтерс\".Балканската държава отмени военната служба преди девет години. Армията става напълно професионална през 2011 г., но военнослужещите не са добре заплатени и не са добре въоръжени с техника.Сърбия, която е кандидат за член на ЕС, запази доброволната военна служба и резерв.Вучич коментира, че Белград обсъжда връщане на задължителната военна повинност между три и шест месеца след 2020 г.\"\", каза той пред журналисти във военновъздушната база \"Батайница\" край Белград.Според него младите хора, които са служили в армията, ще имат предимство при търсенето на работа в държавния сектор.Сръбски политици многократно повдигаха идеята за връщане на задължителната военна служба. Но много военни експерти предупредиха, че ще е твърде скъпо и за такъв кратък период военнослужещите няма да допринесат за отбраната на страната.Сърбия е отделила 703 милиона долара от бюджета за 2018 г., което е равнозначно на 1,39% от БВП в сравнение с 693,8 милиона долара през 2017 г. Армията на Сърбия е от 40 000 военнослужещи.", "date": "2018.08.21", "title": "Сърбия може да върне задължителната военна служба"}
{"url": "https://news.bg/regions/alpinisti-obrushvat-skata-na-patya-za-rilskiya-manastir.html", "text": "Алпинисти обрушват ската при 27-ми км на път III-107 Рила - Рилски манастир.Премахват се нестабилните блокове от скалния откос на трите срутища, паралелно се отстраняват и дървета. Те се премахват от собственика на гората - Рилската света обител.Веднага след приключване на обрушването ще започне поставяне на укрепителна стоманена мрежа.\"Ще сложим мрежи, които да не позволяват падане скални блокове\", поясни Стефчо Стойнев от Минно-геоложкия институт-София.За разчистване на пътното платно от падналите скални късове и дървета автомобилният трафик се спира за определени интервали, за да се осигури безопасното извършване на работите.\"Нашата цел е да освободим двете пътни платна и да гарантираме движението в този участък\", заяви Стойнев.Участъкът е сигнализиран с необходимите пътни знаци, а скоростта е ограничена до 40 км/ч.Движението се контролира от служители на \"Пътна полиция\".Укрепителните дейности няма да се извършват в петък и в почивните дни - събота и неделя, когато Рилският манастир се посещава от повече туристи, поклонници и трафикът е по-интензивен.Първоначалното укрепване се очаква да приключи за срок от два месеца.", "date": "2018.08.21", "title": "Алпинисти обрушват ската на пътя за Рилския манастир"}
{"url": "https://news.bg/finance/vladimir-savov-poema-vremenno-zastrahovatelniya-nadzor-v-kfn.html", "text": "Владимир Савов, член на КФН, е определен за .Решението е взето на извънредно заседание на Комисията за финансов надзор (КФН) днес.Той ще изпълнява правомощията на заместник-председател на КФН, ръководещ управление \"Застрахователен надзор\", до встъпване в длъжност на избран от Народното събрание нов заместник-председател.Решението на КФН е във връзка с решение на Народното събрание от 21 август 2018 г. за предсрочно прекратяване на мандата на Ралица Агайн-Гури. Заместник-председателят на Комисията за финансов надзор, ръководещ управление \"Застрахователен надзор\", подаде оставка заради разразилия се .", "date": "2018.08.21", "title": "Владимир Савов поема временно застрахователния надзор в КФН"}
{"url": "https://news.bg/world/berlin-iska-es-da-ima-nezavisima-platezhna-sistema-ot-sasht.html", "text": "Европа се нуждае от независима платежна система от САЩ, ако иска да спаси ядрената сделка между Иран и световните сили.Това призова германският външен министър Хайко Маас, цитиран от \"Ройтерс\"., пише той в материал за бизнес всекидневника \"Ханделсблат\".Според него сделката е за предпочитане пред високоексплозивна криза, която заплашва Близкия изток.Статията ще бъде публикувана в сряда.", "date": "2018.08.21", "title": "Берлин иска ЕС да има независима платежна система от САЩ"}
{"url": "https://news.bg/education/nimh-i-ban-ne-sa-se-razbrali.html", "text": "Институтът по метеорология на БАН е пред отделяне. След проведените разговори съгласно предписанията на премиера позициите на двете страни остават непроменени. Припомняме, .БАН предлага целият бюджет на НИМХ-БАН, включително заплатите на учените и служителите на НИМХ-БАН, да бъде приеман от МС на отделен ред в бюджета на БАН. При изчисляване на средствата за заплати в Института като база да се взимат единните основни заплати в БАН по категории.НИМХ категорично отхвърля предложеното решение от страна на БАН и счита че \"такова решение запазва сегашното статукво, а именно ръководството на БАН да определя, какво е нужно на НИМХ, за да изпълнява дейността си, и, вместо да реши проблемите в НИМХ, допълнително ще ги задълбочи\". НИМХ счита че позицията на БАН е \"в разрез с демократизма в науката\".", "date": "2018.08.21", "title": "НИМХ и БАН не са се разбрали"}
{"url": "https://news.bg/world/zhurito-po-deloto-sreshtu-manafort-bez-konsensus-po-edno-ot-obvineniyata.html", "text": "Журито в съдебния процес срещу Пол Манафорт е попитало съдията по делото какво ще се случи, ако не постигнат консенсус по едно от 18-те обвинения по време на разискванията, информира Си Ен Ен.Пол Манафорт е бивш шеф на предизборния щаб на Доналд Тръмп. Манафорт е обвинен в банкова и данъчна измама, както и в укриване на банкови сметки в чужбина. Срещу него са повдигнати общо 18 обвинения.Съдия Томас Елис заяви в съда, че е подготвил инструкции, които ще помогнат на журито да продължи четвърти ден на обсъждания.Според държавното обвинение Манафорт е укрил 65 милиона долара в чужди сметки от 2010 до 2014 г. и е похарчил повече от 15 милиона долара за луксозни стоки.Манафорт може да получи 305 г. затвор, ако бъде признат за виновен по всички обвинения.", "date": "2018.08.21", "title": "Журито по делото срещу Манафорт без консенсус по едно от обвиненията"}
{"url": "https://news.bg/world/v-sarbiya-nay-mnogo-pochinali-ot-morbili-na-stariya-kontinent.html", "text": "Сърбия е сред най-засегнатите държави от морбили в Европа през първите шест месеца на 2018 г., В балканската държава са регистрирани 14 смъртни случая от общо 37 починали. На Стария континент са заболели 41 000 души.Сръбската държава е сред седемте европейски държави, в които са регистрирани най-много случаи на дребна шарка.Украйна е на първо място, където са заболели над 23 000 души.В други шест държави - Сърбия, Франция, Грузия, Гърция, Италия и Русия - са отчетени по повече от 1000 случая.Общо 41 000 деца и възрастни са заболели от морбили през първата половина на тази година.\"Смъртни случаи вследствие на морбили са регистрирани във всички тези държави, като в Сърбия броят им е най-висок\", подчертават от организацията.Според Сръбския институт за здравеопазване между октомври 2017 г. и 17 август тази година са регистрирани 5 718 случая в държавата.", "date": "2018.08.21", "title": "В Сърбия най-много починали от морбили на Стария континент"}
{"url": "https://news.bg/world/maroko-vrashta-voennata-sluzhba.html", "text": "Правителството на Мароко е на път да възстанови военната служба. Предвижда се мъжете и жените на възраст между 19 и 25 г. да служат в армията една година.Министерският съвет на крал Мохамед VI одобри проектозакон, който се очаква да бъде одобрен без проблеми от депутатите по време на парламентарен дебат през октомври, информира АП.Според съвета целта е \"подсилване чувството за гражданство сред младите хора\".Планът провокира бурна реакция в социалните мрежи. Критици твърдят, че правителството иска да превърне младите мароканци, които са най-сериозно засегнати от липсата на работа, в патриоти с промити мозъци.При отказ мароканците могат да бъдат наказани с до 3 месеца затвор и глоба.Мароко отмени военната повинност през 2006 г., за да спести пари.", "date": "2018.08.21", "title": "Мароко връща военната служба"}
{"url": "https://news.bg/world/pregovorite-za-brekzit-navlizat-v-kraynata-si-faza.html", "text": "Главният преговарящ на ЕС за Брекзит Мишел Барние изрази готовност да засилят усилията за намиране на обща база с Великобритания, съобщават световни агенции.След разговори с британския министър за Брекзит Доминик Рааб, Барние разкри, че двата екипа ще се срещнат утре, за да започнат \"последната фаза\" от преговорите, които ще продължат без прекъсване.Представителят на съюза подчерта, че ще има редовни срещи с Рааб.Той каза, че двете страни все още не са постигнали споразумение за избягване на \"твърда\" граница с Ирландия.Постигнат е напредък в сферата на сътрудничеството в сигурността и външната политика за разлика от бъдещите икономически отношения.Рааб отбеляза от своя страна, цитиран от \"Ройтерс\", че е уверен, че до октомври може да бъде постигнато споразумение.\"\", обяви британският министър след разговорите.\"Все още има различия, ние проведохме честен разговор за тях\", добави той.Британският министър отбеляза, че иска страните да се опитат да постигнат споразумение на политическо ниво, което те до момента не са успели да постигнат на техническите преговори.", "date": "2018.08.21", "title": "Преговорите за Брекзит навлизат в крайната си фаза"}
{"url": "https://news.bg/world/samolet-spuka-dve-gumi-pri-izlitane-v-nyu-dzharsi.html", "text": "Властите в САЩ съобщиха, че самолет, спукал две гуми по време на излитане от малко летище в Ню Джърси, ще се опита да кацне извънредно на летище в Масачузетс.Самолет Gulfstream IV с 16 души на борда е излетял от летище Teterboro в 10:50 часа днес. Пилотът скоро разбрал какво се е случило и започнал да кръжи над летището около 30 минути преди самолетът да бъде пренасочен, информира АП.Самолетът е бил с полет до летище Лутън-Лондон, Англия. Федералната администрация за въздухоплаване на САЩ съобщи, че е пренасочила самолета към летището в Уестфийлд, Масачузетс.", "date": "2018.08.21", "title": "Самолет спука две гуми при излитане в Ню Джърси"}
{"url": "https://news.bg/world/latviya-i-estoniya-gotvyat-obshta-zhp-liniya.html", "text": "Рига и Талин трябва да работят за засилване на военното присъствие на силите на НАТО в Балтийския регион. Това заяви латвийският премиер Марис Кучинскис по време на пресконференция след съвместното заседание на правителствата на Латвия и Естония, което съвпадна с честването на 100-та годишнина от обявяването на независимостта на двете републики.\"В областта на сигурността, ние успяхме да постигнем, че НАТО разшири присъствието си в балтийските държави. Сега заедно ние трябва да изпълняваме решенията, приети на срещата на върха в Брюксел. Необходимо е да се работи за засилване на присъствието на НАТО в небето и морето, и също така гарантират свободното движение на съюзниците в кризисна ситуация\", каза Марис Кучинскис.Според него Латвия и Естония са обединени от много сфери, където републиките си сътрудничат и не се конкурират помежду си. \"По мое мнение, следващата стъпка за по-нататъшно сътрудничество между двете страни е естествено, че това е регионалното сътрудничество между Латвия и Естония, укрепването на сигурността, регионални проекти за транспортна инфраструктура на енергия и актуални въпроси от дневния ред на ЕС\", - каза Кучинскис.По време на срещата страните обсъдиха изграждането на европейската железопътна мрежа Rail Baltica. Марис Кучинскис изрази задоволство, че страните в изпълнението на този проект от планирането фаза започна да проектира. \"Това ще помогне на жителите на Естония и Латвия да се движат между страните много по-бързо и по-ефективно\", заяви министър-председателят на Естония Юри Ратас. \"Реализирането на Rail Baltica е не само инфраструктурен обект, но и обмен на данни, за да улесни нашите предприемачи и жители\", добави той.Ръководителят на естонското правителство също така подчерта, че и двете републики се отнасят не само за близки отношения, но и за общо мнение по много въпроси на ЕС и НАТО.Кучинскис от своя страна нарече съвместната среща на правителствата на Латвия и Естония символично събитие, което се провежда за първи път. Той също така изрази увереност, че в този формат страните трябва да се срещнат в бъдеще. \"Латвия и Естония говорят на същия език\", заключи той.", "date": "2018.08.21", "title": "Латвия и Естония готвят обща жп линия "}
{"url": "https://news.bg/regions/voenen-kugar-skasa-elektroprovod-kray-stamboliyski.html", "text": "При тренировъчен полет военен хеликоптер \"Кугър\" прекъсна електропровод и остави квартали на град Стамболийски без ток и вода, съобщи бТВ.Машината с екипаж от трима военнослужещи около 19 часа вечерта е изпълнявала тренировъчен полет в района на Стамболийски със симулация на авиомедицинска евакуация.Пред \"Кугъра\" внезапно се появило ято птици. За да избегне удар, пилотът е отклонил машината, като е докоснал кабелите на електропровод.Няма пострадали военнослужещи и граждани при инцидент по време на тренировъчен полет днес, 21 август, с вертолет \"Кугар\" от състава на 24-та авиобаза в Крумово. Това съобщиха от пресцентъра на Министерството на отбраната.Инцидентът е станал около 18.25 ч. край с. Цалапица. По случая се води разследване от служба \"Военна полиция\".Това е вторият инцидент с хеликоптер на ВВС за тази година. През юни , при което загинаха двамата пилоти, а трети член на екипажа беше ранен. \"Загуба на рефлекси у пилотите\" беше формулираната причината за катастрофата.Официални данни от разследването не бяха оповестени. От военното министерство тогава алармираха, че военните пилоти имат твърде малко часове за тренировки, припомня БНР.Миналата година  на военноморските сили в морето.", "date": "2018.08.21", "title": "Военен \"Кугър\" скъса електропровод край Стамболийски"}
{"url": "https://news.bg/world/tramp-predlozhi-otmyana-na-plana-na-obama-za-chista-energiya.html", "text": "Администрацията на президента на САЩ Доналд Тръмп предложи отмяна на плана на бившия държавен глава Барак Обама за чисти топлоелектрически централи, информират \"Ройтерс\" и \"Вашингтон пост\".Планът на Обама беше централна част от усилията му в борбата с климатичните промени. Но предложението на Тръмп да се променят правилата за централите може да доведе до забавяне на процеса по намаляване на емисиите на парникови газове.Предложението за достъпна чиста енергия е публикувано от Агенцията за опазване на околната среда за обществено обсъждане. Окончателно решение на агенцията се очаква по-късно тази година.Усилията за преработване на плана са последният ход на агенцията при Доналд Тръмп за отмяна на приети при Обама положения за защита на околната среда.Агенцията предлага да предостави възможност на щатите сами да пишат някои разпоредби за централите и да им даде възможност да не участват в регулации за емисиите от тецовете.Тръмп, който по-късно днес ще участва на митинг в Западна Вирджиния - основен щат за производство на въглища, обеща да сложи край на наричаната от него \"война срещу въглищата\" и да увеличи вътрешното производство на изкопаеми горива.Планът за централите, който беше финализиран от агенцията при Обама през 2015 г., има за цел намаляване на емисиите на парникови газове с 32 на сто под нивата от 2005 г. до 2030 г., но никога не влезе в сила. Върховният съд го блокира през 2016 г., след като няколко щата съдиха агенцията.", "date": "2018.08.21", "title": "Тръмп предложи отмяна на плана на Обама за чиста енергия"}
{"url": "https://news.bg/economics/prikanvat-administratsiyata-da-si-kupi-elektromobili.html", "text": "За пети път от Националния доверителен екофонд (НДЕФ) отправят покана по схемата за насърчаване използването на електромобили. По нея могат да кандидатстват централната администрация и нейните териториални подразделения, както и общините, съобщиха от НДЕФ.Набирането на проекти започна на 20 август и продължава до 1 октомври 2018 г.Общият бюджет по схемата е около 2 млн. лв. Остатъчната сума по тази покана е в размер на 920 000 лева.Средствата по схемата са част от Инвестиционната програма за климата (ИПК) на НДЕФ, която се финансира с пари от ранните търгове на емисии на парникови газове.Безвъзмездната субсидия е фиксирана за всеки различен вид превозно средство, независимо от цената, на която се купува. След одобрението от НДЕФ, бенефициентите избират доставчик чрез обществена поръчка.Финансирането по проектите за насърчаване използването на електромобили e в размер на:- 20 000 лева за изцяло електрически превозни средства категория М1 и N1 (4+1 места);- 10 000 лева за хибридни електрически (plug-in) превозни средства категория M1 и N1 (4+1 места);- 20 000 лева за изцяло електрически превозни средства категория L7e, както и за допълнителни надстройки (за почистване, за поливане, за превозване на обемни предмети, изотермални кутии, контейнери за боклук) до 50% от стойността им, но не повече от 3 000 (три хиляди) лева;- 30 000 лева за изцяло електрически превозни средства (ванове 7+1; 6+1 места), категория М1 или N1;- 40 000 лева за изцяло електрически превозни средства категория М2 и N2.Досега по Схемата за насърчаване използването на електрически превозни средства в рамките на Инвестиционна програма за климата са подадени 49 проекта, отчитат от НДЕФ. Към 21 август 2018 г. по схемата са усвоени и разплатени 380 000 лв. по 15 проекта.С тези средства са закупени 17 електромобила за 340 000 лв. и 4 за хибридни електрически превозни средства на стойност 40 000 лв.Отхвърлени са 3 проекта, 17 кандидати са се отказали от участие в схемата, 13 проекта са в процес на изпълнение на различни етапи, а по 3 проекта са сключени договори и предстои плащане.По информация на Доверителния екофонд успешно приключилите са 15 проекта. Те са на МОСВ, МИ, МТСП, ГД ГВА. Заедно с тях са и проектите на общините Пловдив, Асеновград, Самоков, Горна Оряховица, Бургас, Сливница, Смолян, Габрово (участва с 2 проекта), Враца и Гоце Делчев.Изпълняват се още 13 проекта. Те са на МОН, Столична община, Столичен инспекторат към Столична община, както и общините Никола Козлево, Варна, Сливен, Иваново, Хасково, Казанлък, Елин Пелин, Козлодуй, Благоевград и Бургас.Всички формуляри за кандидатстване са публикувани в раздел \"Документи\" към Инвестиционна програма за климата - електромобили, на сайта на НДЕФ http://ecofund-bg.org.", "date": "2018.08.21", "title": "Приканват администрацията да си купи електромобили"}
{"url": "https://news.bg/world/makedoniya-ima-18-mesetsa-za-da-pokrie-usloviyata-za-nato.html", "text": "НАТО предостави условията за присъединяване на Македония към организацията, които трябва да бъдат покрити за 18 месеца, информира МИА.Реформиране на правосъдната система, изпълнение на вътрешни процедури по отношение споразумението за името, разпоредби за по-голяма прозрачност, адекватен надзор на разузнаването и службите за сигурност, преглед на вътрешните процедури за разполагане на въоръжени сили в чужбина и други са сред изпратените от НАТО инструкции на македонското правителство, които трябва да изпълни в рамките на 18 месеца, за да се присъедини.В координация с правителството министрите ще трябва да покрият много икономически, политически, съдебни и в областта на сигурността условия, които трябва да бъдат приложени до края на април 2020 г.Документът е изпратен от генералния секретар Йенс Столтенберг.Едно от условията е македонското военно министерство да започне реализирането на планове за модернизация на въоръжените сили.Преговорите между Скопие и НАТО се очаква да започнат през следващия месец. Процесът може да продължи до април 2020 г., когато се очаква да бъде финализиран след ратификация от страните членки и Македония.", "date": "2018.08.21", "title": "Македония има 18 месеца, за да покрие условията за НАТО"}
{"url": "https://news.bg/curious/izvesten-rapar-bil-v-samoleta-spukal-gumi-pri-izlitane.html", "text": "Известният рапър Пост Малоун бил в самолета, спукал две гуми при излитане. Това разкрива в. \"Дейли мейл\".Таблоидът уточнява, че частният джет всъщност е спукал две гуми. Това е станало по време на излитане от малко летище в Ню Джърси.Федералната администрация в САЩ за въздухоплаване съобщава, че пилотът на реактивния самолет \"Гълфстрийм\" е съобщил за спукването на двете гуми по време на излитане.Веднага след инцидента машината била пренасочена да извърши аварийно приземяване на летището в Масачузетс. Преди това пилотът кръжал около половин час, за да може да изгори и изхвърли ненужното гориво, за да избегне по-тежък инцидент при кацането.Приземяването било успешно и рапърът Пост Малоун заедно с 15-чления му екипаж са в безопасност.Самолетът е бил с полет до летище Лутън в Лондон. Пост Малоун е летял за Великобритания, след като грабна наградата за най-добра песен в Ню Йорк за парчето му \"Rockstar\".На Острова Пост Малоун има участия във фестивалите в Лийдс и Рединг.", "date": "2018.08.21", "title": "Известен рапър бил в самолета, спукал гуми при излитане"}
{"url": "https://news.bg/curious/dzheyms-bond-shte-raboti-s-nov-rezhisyor.html", "text": "Новият филм за Джеймс Бонд ще има нов режисьор, пише АП.Това става възможно, след като Дани Бойл няма да е режисьор. Той е напуснал проекта заради творчески различия.25-ият филм за Джеймс Бонд трябва да има премиера в САЩ на 8 ноември догодина. Снимките трябва да започнат през декември.", "date": "2018.08.21", "title": "Джеймс Бонд ще работи с нов режисьор"}
{"url": "https://news.bg/crime/bivshiyat-zam-kmet-na-mladost-bilyana-petrova-ostava-v-aresta.html", "text": "Спецсъдът отхвърли искането на бившия заместник-кмет на столичния район \"Младост\" - Биляна Петрова да излезе от ареста, съобщи БНР.Магистратите сметнаха, че въпреки здравословните си проблеми, разследваната за корупция Петрова може да се лекува и под стража. За това си решение те се позоваха на съдебномедицинската експертиза.Според д-р Адриана Русева, заболяванията на Петрова не изискват болничен престой. Лекарката е прегледала бившия заместник-кмет и е осигурила личен преглед на Петрова при още специалисти.Защитата на бившият зам.-кмет на столичния район \"Младост\" реагира веднага, че вещото лице е изследвало и въпроси, които не са му възложени от съда и прави изводите си без изобщо да се е запознала с условията в ареста.Според магистратите фактът, че е имало консултации с още медици е проява на висок професионализъм.Докато защитата на Петрова искаше свободата й, обвиняемата Биляна Петрова се разплака. Защитата й изтъкна, че тя не е участвала в корупционна схема с кметицата на \"Младост\" Десислава Иванчева и бившия районен кмет Петко Дюлгеров за изнудването на бизнесмена Александър Ваклин.Съдът даде почивка, след което обяви, че Биляна Петрова остава под стража - решение, което тя може да обжалва пред Апелативния специализиран съд.Припомняме, на 17 април 2018 г. кметът на столичния район \"Младост\" Десислава  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че . Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева. Самата Десислава Иванчева заяви, че случващото се е репресия.На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда . Решението беше обжалвано пред Апелативният специализиран съд.Според кметицата на \"Младост\" обаче е на мнение, че кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".На 1 август бившата кметица Десислава , окована с белезници и на краката. Заедно с нея е прегледана и Петрова.", "date": "2018.08.21", "title": "Бившият зам.-кмет на \"Младост\" Биляна Петрова остава в ареста"}
{"url": "https://news.bg/crime/izzeha-77-telefona-za-okolo-4200-lv-na-kapitan-andreevo.html", "text": "Митничари откриха контрабандни телефони в лек автомобил с българска регистрация на ГКПП Капитан Андреево, съобщи Агенция Митници.Автомобилът преминава през граничния пункт на 15 август от България за Турция.Шофьорът и неговият спътник, български граждани, заявили, че не пренасят вещи или ценности, подлежащи на деклариране.При направената проверка са открити специално пригодени тайници, в двете предни греди на автомобила. Там са намерени 77 мобилни телефона Samsung за около 4200 лева.Мобилните телефони са задържани.На шофьора на автомобила - 29-годишен ямболия, са съставени два акта - за наличието на тайник и за пренасянето на стоки без разрешително.", "date": "2018.08.21", "title": "Иззеха 77 телефона за около 4200 лв. на Капитан Андреево "}
{"url": "https://news.bg/politics/kakva-otgovornost-za-chuzhd-izbor-da-poema-se-pita-borisov.html", "text": "Каква политическа отговорност да понасям за КФН, избран и контролиран от парламента. Такъв въпрос зададе премиерът Бойко Борисов от парламентарната трибуна на народното събрание на извънредното заседание днес.Той също така изрази учудването си, че изобщо представители на правителството са повикани в парламента при положение, че Комисията по финансов надзор е изцяло под шапката на парламента. По думите на Борисов, той, Томислав Дончев, Владислав Горанов са дошли единствено и само от уважение.Борисов отрече каквато и да е политическа връзка с КФН. От думите му стана ясно, че от години не се е чувал и виждал с Ралица Агайн, а едва вчера е направил среща с шефа на КХН Карина Караиванова - когато е настанала кризата.Според премиера България има сериозни проблеми със застраховането и като пример той посочи застраховането коли, които карат с българска регистрация в чужбина. Борисов пита логично ли е 42% от катастрофите да са с български табели и коментира, че според него всички, които говорят днес, не са експерти, а материята е изключително специфична и сложна.Премиерът Борисов заяви, че вече е възложил на полицейските аташета да влязат във връзка и да сравнят броя на актовете на полицейските служби в другите държави.Оставката не ни решава кардиналните въпроси, заяви още премиерът и предложи създаването на работна група с представители на всички политически партии. За да се платят парите на тези 200 000, трябва да се знае от къде ще се вземат тези пари и както кризи ще се потушават, посочи Борисов.", "date": "2018.08.21", "title": "Каква отговорност за чужд избор да поема, се пита Борисов"}
{"url": "https://news.bg/world/nyama-signali-kndr-da-e-prekratila-yadrenata-programa-predupredi-maae.html", "text": "Международната агенция за атомна енергия (МААЕ) съобщи, че няма индикации ядрените дейности в КНДР да са прекратени, въпреки че Пхенян обеща ядрено разоръжаване на Корейския полуостров, информира АФП.\"Продължаващото и допълнително развитие на ядрената програма на КНДР и съответните изявления на КНДР са причина за голямо безпокойство\", се казва в доклад на международната агенция.Допълва се, че тъй като агенцията не може да извърши проверка в Северна Корея и информацията й за ядрената програма е ограничена, докато допълнителни ядрени дейности се осъществяват в страната, това знание продължава да става все по-оскъдно.По-рано този месец Пхенян отхвърли поискан от САЩ график за ядрено разоръжаване. Предложението на Вашингтон е КНДР да предаде 60-70% от ядрените си бойни глави в рамките на следващите 6-8 месеца.", "date": "2018.08.21", "title": "Няма сигнали КНДР да е прекратила ядрената програма, предупреди МААЕ"}
{"url": "https://news.bg/world/shvedski-iztrebitel-gripen-padna-sled-sblasak-s-ptitsi.html", "text": "Шведски изтребител Jas 39 Gripen (Грипен) се разби в южна Швеция след сблъсък с ято птици. Пилотът не е пострадал, съобщиха от Въоръжените сили на Швеция, цитирани от РИА Новости.\"Във вторник сутринта, приблизително към 09:45 Jas 39 Gripen се вряза в ято птици, летящо до флотилията изтребители Ф17 в провинция Блекинг\", се казва в съобщението за пресата.По информация на военното ведомство, пилотът е успял да катапултира. Той е добре и е транспортиран за преглед в болница. Изтребителят е паднал в гора.Шведската информационна агенция ТТ информира, че от производителя на изтребителя - шведската компания Saab, все още не са коментирали случая.По данни на шведското транспортно управление ежегодно в страната се случват около 400 инцидента, когато самолетите се врязват в птици.\"Близкият контакт с птиците става доста често, имайки предвид, че самолетът се среща с птици или птици кацат на пистата, но е необичайно самолет да пострада толкова силно\", заяви пред ТТ ръководителят на аналитичния отдел на транспортното управление Шарлот Билгрен.Военният министър на Швеция Петер Хултквист не коментира техническото състояние и надеждността на системата на падналия самолет и не очаква резултати от разследването на инцидента.Припомняме, на  на нов тип изтребител за българските военновъздушни сили, е предпочела Грипен.Дни по-рано - , производител на шведските изтребители, са заявили очакването си за разговори с българското правителство във връзка с откритата процедура за избор на нов изтребител.На  за придобиването на нов тип боен самолет.Временната парламентарна комисия за изтребителя предлага на Министерство на отбраната да промени проекта за инвестиционен разход по проекта за придобиване на нов боен самолет.В проекта трябва да се отстранят неяснотите и съмненията за ограничителни изисквания към основните варианти за реализация, свързани със схемата за плащане. Освен това  за реализация на проекта на база на офертите, постъпили след изпращането през декември 2016 на \"искането за предложение\".След това  на сключването на договор за производство на изтребители за нашата армия, оскъпява поръчката.", "date": "2018.08.21", "title": "Шведски изтребител \"Грипен\" падна след сблъсък с птици"}
{"url": "https://news.bg/crime/mitnicharite-na-lesovo-hvanaha-blizo-500-kutii-tsigari-kontrabanda.html", "text": "Митничари от ГКПП \"Лесово\" хванаха 470 кутии контрабандни цигари, съобщиха от Агенция \"Митници\".Заловената контрабандна стока е намерена в тайници в две превозни средства - товарни автомобили, влизащи в страната от Турция.Първият камион е спрян за проверка на 19 август, около 17 часа. Автомобилът бил с румънски регистрационен номер, управляван от румънски гражданин. Превозното средство е селектирано за проверка от екип на митническа мобилна група.При проверката с рентгенова апаратура и последвалия физически контрол митническите служители откриват в тавана на шофьорската кабина укрити 230 кутии цигари без акцизен бандерол.Други 240 кутии контрабандни цигари са открити в пригоден като тайник метален резервоар за въздух в товарен автомобил с турски регистрационен номер.Камионът, управляван от турски гражданин, е пътувал от Турция за Полша през България и е пристигнал на \"Лесово\" на 11 август.Екип на митническа мобилна група установява при оглед на влекача и полуремаркето, че един от металните резервоари за въздух е преправян и може да се отваря чрез допълнително изработена резба.От металния резервоар тайник са иззети 240 кутии цигари без акцизен бандерол.Срещу двамата водачи са съставени актове за установените митнически нарушения.", "date": "2018.08.21", "title": "Митничарите на \"Лесово\" хванаха близо 500 кутии цигари контрабанда"}
{"url": "https://news.bg/world/turtsiya-poluchava-ruski-s-400-prez-2019-g.html", "text": "Русия ще започне да доставя зенитно-ракетен комплекс С-400 на Турция от 2019 г., съобщава Интерфакс, цитирайки държавния износител Рособоронекспорт, предаде \"Ройтерс\".САЩ са изключително обезпокоени от плановете на Турция да се сдобие с руската система, тъй като представлява риск за сигурността на няколко американски оръжия, използвани от Анкара, включително изтребители Ф-35.От Рособоронекспорт също казаха, че ще започнат да използват местни валути при споразумения с чуждестранни търговски партньори вместо щатски долари.През декември 2017 г. Турция официално сключи договор с Русия за закупуване на С-400 за 2,5 милиарда долара.С-400 (НАТО: SA-21 Growler) е модернизирана версия на С-300. Системата влезе на въоръжение през април 2007 година, първият комплекс С-400 беше разгърнат през август 2007 година. Комплексът е създаден от \"Алмаз-Антей\". Такива комплекси има разположени в района на Москва, Калининград и в Източния военен окръг. Зенитно-ракетният комплекс може да поразява до 36 самолета с обсег на действие 150 километра. Системата също може да поразява балистични ракети и всички модерни въздушно-космически цели на дистанция до 400 километра и на височина 27 км.", "date": "2018.08.21", "title": "Турция получава руски С-400 през 2019 г. "}
{"url": "https://news.bg/world/es-mozhe-da-provede-izvanredna-sreshta-za-brekzit.html", "text": "Европейският съюз може да проведе извънредни разговори за Брекзит през ноември, за да обсъдят всяко споразумение, което може да бъде сключено с Обединеното кралство, обявиха дипломати от блока, цитирани от световни агенции.ЕС ще проведе планирана среща на върха през октомври, но крайният срок вероятно ще бъде пропуснат.Великобритания ще напусне ЕС през март 2019 г.\"\", каза високопоставен дипломат пред \"Ройтерс\".Главният преговарящ на ЕС за Брекзит Мишел Барние ще проведе среща с британския министър за Брекзит Доминик Рааб по-късно днес.Междувременно външният министър на Великобритания Джереми Хънт заяви, че е възможно Обединеното кралство да напусне без сделка, но това би било \"голяма геостратегическа грешка\" за Европа.", "date": "2018.08.21", "title": "ЕС може да проведе извънредна среща за Брекзит"}
{"url": "https://news.bg/crime/chetiri-nepalnoletni-otkradnaha-kola-v-rusensko.html", "text": "Полицаите в Русе установиха извършителите на кражба на лек автомобил в град Сливо поле.Става въпрос за четири непълнолетни момчета.Полицаите започнали работа по случая, след като късно в неделя в Районното управление в Сливо поле е подаден сигнал за откраднат автомобил. Подателят казал, че е оставил колата си по-рано през деня на брега на река Дунав, в местността \"Сливополски водопой\", в землището на Сливо поле.Мъжът казал, че оставил колата си в незаключена, а ключът на автомобила бил между двете предни седалки.Униформените започнали разследване. Полицаите намерели колата изоставена в землището на града - на един километър от улица \"Детелина\". Колата била на асфалтов път, водещ към помпена станция.След това полицаите установили, че липсва радиото на колата.В хода на действията органите на реда установили извършителите - четири непълнолетни момчета, на 15, 16 и 17-годишна възраст.Единият 16-годишен върнал на полицаите откраднатото радио.Работата по случая продължава.", "date": "2018.08.21", "title": "Четири непълнолетни откраднаха кола в Русенско"}
{"url": "https://news.bg/world/na-pat-sme-da-prekratim-izraelskata-blokada-opovesti-liderat-na-hamas.html", "text": "Лидерът на Хамас Исмаил Хания заяви, че краят на наложената преди повече от десетилетие блокада на Израел над Ивицата Газа е \"близо\" на фона на интензивните преговори за примирие, информира АФП.Непреките преговори между Хамас и Израел с посредничеството на Египет и ООН включват обсъждане облекчаване на блокадата.Пред хиляди палестинци по време на молитви във връзка с Курбан байрам лидерът на групировката не спомена директно възможността за примирие, за което съобщават израелски и палестински медии през последните седмици.\"\", каза Хания, имайки предвид протестите на границата с Израел през последните месеци.\"Ние сме на път да прекратим тази несправедлива блокада над Газа\", закани се той.Двама палестинци бяха убити по време на протести в петък. Така броят на загиналите от израелски огън в Газа достигна до 171 души от началото на демонстрациите на 30 март. Един израелски войник е убит от палестински снайперист.Израелски медии спекулират, че споразумението може да включва облекчаване на блокадата над Газа в замяна на спокойствие по границата и връщане телата на двама войници, убити през 2014 г. Тел Авив също иска да бъдат върнати двама израелци, които са държани от Хамас.", "date": "2018.08.21", "title": "На път сме да прекратим израелската блокада, оповести лидерът на Хамас"}
{"url": "https://news.bg/politics/deputatite-zadalzhiha-kfn-s-doklad-po-kazusa-olimpik.html", "text": "Комисията по финансов надзор да внесе доклад за действията си по отношение на кипърското застрахователно дружество \"Олимпик\", което фалира и остави близо 200 000 български граждани без задължителната застраховка \"Гражданска отговорност\". Парламентът гласува предложението, направено от ГЕРБ, като преди това отхвърли предложението на опозицията в лицето на БСП.Предложението бе подкрепено от 107 депутати, 5 гласа \"против\" и 57, които гласуваха \"въздържал се\".Срокът за внасянето на доклада е 7 септември 2018 г.Докладът трябва да обхваща всички действия на комисията от момента на стъпването на застрахователното дружество на българския пазар до 17 август 2018 г., когато застраховките на българските граждани бяха прекратени.Докладът трябва да съдържа информация и за собствеността на компанията, направените вноски в Гаранционния фонд, както и информация за актуалното състояние на фонда.Депутатите възложиха и на министъра на финансите Владислав Горанов да проучи всички възможности в българското, европейското и международното законодателство за своевременното възстановяване на сумите на засегнатите лица и гарантирането на техните права.Припомняме, че днес депутатите се  по казуса с фалиралото застрахователно дружество \"Олимпик\" и заради срива в Търговския регистър. Пред депутатите зам.-шефът на КФН , която депутатите приеха като морален акт, макар и повечето от изказванията да не визираха вина в КФН.Министърът на финансите , че парите, внасяни в Гаранционния фонд за застраховката \"Гражданска отговорност\", са на хората, които са се застраховали, т.е. на българските граждани. \"Ако решим с тези пари да покрием риска на ЗК \"Олимпик\", ще ощетим българския данъкоплатец\", каза в парламента министърът на финансите Владислав Горанов. ", "date": "2018.08.21", "title": "Депутатите задължиха КФН с доклад по казуса \"Олимпик\""}
{"url": "https://news.bg/world/moskva-i-tsar-s-voenen-dogovor-mesets-sled-ubiystvoto-na-trima-ruski-zhurnalisti.html", "text": "Москва и Централноафриканската република (ЦАР) подписаха споразумение за военно сътрудничество по-малко от месец след убийството на трима руски журналисти в африканската държава, информира АФП.Журналистите Кирил Радченко, Александър Расторгуев и Орхан Джемал бяха убити в африканската страна в края на миналия месец. Те са подготвяли материал за групата \"Вагнер\" - компания, която изпраща руски наемници в горещи точки като Сирия и Украйна. Организацията е описвана като армията на Москва в сянка.Руският военен министър Сергей Шойгу и африканският му колега се подписаха под документ в кулоарите на международния военнотехнически форум \"Армия-2018\" до Москва.Споразумението \"ще помогне за укрепване на връзките във военната сфера\", обяви Шойгу.", "date": "2018.08.21", "title": "Москва и ЦАР с военен договор месец след убийството на трима руски журналисти"}
{"url": "https://news.bg/world/napadatelyat-s-nozh-v-ispaniya-bil-homoseksualist-i-samoubiets.html", "text": "Убитият мъж, опитал се да нападне испански полицейски участък, е бил хомосексуалист, който е искал да се самоубие.Това разкри източник, свързан с разследването, информира АФП. Информацията се основава на показания на съпругата на нападателя.29-годишният алжирец Абделуабаб Таиб нападна полицейски участък в град Корнелия в Каталуния.Властите разглеждат инцидента като \"терористична атака\", въпреки че източникът, който отказва да разкрие самоличността си, отбеляза, че \"изглежда, че няма признаци за джихадизъм\".Представителят добави, че съпругата на Таиб, испанка, която е приела исляма след запознанството им, е съобщила пред полицията, че той наскоро е разкрил, че е хомосексуалист.\"Тя каза, че го е оставила и че той е разкрил, че е хомосексуалист, и че той е бил разтревожен как това ще пасне с мюсюлманската религия\", добави източникът.Според представителя тук става въпрос за опит за самоубийство.Но регионалният вътрешен министър заяви пред испанско радио, че към момента разглеждат случая като терористична атака.", "date": "2018.08.21", "title": "Нападателят с нож в Испания бил хомосексуалист и самоубиец"}
{"url": "https://news.bg/politics/na-bsp-ne-stiga-ostavkata-na-ralitsa-agayn.html", "text": "От БСП настояват за оставките на цялото ръководство на Комисията за финансов надзор (КФН). Това обяви червеният депутат Румен Гечев на брифинг в Народното събрание по време на извънредното заседание на парламента.Днес е ден на абдикация на българските институции, управлявани от ГЕРБ и техните сателити. Основният проблем е не, че са излъгани толкова много хора, а че за пореден път виждаме, че българските институции не си изпълняват задълженията.Той припомни, че от 2016 г. КФН има абсолютно всички права и инструменти да пита, да проверява и разпитва, да получи информация затова кой е собственик на фалиралото кипърско застрахователно дружество \"Олимпик\", какви са реалните му активи, при какви условия оперира в България и защо са изнесени близо 150 милиона лева от България.\"През 2009 г. при управлението на ГЕРБ фирмата е регистрирана. Какво се оказва обаче, собственикът е някакъв испанец, който има фирма в Люксембург, която пък държи акциите в Кипър, а фирмата в Кипър няма нито една продадена полица в кипърската държава\", възмути се Гечев и добави, че единствената страна, в която оперират е България.Срив на българските институции, подценяване и не-защитата на интересите на българските граждани е едно извиване на ръце, смята социалистът и посочи, че от столетницата имат поредица от въпроси, които смятат да зададат тази есен. Едни от тях са - защо институциите, които управляват, не са във форма и защо позволяват да бъде ограбвана българската икономика.Всички от КФН трябва да си понесат отговорността с подаване на оставки, като честни и морални хора, призова Гечев.\"За пореден път български регулатор се проваля, а твърдят, че си е свършил работата. Не може случаят с \"Олимпик\" да приключи само с оставката на Ралица Агайн\", заяви и народният представител Жельо Бойчев.Той подчерта, че от началото на дейността на това дружество на българския пазар, има много сигнали до службите и до прокуратурата. \"Това е най-малкото, за да се поиска информация за дружеството\", подчерта той. Според него информацията е много разнопосочна и всички се оправдават с европейското законодателство, което не ни позволявало да решим проблема.Бойчев се противопостави на тази теза с това, че в Народното събрание е приет Кодекс за застраховането, в който много ясно са разписани отговорностите и задълженията. \"КФН е органът, който ежедневно трябва да знае състоянието на застрахователния пазар, да го докладва и взима съответните мерки\", подчерта Бойчев.Той посочи текст от Кодекса за застраховане, според който текущият надзор върху застрахователите и презастрахователните компании се осъществява от Комисията и от зам.-председателя. \"Ако председателят на Комисията каже, че не знае за тези случаи и няма информация, единственото, което може да направи е да стане и да си тръгне - мястото й не е там\", категоричен е Жельо Бойчев.Георги Търновалийски коментира, че КФН е независим орган, който се отчита единствено пред Народното събрание. След промените в Закона за КФН, е имал възможност освен независимостта си, да си определят и заплати в размери такива, каквито те поискат, които да са не по-ниски от заплатите, които те контролират, обясни социалистът.Огромни са отговорностите на КФН и днес трябва да се отчетат затова, което правят, поясни той и добави, че те получават достатъчно да работят на нивото, на което трябва.", "date": "2018.08.21", "title": "На БСП не стига оставката на Ралица Агайн"}
{"url": "https://news.bg/politics/borisov-uveren-che-targovskiyat-registar-shte-raboti-do-kraya-na-sedmitsata.html", "text": "Възстановена е базата данни на Търговския регистър до 6 юни 2018 до 12 часа, а сега вече и към 17 юли 2018 тг. В ход е възстановяване на данните за август. Това заяви премиерът Бойко Борисов в парламента по време на извънредното заседание, свикано по искане на БСП заради срива на Търговския регистър и фалита на застрахователното дружество \"Олимпик\".Премиерът отчете, че успешно се изтеглят данните от дефектиралите дискове и е възстановена и информацията за Годишните финансови отчети.Проблемите бяха ясни още първите 24 часа след срива на базата данни, заяви Борисов в отговор на въпроси на депутата от БСП Крум Зарков: \"Как се стигна до срива в ТР? Каква е причината за него.\"Зарков попита и кои са отговорните лица (за срива на ТР - б.р.) и има ли опит с оставката на шефа на Агенцията по вписванията Зорница Даскалова те да бъдат прикрити\", но не получи ясен отговор.Резервните копия се съхраняват в самата администрация. Наличието на резервно копие е от ключово значение, каза Борисов.Борисов описа какво е станало при срива на Търговския регистър. Към 10 август са предявени действия за възстановяване. Пренареждат дисковете в конфигурацията успешно, но базата данни не ги чете, обясни премиерът как се е стигнало до срива на мащабната база данни. Според него е потърсена помощ от всички фирми, поддържащи данните, както и външни консултанти. И от Япония сме довели специалист, защити се Борисов като допълни, че и от компанията, производител на устройствата, са изпратени специалисти.Първият доклад от IT специалисти показва, че има хардуерен срив на базата данни на Търговския регистър и е задействан е авариен план. Сформиран е щаб с участието на ДАНС, ДАЕУ и др. експерти. Предприема се възстановяване на базата данни и от ленти, заяви Борисов.\"И трите направления стъпват за стриктни срокове за възстановяване. Кризата е преодоляна\", твърди премиерът.Той обеща, че усилията по възстановяване на базата данни няма да спрат в сряда. Помолиха натиска върху специалистите да не е толкова голям, заяви той.Премиерът отчете, че правосъдното министерство е било предупредено за потенциални проблеми от 26 септември 2017 г. с аналитичен доклад. Препоръчани са стабилни мерки, които преповтарят одита от Информационно обслужване. Агенцията по вписвания е сключила договор с Телеринг. Парите за изпълнение на тези мерки са осигурени в края на 2017 г., каза Борисов.По думите му, до 31 август административните органи трябва да разработят процедури за данни и регистри. Ще се работи за защита на данни и регистри за критичната инфраструктура - надграждане на съществуващата инфраструктура, поддържане на резервни копия и увеличаване персоналния капацитет на единната информационна съобщителна мрежа и разработване на административните органи по процедури.От Държавната агенция за електронно управление (ДАЕУ) до 3 септември трябва да анализират потенциалните рискове и на свързаността на първичните регистри, обясни премиерът.Той предупреди, че сега сривът е заради скапване на дисковете, но ще бъдем подложени и на хакерски атаки. Приемам вината, важното е да не допуснем срив в други системи. Имаше разработка \"Червей\", бяха се опитали информацията да преточат на още един диск. Това е моментът да се защитим от подобни зловредни влияния в бъдеще, каза Борисов на финала на своето изказване.Малко след това премиерът беше призован от депутат на БСП да остане в залата. \"Аз съм в залата от един часа (следобед), а вие давахте трибунка\", отговори Борисов, като се възмути от това, че докато дискусията тече, депутатите от БСП дават брифинг за журналистите, а след това искат отговори, които вече са прозвучали в пленарна зала.Минута след като премиерът Бойко Борисов си тръгна от пленарната зала, за да даде изявление пред журналистите, лидерът на БСП Корнелия Нинова започна с думите, че тъкмо е щяла да го похвали, че е останал толкова дълго в парламента и той си е тръгнал.Нинова зачете конкретни неща от управленската програма на ГЕРБ и обвини управляващата партия, че не ги спазва. Излъгахте българските избиратели. Никой не каза на българското общество и на българските граждани колко загуби българският бизнес, загуби ли хазната от срива на Търговския регистър. Това трябваше да е днешното обсъждане, допълни Нинова.Лидерът на опозицията очаква, че когато стигне в МС премиерът ще уволни шефа на Инспектората към министерството на правосъдието, който е оневинил шефа на Агенцията по вписванията. Това стана ясно от изказването на правосъдния министър Цецка Цачева, че е имало доклад, който е сигнализирал за нередности в Агенцията по вписванията, но от Инспектората са обяснили, че няма проблем.Смятам, че има два големи проблема и те са съществени за системите в България. Първият е липсата на доверие. Вторият - който и да ви критикува, вие го нарочвате за саботьор, обобщи Нинова.Хората не ви вярват. Единственото решение на основните проблеми в държавата щеше да бъде, ако Борисов бе хвърлил оставката на правителството, каза лидерът на опозицията.Вицепремиерът Томислав Дончев, който заедно с правосъдния министър Цецка Цачева бе доведен в пленарна зала от премиера, видя грешката в срива на Търговския регистър (ТР) в технически дефект или лоша конфигурация на системата.Самото записващо устройство, което е носителят на информация, е съхранено и не е изгоряло. Дори и да не се беше съхранила информацията, Търговският регистър има електронен архив, с който записите отново щяха да бъдат възстановени, отбеляза Дончев.Виновни за случилото се има и те ще понесат своята отговорност, категоричен бе той и добави, че трябва да отделят повече средства за киберсигурност и електронно управление.Припомняме, че  във вторник, 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 16 август бившият вече директор на Агенцията по вписванията Зорница Даскалова заяви че няма засега намерение да подава оставка, а като определение за кризата каза: \"\"На следващия ден - 17 август, се състоя . Срещата не бе оповестена предварително, като и до този момент няма яснота по темите на разговора.Вчера премиерът  на Агенцията по вписванията заради продължаващия от 10 август срив на Търговския регистър. Борисов обаче заяви, че смяна на ръководството и уволнения няма да има, докато кризата не се овладее.Въпреки изказаните опасения и критики и до този момент няма ясна информация на какво се дължи срива в най-важния за функционирането на икономиката регистър. , като това включва и вина по неизпълнение на задължения и отговорности.От \"Правосъдие за всеки\" настояха  за ситуацията.", "date": "2018.08.21", "title": "Борисов уверен, че Търговският регистър ще работи до края на седмицата"}
{"url": "https://news.bg/politics/rumen-petkov-chu-samo-populizam-za-izvanrednoto-zasedanie-na-ns.html", "text": "Председателят на ПП АБВ определи случая с \"Олимпик\" като провал на министъра на финансите Владислав Горанов и провал на парламента заради демонстрацията на безгрижие по въпрос, който засяга повече от 200 000 български граждани, съобщиха от пресцентъра на АБВ.Председателят на партията заяви, че днешното извънредно заседание на парламента по казуса за срива на Търговския регистър е връх на популизма.\"ГЕРБ и БСП ще се замерят с квалификации кой виновен и кой най-виновен\" , категоричен е председателят на АБВ.На пресконференция той припомни, че ПП АБВ призова за оставката на изпълнителният директор на Агенцията по вписванията Зорница Даскалова и я получи.\"Изводът на АБВ е, че назначението на Габриела Козарева не вещае нищо добро за Агенцията, тъй като тя не е неподготвена за такова изключително тежко звено\", подчерта Петков.Той припомни също, че партията още преди месеци е обърнала внимание на проблемите в Агенцията. По думите му нито един народен представител не е реагирал тогава.Петков каза още, че фирмата, която се занимава с поддръжката на регистъра - \"Лирекс\", има оперативни проблеми, но на този факт също не е обърнато внимание от страна на Агенцията по вписванията.\"Новоназначеният директор на Агенцията е със зашеметяваща неколкомесечна биография на ръководител в Министерството на спорта, в Агенцията за насърчаване на малките и средни предприятия и сега оглавява такъв ключов сектор\", наблегна председателят на АБВ.Петков изрази смущение от факта, че в Народното събрание няма внесено нито едно решение, свързано с дискусията по Агенцията.\"Няма експертна оценка нито по катастрофата в Агенцията по вписванията, нито по катастрофата с фалита застрахователната компания \"Олимпик\"., коментира още Румен Петков и допълни, че Комисията за финансов надзор излъчва противоречива информация за начина на обезщетяване.Припомняме, по-рано днес от  в различните управителни тела и сектори на управление, бордове и съвети на директори.Според тях това може да стане чрез законодателни инициативи, промени в Търговския регистър и създаване на ясни критерии за работата на държавните предприятия.", "date": "2018.08.21", "title": "Румен Петков чу само популизъм за извънредното заседание на НС"}
{"url": "https://news.bg/society/maya-manolova-iska-pomosht-ot-kolegata-si-v-kipar.html", "text": "Общественият защитник Мая Манолова поиска съдействие по казуса с фалита на застрахователна компания \"Олимпик\" от Павлос Йоану - финансов омбудсман на Република Кипър. Отнемането на лиценза на компанията оставя без застраховка близо 275 000 български шофьори, припомниха от администрацията на омбудсмана.Манолова обръща внимание на Йоану, че сънародниците ни са поставени в патовата ситуация. Те трябва втори път да сключат застраховка \"Гражданска отговорност\" при нов застраховател и то в кратки срокове.\"Всички претенции към застрахователната компания - за възстановяване на суми по прекратените полици за неизтеклата част от договорите и обезщетения по настъпили застрахователни събития по задължителната застраховка \"Гражданска отговорност\", следва да се предявят съгласно законодателството на Република Кипър\", пише в писмото си до своя кипърски колега Манолова.Според Кодекса за застраховането ЗК \"Олимпик - клон България\" като член на Съвета на Гаранционния фонд е имал задължението да внася определена вноска. В същото време няма предвиден обезпечителен фонд у нас, който да гарантира вземанията по застраховките при несъстоятелност на застраховател със седалище в държава-членка на ЕС. Такъв е случаят с кипърската \"Олимпик\".Според Манолова, която е бивш депутат, твърди, че законодателството в областта на застраховането съдържа съществени пропуски и не защитава достатъчно застрахованите лица фалит на застрахователи от държава - членка на ЕС. Казусът е и за откриване на клон на територията на друга такава.\"Като омбудсман, призван да защитава правата на българските граждани, съм силно обезпокоена и от липсата на ясна и подробна информация за това по какъв начин те ще могат да защитят икономическите си интереси\", пише още Мая Манолова.Българският защитник призова своя кипърски колега да съдейства при решаване на споровете на шофьорите, застраховани в ЗК \"Олимпик\" за изплащане на обезщетения и премии по автоматично прекратените договори. Тя очаква да бъдат посочени необходимите действия и ред според кипърското законодателство за предявяване на претенциите.Припомняме, над  заради фалита на кипърското застрахователни дружество \"Олимпик\". Българите са заставени от родните закони да сключат нова полица с друго дружество . От МВР обявиха, че ще дадат  на водачите, които са \"изгорели\" от фалита на дружеството. Ако пътните полицаи установят водач с полица към \"Олимпик\", \"в първите няколко дни\" те само ще предупреждават, без да пишат сурови актове.Вчера министър-председателят Бойко Борисов заяви, че държавата ще помогне с каквото може на ужилените от фалита на \"Олимпик\". Премиерът заяви и че днес ще свика  надзор по казуса \"Олимпик\".", "date": "2018.08.21", "title": "Мая Манолова иска помощ от колегата си в Кипър"}
{"url": "https://news.bg/world/kim-chen-un-razkritikuva-zaspaloto-zdraveopazvane.html", "text": "Лидерът на КНДР Ким Чен-ун разкритикува здравеопазването на страната, информира държавната агенция KCNA, цитирана от АФП.Той нарече отговорните чиновници \"много бездейни и безотговорни\".Северна Корея, засегната от международни санкции на ООН заради ядрената и ракетна програма, страда от хроничен недостиг на храна и неадекватна здравна грижа. Болниците изпиват липса на лекарства, техника и медицински персонал.Докато Пхенян редовно твърди, че желанието на страната е да предостави по-добър живот на хората, Ким осъди здравната система по време на посещение във фабрика за медицинска техника.Някои сектори \"направиха забележителен скок напред през последните години\", коментира Ким, но \"общественото здравеопазване никога не го е правило и става все по-пасивно\".Той добави, че Корейската работническа партия е подчертала необходимостта от подобряване на здравните услуги, но \"официалните лица са много бездейни и безотговорни\". Според него отговорните \"спят много дълъг период\".\"Някои животни спят зимен сън само веднъж на година, но здравният сектор е заспал от години\", изтъкна Ким Чен-ун.", "date": "2018.08.21", "title": "Ким Чен-ун разкритикува „заспалото” здравеопазване"}
{"url": "https://news.bg/world/18-mesetsa-zatvor-za-indoneziyka-oplakala-se-zaradi-shumen-ezan.html", "text": "В Индонезия осъдиха жена на 18 месеца затвор за оплакване заради силния звук на колоните, използвани за езана (призива за молитва), информира АФП.Това е поредната присъда след нарушаване на спорен закон за богохулство.44-годишната Мейлиана, етнически китайски будист, беше призната за виновна по обвинения в обида към исляма, след като поискала от джамията в квартала й да намали звука, защото е бил много силен и е имала болки в \"ушите\".На архипелага има около 800 000 джамии, които по пет пъти на ден в големите и малки градове призовават за молитва.Днешната присъда вероятно ще увеличи страховете, тъй като умереният ислям в Индонезия е подложен на атака от все по-влиятелни ислямски радикали.Съдът в град Медан на остров Суматра обяви, че коментарите на жената преди две години са довели до безредици, при които разгневени мюсюлмани разграбили будистки храмове. Някои етнически китайци в региона избягали от страх.Адвокатът на осъдената обяви, че ще обжалват решението.", "date": "2018.08.21", "title": "18 месеца затвор за индонезийка, оплакала се заради шумен езан"}
{"url": "https://news.bg/world/rusiya-obvini-velikobritaniya-che-se-opitva-da-diktuva-politika-na-es-i-sasht.html", "text": "Министърът на външните работи на Русия Сергей Лавров обвини Великобритания, че се опитва да принуди ЕС и САЩ да водят враждебна към Москва политика с налагане на допълнителни санкции, информира \"Ройтерс\", позовавайки се на местни медии.\"Призивът на Великобритания към съюзниците си да засилят санкциите срещу Русия след инцидента в Солсбъри се базира преди всичко на арогантност на Обединеното кралство, тъй като се опитва да наложи политиката си върху други държави\", подчерта Лавров.По-рано днес външният министър на Обединеното кралство Джереми Хънт призова за допълнителни санкции срещу Русия заради отравянето на Сергей и Юлия Скрипал през март, както и заради анексирането на Крим. По-късно днес Хънт ще говори на събитие във Вашингтон.\"Нашите британски колеги имат доста високо мнение за себе си\", каза Лавров след разговори със сръбския си колега в град Сочи.\"Държава, която напуска ЕС в рамките на Брекзит, се опитва да диктува външна политика на самия Европейски съюз. И сега се оказа, че Лондон иска да диктува външната политика за Русия във Вашингтон\", продължи руският дипломат нападките си.По думите му Москва многократно е предлагала да преговаря с Обединеното кралство и да обсъдят въпросите от двустранен характер, но винаги е получавала надменен отрицателен отговор. Според Лавров руското предложение остава в сила.", "date": "2018.08.21", "title": "Русия обвини Великобритания, че се опитва да диктува политика на ЕС и САЩ"}
{"url": "https://news.bg/politics/na-borisov-mu-omraznalo-da-ugazhda-na-bsp-s-predsrochni-izbori.html", "text": "\"За да им угаждаме през шест месеца да правим в България предсрочни парламентарни избори - ще е прецедент.\" Така премиерът Бойко Борисов коментира в кулоарите на парламента  от пленарна зала.Припомняме, Гечев в края на изказването си по темата \"Олимпик\" изказа своята убеденост, че оставките покрай скандала няма да останат на ниво КФН и пожела успех на опонентите си от ГЕРБ в предсрочните парламентарните избори.Запитан как би коментирал тези пожелания, премиерът отбеляза, че той много пъти им е правил парламентарни избори, че даже и пресконференции е давал след тях.Борисов отсече и че не иска да чува повече подобни въпроси.И пред журналистите той обяви, че .\"На всички държави може да се случи да се срине Търговски регистър, сега диск е, скапал се и паднал\", обясни Борисов.Всички, които са допуснали пропуски са отстранени, изпълнени са всички препоръки, посочи премиера, а за извънредното заседание в парламента коментира, че е обяснил \"дълго на широко какво се прави, как се прави и какво трябва да се направи\".Борисов категорично заяви, че няма основания за още оставки, защото от БСП постоянно искат такива. Ако цялата Комисия за финансов надзор има вина, нека си понесат отговорността, но шефът на КФН няма как да се бърка в работата и не носи отговорност за работата на ресорите.Премиерът Борисов категорично отрече да познава . Така че ако отново се случи подобно нещо, трябва да се питат други хора, заяви премиерът, явно визирайки депутата Волен Сидеров.", "date": "2018.08.21", "title": "На Борисов му омръзнало да угажда на БСП с предсрочни избори"}
{"url": "https://news.bg/world/moskva-othvarli-politicheskite-igri-na-maykrosoft.html", "text": "Москва отрече обвиненията на \"Майкрософт\", наричайки ги \"политически игри\", информира Интерфакс, позовавайки се на дипломатически източник.Американската софтуерна компания съобщи, че е разкрила нови руски действия с цел оказване влияние на частичните избори в САЩ през ноември.\"\", коментира източникът. Той добави, че компанията \"не се държи като бизнес играч, а като прокурор\" в този случай.Компанията е установила, че група хакери, свързани с руското правителство, са създали фалшиви домейни, свързани с две републикански организации.САЩ наложиха нови санкции на пет руски компании и три лица през юни заради хакерски атаки.Междувременно говорителят на Кремъл Дмитрий Песков заяви, че обвиненията на компанията са безпочвени, съобщава ТАСС.\"От САЩ ние чухме потвърждение, че не е имало оказване на влияние на изборите\", отбеляза той и добави, че няма доказателства за намеса на Русия.Песков коментира и друга тема. Той разкри, че по време на срещата руският президент Владимир Путин и американският държавник Доналд Тръмп не са обсъждали въпроса за смекчаване или отмяна на руските санкции. Представителят съобщи още, че президентът на САЩ не е представял пред Путин някакви условия по отношение на руските действия в Украйна и Сирия, които биха довели до отмяна на санкциите.", "date": "2018.08.21", "title": "Москва отхвърли политическите игри на \"Майкрософт\""}
{"url": "https://news.bg/politics/premierat-uvolni-sluzhitelya-udaril-zhurnalistka.html", "text": "По разпореждане на министър-председателя Бойко Борисов служителят на \"Правителствената информационна служба\" Любомир Методиев е освободен от длъжност.По-рано днес от Асоциацията на европейските журналисти - България, разпространиха позиция, в която призовават Любомир Методиев да бъде отстранен от поста.Припомняме, че  на журналистиката, която удари с микрофон през ръката, по време на посещението на премиера на разкопките на царската гробница край пловдивското село Маноле.Мъжът през цялото време нервничел и настоявал журналистите да се оттеглят от върха на могилата. Тогава журналистката понечила на направи снимка на археологическия обект, а чиновникът в МС я ударил с микрофон през ръката.Останалите журналисти веднага попитали Методиев защо е посегнал на техен колега, а същият отговорил, че му омръзнало да прави забележки и да подканя журналистите да слязат от могилата. Той не се извинил на жената, въпреки призивите от нейните колеги.Според \"Правителствената информационна служба\" подобно поведение и отношение към представителите на медиите е неприемливо.", "date": "2018.08.21", "title": "Премиерът уволни служителя, ударил журналистка"}
{"url": "https://news.bg/world/chehite-i-slovatsite-otbelyazvat-50-g-ot-prazhkata-prolet.html", "text": "Чехите и словаците ще отбележат 50 г. от Пражката пролет, когато съветски танкове смазаха подетото движение за демократична реформа, информира АФП.През нощта на 20 срещу 21 август 1968 г. войски от Варшавския договор започват нахлуване в Чехословакия със съветски танкове, подкрепени от български, източногермански, унгарски и полски въоръжени сили, за прекратяване на кампания за либерални реформи, наречена \"социализъм с човешко лице\". Реформаторът Александър Дубчек е свален. Интервенцията води до остро осъждане от Запада и разделение сред някои западни комунистически партии. При нахлуването загиват повече от 80 души, повечето от огнестрелни рани, според вътрешен доклад, който е публикуван в Чехословакия 20 г. по-късно. Само през първия ден са убити около 50 чехи и словаци. Според историци общият брой на загиналите при съветската окупация е 402 души. Последният съветски войник напуска страна през 1991 г. - две години след Нежната революция, която свали тоталитарното управление.Вчера вечерта около 300 души пред руското посолство в Прага носиха лозунги като \"Никога няма да забравим\", \"Спрете руския империализъм\" и \"Свободата е истината\".Неправителствени организации изпратиха писмо на руските граждани с призив да се надигнат срещу настоящия режим, който продължава да прокарва империалистически политики като по време на съветската ера.Много церемонии, концерти и други събития са планирани за днес в Чехия. Жертвите на окупацията ще бъдат почетени пред радиото в центъра на Прага, където 15 невъоръжени младежи загинаха при опит да попречат на съветските войници да окупират сградата. На събитието ще бъде произнесена реч от премиера Андрей Бабиш и други.За тази вечер е организиран концерт на Вацлавския площад в Прага.Чешката държавна телевизия е подготвила специална програма за събитията на 21 август 1968 г. Вечерта ще бъде излъчена реч на словашкия президент Андрей Киска. Неговият чешки колега Милош Земан бивш комунист, който симпатизира на Русия, е решил да запази мълчание.Решението на Земан да не участва в събитията е остро критикувано от десни опозиционни партии.", "date": "2018.08.21", "title": "Чехите и словаците отбелязват 50 г. от Пражката пролет"}
{"url": "https://news.bg/economics/bivsh-zam-shef-na-kfn-zastrahovatelnata-deynost-na-olimpik-e-bila-zakonna.html", "text": "Проверка да установи дали българското и европейското законодателство позволяват след като са внасяни гаранционни вноски, да се потърсят права за вече възникнали щети. Това да стане по линия на свързаност с Гаранционния фонд и Обезпечителния фонд.Изявлението направи пред БНР икономистът Румен Гълъбинов - бивш заместник-председател на Комисията за финансов надзор за фалита на кипърската застрахователна компания \"Олимпик\".Той акцентира, че застрахователната дейност е била законна, но очевидно по веригата има и незаконни действия, които трябва да бъдат установени. \"Да се разбере къде е грешката и къде е тази незаконна дейност и тя да бъде наказана\", каза Румен Гълъбинов, който е бивш заместник-председател на Комисията за финансов надзор.Според Гълъбинов възможното решение е: \"или да се преместят полиците, образно казано портфейлът, в друга застрахователна компания, която би искала да ги обслужва, или да се остави свободата на всеки един клиент до момента, да се премести на друго място\".Той припомни, че и трите засегнати държави са член на ЕС - България, Кипър и Испания. Това улеснява разпределянето на отговорността, смята Гълъбинов, който не вижда в дейността на дружеството измамна схема.По думите му, може да се прави само \"много далечна и груба аналогия\" между фалита на КТБ и настоящия фалит на \"Олимпик\".В отговор Аркадий Шарков от Експертния клуб по икономика и политика припомни, че КТБ също мина стрес тестовете. Една от големите международни компании се изказа, че няма никакъв проблем с тази банка и няколко месеца по-късно тя фалира, припомни Аркадий Шарков.Според него е добре засегнатите да бъдат обезщетени през Българския гаранционен фонд, след което той да издирва отговорност от кипърския.За Шарков основният въпрос е как регулаторът върши своята работа в България. По думите му гражданите са \"монополно задължени и имат един ограничен пазар, покровителстван от държавата\".\"Щеш, не щеш - избираш. Като имаш един задължителен избор, следва този, който те е задължил, да те обезщети при фалит на дадения фонд\", допълни Шарков.Припомняме, над  заради фалита на кипърското застрахователни дружество \"Олимпик\". Те трябва да сключат нова полица с друго дружество от 18 август, събота. От  на водачите, които са \"изгорели\" от фалита на дружеството. Ако пътните полицаи установят водач с полица към \"Олимпик\", \"в първите няколко дни\" те само ще предупреждават, без да пишат сурови актове.От Комисията по финансов надзор (КФН) пък обявиха, че финансовите щети на българските водачи вследствие на фалита на застрахователя са . Щетите са по-ниски, заради сключването на полици на разсрочено плащане.Въпросът прекъсна и лятната почивка и на депутатите.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес.", "date": "2018.08.21", "title": "Бивш зам.-шеф на КФН: Застрахователната дейност на Олимпик е била законна"}
{"url": "https://news.bg/world/maykrosoft-razkri-opiti-za-ruski-kiberataki-predi-izborite-prez-noemvri.html", "text": "Технологичният гигант \"Майкрософт\" съобщи, че е разкрил нови руски опити за хакерски атаки срещу американски политически групи преди частичните избори, пише \"Гардиън\".Компанията уточни, че група, свързана с руското правителство, е създала фалшиви интернет домейни, които имитират две американски консервативни организации: Институт \"Хъдсън\" и Международният републикански институт. Три други фалшиви домейна са направени да изглеждат, че са на Сената.Само преди няколко седмици подобно разкритие на компанията накара сенатор Клеър Маккаскил, демократ от Мисури, който се бори за преизбиране, да разкрие, че руски хакери неуспешно са се опитали да влязат в компютърната й мрежа в Сената.Опитите за хакерски атаки са подобни като руските атаки преди президентските избори през 2016 г.Международният републикански институт е ръководен от борд, в който участват шестима сенатори от Републиканската партия, един известен критик на Русия и бившият кандидат за президент Мит Ромни.\"Майкрософт\" нарича хакерската група Strontium, а други я наричат Fancy Bear или APT28.Новите руски действия са имали за цел да се окаже влияние на частичните избори през ноември. Американската компания е взела контрол над шест сайта, които са принадлежали на APT28.От \"Майкрософт\" поясняват, че на този етап няма доказателства домейните да са били използвани за успешни атаки, но те може да са били използвани, за да заблудят хора да разкрият информация като пароли.", "date": "2018.08.21", "title": "Майкрософт разкри опити за руски кибератаки преди изборите през ноември"}
{"url": "https://news.bg/politics/prezidentat-pozdravi-balgarskite-myusyulmani-za-kurban-bayram.html", "text": "Държавният глава поздрави българските мюсюлмани по случай празника Курбан Байрам.Президентът Румен Радев пожела мир, здраве и щастие на представителите на мюсюлманската общност в България.\"В свещените за мюсюлманите дни е важно зачитането на традициите и посланията за доброта, помирение и опрощение да сплотяват цялото ни общество\", заяви държавният глава в своя поздравителен адрес.Той призова още за взаимната толерантност и обединението на българските религиозни общности.Радев подчерта, че историята на българския народ еднозначно показва, че единството преодолява всяко препятствие и калява общата ни воля за напредък.", "date": "2018.08.21", "title": "Президентът поздрави българските мюсюлмани за Курбан Байрам"}
{"url": "https://news.bg/world/rohani-sasht-nyama-da-posmeyat-da-napadnat-iran.html", "text": "Президентът на Иран Хасан Рохани заяви, че страната му трябва да развива въоръжените си сили, за да не позволи на други държави да завземат нейна територия и ресурси, информира \"Ройтерс\".\", призова Рохани в реч, излъчвана по националната телевизия във връзка с Националния ден на военната промишленост.Според Рохани САЩ няма да посмеят да атакуват Иран, тъй като са наясно с военната мощ на Ислямската република и с високата цена при възникването на конфликт.\"Защо САЩ не ни нападат? Заради нашата мощ, защото знаят...че ще има последствия\", закани се той.", "date": "2018.08.21", "title": "Рохани: САЩ няма да посмеят да нападнат Иран"}
{"url": "https://news.bg/politics/za-premahvane-na-partiynite-hranilki-v-bordovete-nastoyavat-abv.html", "text": "От АБВ настояват да бъдат премахнати всички знайни и незнайни \"велики\" експерти в различните управителни тела и сектори на управление, бордове и съвети на директори.Това може да стане чрез законодателни инициативи, промени в Търговския регистър и органи и създаване на ясни критерии за работата на държавните предприятия.Искането на АБВ представи на брифинг на централата на партията зам.-председателят проф. Христо Михайлов.Той припомни, че още от 2008 г. президентът Георги Първанов е заявил в своите намерения, че трябва да бъдат премахнати чрез законодателни промени управителните съвети и бордове, които по своята същност представляват партийни хранилки.Към Министерство на енергетиката има 9 търговски дружества, в които в съответните бордове са 34 човека, за които фондът работна заплата, като пряк разход на съответните дружества, възлиза на 800 000 лева годишно, без да се отчитат допълнителните разходи, поясни проф. Михайлов.В Министерство на земеделието, храните и горите съществуват държавни предприятия и дружества, които са с по-голяма част държавно участие, 6 големи горски предприятия в страната, в които функционират още 9 търговски дружества. Във всички общо 15 предприятия и дружества са назначени над 50 човека, които получават годишно над 1 милиона лева възнаграждения, обясни той.Министерство на здравеопазването е с 80 болници, с 240 членове на управителните съвети и разходите за заплати са над 6 милиона лева, докато Министерство на икономиката е с 8 еднолични дружества, с 30 членове управителни органи, с над 60 допълнително включени в бордовете. Те акумулират над 2 милиона лева разходи за заплата.Министерство на транспорта има 13 дружества и още 5 държавни предприятия. В общо 18 предприятия и дружества имат преки политически назначения, с които се акумулират около 2 милиона лева разходи за работна заплата, разказа проф. Михайлов.", "date": "2018.08.21", "title": "За премахване на партийните хранилки в бордовете настояват АБВ"}
{"url": "https://news.bg/politics/deputatite-sabraha-kvorum-ot-raz.html", "text": "Депутатите събраха кворум от първи път на извънредното заседание, насрочено след като БСП внесоха подписи за това.Със 131 депутати председателят на Народното събрание Цвета Караянчева даде начало на заседанието в Народното събрание.Малко по-рано в парламента пристигна и премиерът Бойко Борисов. В пленарната зала присъстват още вицепремиерът Томислав Дончев, правосъдният министър Цецка Цачева и финансовият министър Владислав Горанов.Прекъсването на лятната почивка на депутатите е по искане на 61 народни представители от БСП.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес.Предложеният от левицата дневен ред предвижда депутатите да разгледат проект за решение по казуса със з и да изслушат премиера във .В началото на заседанието Захариева поздрави от името на ПГ ГЕРБ българските мюсюлмани по случай празника им Курбан Байрам.Йордан Цонев от своя страна коментира, че иска да има реални политическа дела и поздрави мюсюлманите за празника. Той обаче разкритикува решението на председателя Караянчева да насрочи заседанието за днес, по време на празника, тъй като така много от депутатите на ДПС няма да имат възможност да присъстват, въпреки че биха искали. Валери Жаблянов пожела на българите мюсюлмани да обичат България така, както са го правили винаги и заедно с християните да превърнат страна ти в образец на подражание. Нека да отбележим празник заедно с тях, призова той.По искане на председателя на бюджетната комисия в Народното събрание Менда Стоянова в залата бяха допуснати председателят на Комисията за финансов надзор (КФН) Карина Караинова, Ралица Агайн, зам.-председател на КФН, и изпълнителният директор на Гаранционния фонд Стефан Стоилков.ПГ на БСП настоява Народното събрание да продължи да проучва всички възможности от българското и европейското законодателство за разрешаването на проблема. Това обяви зам.-председателят на ПГ на БСП Крум Зарков в кулоарите на Народното събрание.Социалистът припомни, че от полунощ на 17 август на около 200 000 бяха са прекратени застрахователните полици на \"Олимпик\", поставяйки българските добросъвестни платци в неудобно положение.Той разкритикува българското правителство, че до момента не дава информация на потърпевшите хора, които не знаят откъде ще могат да си получат обезщетенията. По отношение идеята за ангажирането на местен адвокат, според БСП това няма да облекчи по някакъв начин цялата процедура, а се очаква да се забави с години. \"Ние няма да го разберем с някакъв адвокат, а единствено с българските институции\", заяви червеният депутат.От БСП настояват и Комисията за финансов надзор (КФН) да предостави цялата информация за \"Олимпик\" от появяването на българския пазар до момента на неговата ликвидация.", "date": "2018.08.21", "title": "Депутатите събраха кворум от раз"}
{"url": "https://news.bg/world/sasht-deportiraha-v-germaniya-95-godishen-natsist.html", "text": "САЩ депортираха в Германия бивш охранител в нацистки концентрационен лагер, информира АП.Белият дом уточни, че 95-годишният украински есесовец Якив Палий е екстрадиран в Германия тази сутрин след отвеждането му от дома в Ню Йорк. Депортирането на бившия охранител в нацистки лагери на смъртта идва след 25-годишно разследване. 95-годишният призна, че е излъгал при влизането си в САЩ. Той казал пред властите, че по време на войната е бил фермер и работник във фабрика.Нацистът кротко е живеел в САЩ в продължение на години, където е работил като чертожник преди да се пенсионира. Преди близо три десетилетия при разследване е открито името му в стар нацистки списък, а негов бивш колега е разкрил, че Якив \"живее някъде в САЩ\".Той казал пред следователи от правосъдното министерство, които се появили пред вратата му през 1993 г.: \"Никога нямаше да получа визата си, ако бях казал истината. Всеки лъже\".През 2003 г. съдия му отне гражданството заради \"участие в действия срещу цивилни евреи\", докато е бил въоръжена охрана в нацисткия лагер \"Травники\" в Полша. Година по-късно съдът реши да бъде депортиран. Но тъй като Германия, Полша, Украйна и други страни отказваха да го вземат, той продължил да живее с 86-годишната си съпруга Мария в Ню Йорк.Според правосъдното министерство той е бил в \"Травники\" през 1943 г., когато 6000 затворници в лагера и десетки хиляди в други лагери на смъртта в окупирана Полша са избити. Той признава, че е служил в лагера, но отрича да е участвал във военни престъпления.През миналия септември конгресна делегация в Ню Йорк се подписа под писмо, с което призова Държавния департамент да го депортира, което в крайна сметка се осъществило след седмици на дипломатически преговори, които са били приоритет за президента Доналд Тръмп.След интензивни преговори президентът Тръмп и екипът му са осигурили депортирането на нациста в Германия.Това е първата депортация на нацистки военнопрестъпник от САЩ в Германия от 2009 г.", "date": "2018.08.21", "title": "САЩ депортираха в Германия 95-годишен нацист"}
{"url": "https://news.bg/finance/skasyava-se-vremeto-na-mezhdufirmenite-plashtaniya-v-balgariya.html", "text": "С 10 дни се скъсява времето за междуфирмените плащания в България. Това сочат данни от доклад на една от най-големите колекторски компании Intrum. Проучването обхваща 29 страни в Европа и е проведено сред 9 607 компании. Анализът обхваща периода януари - март през 2017 и 2018 години.В съобщение до медиите Българската търговска-промишлена палата (БТПП) тълкува данните и прави обзор на ситуацията у нас. Според БТПП в България се очертава ясна положителна тенденция към по-гъвкаво разплащане на задълженията между компаниите.Спрямо данните от доклада за 2018 година срокът за междуфирмените плащания у нас е сведен до 27 дни. През 2017 година (за периода януари - март) срокът е 37 дни.Относно плащанията в публичен сектор периодът на разплащане на задълженията е 30 дни през 2018 г. спрямо 31 дни през 2017 г.Резултатите от изследването показват, че средноевропейското време за междуфирменото разплащане е 34 дни, като се отчита подобрение спрямо 2017 г., когато периодът е бил 37 дни.Тревожно е обаче, че плащанията от публичния сектор към бизнеса отнема по-дълго време - средно 40 дни в Европа. Това става въпреки факта, че директивата е задължителна за публичния сектор, тълкуват от БТПП.Промишлено-търговската палата напомня, че още през 2011 година експертите са изразили своята подкрепа за изменение и допълнение на Търговския закон, хармонизиран с Директива 2011/7/ЕС на Европейския парламент и на Съвета, с която срокът за разплащане между страните по търговска сделка не може да надвишава 60 дни, а когато длъжникът е публичен възложител, срокът за изпълнение на паричното задължение не може да надвишава повече от 30 дни. \"В България, това е уредено в чл.303а от Търговския закон, който освен посочените срокове допуска и изключение, като предвижда, че разплащането може да надвиши посочените периоди, когато това се налага от естеството на стоката или услугата или по друга важна причина, ако това не представлява явна злоупотреба с интереса на кредитора и не накърнява добрите нрави\", пишат от БТПП.Става ясно и че държавите Латвия, Естония и Ирландия са лидери по най-бързо време за разплащане между компаниите - съответно 18, 19 и 20 дни. Точно обратната е ситуацията в Португалия - 66, Босна и Херцеговина - 56, и Италия - 56 дни.В отношенията между бизнеса и крайните потребители се наблюдава по-кратък срок за разплащане в сравнение с корпоративните разплащания. Средното време, което е нужно в Европа, е 22 дни през 2018 г. и 27 дни през 2017 г.В България плащанията между бизнес и крайни потребители са средно 20 дни през 2018 г., а през 2017 г - 19 дни. Лидер по този показател отново са Прибалтийските републики, а най-дълго време за разплащане между бизнеса и клиентите коства на Испания (43 дни), Босна и Херцеговина (39 дни) и Португалия (39 дни).Докладът на Intrum показва, че клиентите все още плащат късно, но бизнесът в цяла Европа изглежда е станал малко по-устойчив, когато става дума за способността им да се справят с последиците от забавянето на плащанията.6 от 10 компании предпочитат да има по-дълъг период за разплащане, за да могат да планират по-добре паричните си потоци и реализацията на продуктите, като по този начин те са по-сигурни и спокойни.20% от бизнеса изразява мнението, че ако разплащането между контрагентите се подобри, ще се ускори и процесът по наемане на кадри.Според БТПП остава обезпокоително, че плащанията от публичния сектор към компаниите в страната отнемат повече време от корпоративните плащания.Напомняме, че към 31 март тази година просрочените задължения от страна на държавата към бизнеса и гражданите са близо 328 млн.лв.", "date": "2018.08.21", "title": "Скъсява се времето на междуфирмените плащания в България"}
{"url": "https://news.bg/politics/zam-shefat-na-kfn-vnese-doklad-i-ostavka.html", "text": "Зам.-председателят на Комисията за финансов надзор (КФН) Ралица Агайн подава оставка.Това обяви тя пред журналисти в Народното събрание, а минути по-късно и председателят на Народното събрание Цвета Караянчева, по процедура обяви заявлението от парламентарната трибуна.Ралица Агайн е в парламента за извънредното заседание, на което се обсъжда случаят с отнемането на лиценза за извършване на застрахователна дейност на кипърската застраховател \"Олимпик\".Вчера  след създалото се напрежение около фалита на кипърския застраховател и това че близо  \"Гражданска отговорност\". Вчера също така по разпореждане на главния прокурор  по действията на КФН по отношение на \"Олимпик\". Прекъсването на лятната почивка на депутатите е по искане на 61 народни представители от БСП.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес.Предложеният от левицата дневен ред предвижда депутатите да разгледат проект за решение по казуса със з и да изслушат премиера във .По предложение на депутата от ДПС Йордан Цонев Ралица Агайн представи пред депутатите доклада си за ситуацията около фалита на кипърския застраховател и действията на КФН от последните месеци.Обезщетенията по фалиралата застраховка на автомобилистите е гарантирана от Конвенцията за регрес на гаранционните фондове. Тя е подписана през 2012 г. от Българския Гаранционен фонд, обясни заяви зам.-председателят на Комисията за финансов надзор (КФН) Ралица Агайн.По думите й за да се случи това, са необходими са две действия - съдът в Кипър да се произнесе за обявяването на компанията за ликвидирана, както и сключване и уточняване на механизмите по разплащания между Българския гаранционен фонд и Кипърския фонд.От началото на 2018 г. са жалбите срещу фалиралото застрахователно дружество са 7, а за миналата 26, отбеляза зам.-председателят на КФН. Всички са разгледани, издадени са наказателни постановления и са наложени глоби в размер на над 30 000 лева, обобщи Ралица Агайн и допълни, че на фона на 10% пазарен дял на \"Олимпик\" по брой на жалбите тази компания по никакъв начин не се намира в някакъв списък.Ралица Агайн категорично отрече твърденията за по-ниски цени, които да е предлагал кипърския застраховател на българския пазар.Тя поясни, че основанията за отнемането на лиценза на ЗК \"Олимпик\" са свързани със сделки от застраховател от Бразилия на стойност от 154 милиона евро.В края на представянето на доклада си Ралица Агайн беше категорична, че по правомощия КФН е извършила всички действия, за които има правомощия. По никакъв начин КФН в работата си е допуснала пропуски, както и според нея няма пропуски и в българсото законодателство.Депутатите гласуваха оставката на Ралица Агайн със 138 гласа \"за\", трима \"против\" и трима въздържали се.", "date": "2018.08.21", "title": "Зам.-шефът на КФН внесе доклад и оставка"}
{"url": "https://news.bg/world/tsipras-obyavi-kray-na-savremennata-odiseya-i-nachalo-na-nov-den-za-gartsiya.html", "text": "Излизането от деветгодишната криза и международните спасителни програми бележи \"нов ден\" за държавата - \"ден на изкупление, но и начало на нова ера\".Това заяви премиерът на Гърция Алексис Ципрас в телевизионно обръщение от йонийския остров Итака, информира \"Ройтерс\".В реч, изпъстрена с класически символизъм, министър-председателят каза, че е сложен край на съвременната гръцка \"Одисея\", която започна през 2010 г. Ципрас добави, че най-накрая е прекратена финансовата помощ, довела до рецесия, строги мерки за икономии и социално разделение.\"\", съобщи той от склон над плаж на острова, където Одисей се върна след десетгодишно странстване по море, увековечено от гръцкия епически поет и аед Омир.Ципрас добави, че \"ние оставихме Симплегадите зад нас\", имайки предвид митологични скали на Босфора, които често се блъскали една в друга и между тях никой не можел да мине.Премиерът на Гърция отбеляза, че правителството му е изпълнило предизборното си обещание да изведе държавата от ограниченията и \"безкрайните строги мерки за икономии\".\"Ние никога няма да забравим причините и лицата, които доведоха страната до тези меморандуми\", изтъкна той и предупреди, че \"нови битки предстоят\".Продължавайки с морските метафори, Алексис Ципрас подчерта, че няма да позволи на тези, които желаят страната да бъде насочена в друга посока.", "date": "2018.08.21", "title": "Ципрас обяви край на съвременната „Одисея” и начало на „нов ден” за Гърция"}
{"url": "https://news.bg/society/namali-skorostta-karay-si-spokoyno.html", "text": "Най-новата инициатива срещу войната по пътищата у нас е с мото \"Карай си спокойно\". Кампанията е на Българската асоциация на пострадалите при катастрофи.Инициативата стартира от днес. Тя беше представена от председателя на асоциацията Владимир Тодоров.Мотото на инициативата и експресивни визии са поставени върху 12 билборда, разположени по автомагистрала \"Тракия\".С постерите от Българската асоциация на пострадалите при катастрофи призовават предимно младите водачи да намалят скоростта и да се движат безопасно по пътя.Броят на билбордите ще стигне до 25 броя. Те ще останат на магистралата до 15 септември, информира БГНЕС.Инициаторите са заложили на по-забавни картинки. Идеята е, че по-сериозните и назидателни послания може и да нямат ефект върху младите водачи.Постерите са поставени сега, защото в това време на годината трафикът по магистралата е най-интензивен.\"Тъй като август е месец с много пътуващи и много катастрофи. Може би това е месецът с най-много ранени и загинали по пътищата, за съжаление. Ние отправяме призив шофьорите да спазват правилата. Защото, превишавайки скоростта с примерно 10-20 км, ние спестяваме някакви 15 мин. от нашия път, но в крайна сметка 15 мин. не решават на никого проблема. Така че, нашият призив е: Карайте спокойно\", заяви Тодоров, цитиран от БНР.", "date": "2018.08.21", "title": "Намали скоростта, карай си спокойно!"}
{"url": "https://news.bg/world/rusiya-mozhe-da-otselee-samo-pri-oshte-edna-golyama-ikonomicheska-kriza.html", "text": "Председателят на Сметната палата на Русия Алексей Кудрин заяви, че страната му ще може да оцелее само при още една икономическа криза, информира РИА Новости.Кудрин поясни, че във Фонда за национално благосъстояние (ФНБ) има достатъчно средства за преодоляване на още една подобна криза като през 2008-2009 г.Напомням ви, че през 2008-2009 г. половината от резервите на фонда бяха похарчени за поддържане на бюджетната система, включително и за пенсии, каза той и добави, че в момента няма национален резервен фонд и че Русия не може да обвърже пенсионните плащания със съществуващия Фонд за национално благосъстояние.", "date": "2018.08.21", "title": "Русия може да оцелее само при още една голяма икономическа криза"}
{"url": "https://news.bg/world/otselyal-pri-ataka-s-novichok-otnovo-v-bolnitsata-zaradi-problemi-s-ochite.html", "text": "Британецът, който беше в критично състояние през миналия месец след отравяне с химически агент новичок, отново е приет в болница заради проблем с очите.Чарли Роули беше намерен в безпомощно състояние заедно с приятелката си 44-годишната Доун Стърджис в град Еймсбъри - на около 10 километра северно от Солсбъри, където бяха отровени Сергей и Юлия Скрипал. Доун Стърджис почина. Смъртта й се разглежда като убийство. Впоследствие Роули беше изписан. Отровените през март месец руски граждани Сергей и Юлия Скрипал се лекуваха с месеци в болницата след натравяне с точно това вещество.\"Той ми каза, че не може да вижда, има замъглен поглед\", каза Матю Роули пред вестник \"Гардиън\", който е брат на Чарли.Матю Роули добави, че брат му е в интензивно отделение в болницата в Солсбъри. Той поясни, че не е квалифициран, за да може да каже дали новото заболяване е свързано с отравянето, но допълни, че е \"доста голямо съвпадение\".От болницата в Югоизточна Англия казаха пред АФП, че не могат да коментират индивидуални случаи, но добавиха, че в момента никой не е лекуван за последици от отравяне с новичок.", "date": "2018.08.21", "title": "Оцелял при атака с новичок отново в болницата заради проблеми с очите"}
{"url": "https://news.bg/crime/ustanoviha-lekarski-greshki-pri-smartta-na-rodilka-v-pleven.html", "text": "Нарушение в диагностично-лечебния процес в УМБАЛ \"Д-р Георги Странски\" - Плевен установиха проверяващите от \"Медицински одит\". Инспекцията е след смъртта на родилка с инициали М.М., починала на 26 юли 2018 г. Предстои да бъде образувано дело, информираха от Министерството на здравеопазването.Цялата документация по случая е предоставена на Районната прокуратура в Плевен.На 25 юли 2018 г. родилката М. М. е хоспитализирана в Клиниката по акушерство и гинекология на УМБАЛ - Плевен за планово Цезарово сечение. Жената е минала предоперативна анестезиологична консултация, но няма някои прегледи.Не е прегледана, а няма и предишни изследвания за състоянието на устната кухина и подвижността на шийния отдел на гръбначния стълб на пациентката. На по-късен етап това не е позволило да се направи оценка на риска от извършване на ендотрахеална интубация. По преценка на анестезиолога и по желание на пациентката раждането е планирано да стане с цялостна упойка.На 26 юли в 9.00 часа е започнала оперативната интервенция. Направени са няколко опита за ендотрахеална интубация, която не се е осъществила поради анатомични особености на устната кухина. Екипът е пристъпил към ръчно обдишване. В периода на обдишване е установено повишено съпротивление на дихателните пътища, тежък бронхоспазъм и хипотония.При родилката настъпва остра хипоксия (недостиг на кислород до клетките), довела до пренатално страдание за плода.Лекарите са се борили за живота на родилката до 14.00 ч., след което е решено реанимацията да спре заради необратима сърдечна и съдова слабост. Това е и часът на обявяване на смъртта.След този случай от Изпълнителна агенция \"Медицински одит\" е отправила препоръка към УМБАЛ - Плевен в срок до 30 септември 2018 г. да бъде разработена и приложена писмена процедура за оценка на риска при осъществяване на ендотрахеална интубация (въвеждане на тръба в трахеята на пациента с цел изкуствено обдишване или осигуряването на проходими дихателни пътища - б.р.).Припомняме, информацията за  бе публикувана на 30 юли. Ръководството на болницата също назначи проверка.Близките на починалата изразиха .тогава обяви, че очаква предварителните доклади за починалата родилка в Плевен.Информацията излиза . ", "date": "2018.08.21", "title": "Установиха лекарски грешки при смъртта на родилка в Плевен"}
{"url": "https://news.bg/disasters/nay-malko-10-zaginali-pri-navodnenieto-na-kanyona-v-italiya.html", "text": "Най-малко 10 души са загинали при внезапното наводнение на каньон в Калабрия, Южна Италия, информира АП, позовавайки се на данни на властите в страната.Припомняме, . Точният брой на жертвите все още не е ясен. Първо имаше данни за 5 загинали, после Гражданската защита в Италия съобщи за 8 жертви. Туристите били в националния парк Полино, който е близо до горното течение на река Раганело. Тогава заради проливния дъжд се образува приливна вълна, която отнася хората. Най-малко 12 души са ранени, от тях петима са в болница. Сред пострадалите е и малко дете.По данни на \"Ройтерс\" всички загинали са граждани на Италия.Към момента на инцидента в каньона е имало поне три туристически групи. На мястото се извършва спасителна операция и към момента.Става ясно и че спасителите в Италия успели да измъкнат около 20 души от внезапно придошлите води на река Раганело. Хората се покачили на скалите, за да се спасят от приливната вълна. Наложило се спасителите да използват въжета.Началникът на Гражданската защита в Калабрия Карло Танси обяснява, че теренът е труден и пълен с различни препятствия. По думите му когато се излял силният дъжд, каньона се напълнил мигновено с вода, а хората били изстреляни (\"катапултирани\") като куршуми. Туристите се озовали около 3 километра надолу по долината.Припомняме, преди седмица друга трагедия застигна Италия. На . Официалният брой на загиналите при рухването на магистралния мост \"Моранди\" достигна 43 души.", "date": "2018.08.21", "title": "Най-малко 10 загинали при наводнението на каньона в Италия"}
{"url": "https://news.bg/interviews/vziskatelnata-i-sardechna-publika-na-apoloniya-motivira-organizatsiya-na-visoko-nivo.html", "text": "Трудно ли се организира културен фестивал в днешно време?Ако кажа, че се организира трудно, това не значи абсолютно нищо. Ако кажа, че е много трудно и това всъщност не значи нищо. Организацията на един фестивал, от началото до финала, е дълъг и сложен процес, който понякога обхваща повече от две години, за да бъдат събрани всички детайли, необходими за цялостното оформяне на събитието. Ако трябва да опиша подробно как се постига това, би се получило сложно и обстоятелствено обяснение. Програмата, включваща участниците във всеки един фестивал, е най-важна. Да, тя понякога е резултат от много натрупан опит, познания, естетически критерии. Понякога пък е решение, до което стигаш сам, търсейки новото. Всичко това обаче доставя радост и удоволствие. Финансирането, включващо осигуряване на средствата за организиране на фестивала - това е най-тежката задача. Затова категорично смятам, че с всяка година (вече 34 години в моята кариера) организацията на културен фестивал става все по-трудна.Каква роля играят очакванията на публиката при организирането на събитието?Публиката винаги е най-важната за организацията на всеки фестивал. През годините аудиторията на Аполония много се променяше и това беше свързано със събитията, които ставаха в Созопол. Тази публика в началото беше приятно изненадана от сериозните и по-класически форми, които предлагахме. След това, имаше един период в началото на 90-те години, когато тя беше доста по-малобройна, в резултат на състоянието в държавата в този момент. Все пак, през последните двадесет години публиката препълва залите в Созопол и сега е много по-информирана, взискателна и сърдечна. Това ни задължава да отговорим на нейните изисквания за представяне на събития на високо художествено ниво. Всичко това се вижда по грейналите и щастливи лица на хората, които излизат от фестивалните зали.Името и традицията на Аполония несъмнено дават добра основа за големия интерес към 34-ото издание на фестивала, но какво уникално да очакват гостите Ви тази година?Уникалното е във философията на Празниците на изкуствата. Аполония представя всички изкуства, събрани на едно място - музика, кино, театър, литература, изобразително изкуство. Това ни отличава от останалите фестивали в България. По време на фестивалните дни, всеки дошъл в Созопол може да открие любимия си автор, музикант, художник и артист. През 2018 година имаме над 20 литературни събития, 30 концерта, 10 театрални спектакъла, 4 фантастични изложби. Народен театър \"Иван Вазов\", МГТ \"Зад канала\", Младежки театър \"Николай Бинев\", Театър 199 \"Валентин Стойчев\", 15 издателства с най-новите и премиерни заглавия, 8 български филма - игрални и документални... ТОВА Е ФЕСТИВАЛЪТ!Историята на Аполония е богата и разнообразна. Какъв е пътят към бъдещето през тази, както и през следващите години?Историята е история - описана е от много хора през годините. Разнообразието и богатството на българската култура, което всяка година представяме, е свързано винаги с бъдещето. Тази година започваме с младите музиканти от Националното музикално училище \"Любомир Пипков\" в София. Следват студентите от НАТФИЗ, изпълнителите от Музикалната академия, младите писатели, както и майсторските класове по различни специалности, които провеждаме всяка година. Ето, това е бъдещето!", "date": "2018.08.21", "title": "Взискателната и сърдечна публика на Аполония мотивира организация на високо ниво"}
{"url": "https://news.bg/politics/kfn-ne-mozhe-da-regulira-chastni-zastrahovatelni-kompanii.html", "text": "Първопричината за фалиралото застраховатено дружество \"Олимпик\" е законодателна дупка, която е допусната и пропуск при създаването на Закона за Комисията на финансов надзор (КФН) през 2003-2005 г.На комисията за финансов надзор не са дадени права да регулира частни застрахователни компании.Това коментира пред bTV адвокатът Николай Димитров, специалист по застрахователно право.По думите на анализатора има допуснати пропуски в Комисията за финансов надзор, но се акцентира върху проявленията на пропуските. Основният пропуск е на законодателя.Според Димитров има нарушаване на правата на потребителите.\"Олимпик\" е една компания, които в резултат на една или друга причина има изключително агресивен подход по отношение на \"Гражданска отговорност\" към автомобилистите.Платец спрямо претенциите на потребителите на застраховалтени продукти или на пострадали лица от тях трябва да бъде Българският Гаранционен фонд, каза още Димитров и добави, че \"Пътна полиция\" няма въз основа на кой нормативен акт да не глоби шофьорите, които все още не са сключили нова застраховатена полица.Припомняме,  заради фалита на кипърското застрахователни дружество \"Олимпик\". Те трябва да сключат нова полица с друго дружество от 18 август, събота. От  на водачите, които са \"изгорели\" от фалита на дружеството. Ако пътните полицаи установят водач с полица към \"Олимпик\", \"в първите няколко дни\" те само ще предупреждават, без да пишат сурови актове.От Комисията по финансов надзор (КФН) пък обявиха, че финансовите щети на българските водачи вследствие на фалита на застрахователя са . Щетите са по-ниски, заради сключването на полици на разсрочено плащане.Въпросът прекъсна и лятната почивка и на депутатите.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес. ", "date": "2018.08.21", "title": "КФН не може да регулира частни застрахователни компании"}
{"url": "https://news.bg/politics/zlateva-tova-pravitelstvo-nyama-da-izkara-mandata-si.html", "text": "Не е безпрецедентно да се свика извънредно заседание на Народното събрание, защото в страната имаме две тежки кризи - с  и  (ТР). Това заяви пред bTV заместник-председателят на БСП Деница Златева.Златева настоява да се понесе политическа отговорност в държавата с оставката на министъра на правосъдието Цецка Цачева и посочи, че подадената  е приветствена доста добре от червената партия.Златева акцентира, че трябва в най-кратки срокове да се даде и публична информация от правителството затова какво точно се е случило, за да се стигне до срива на Търговския регистър. Според нея причината затова се дължи в неинвестирането на хардуерна техника и ненадлежно архивиране на системите.На въпрос имало ли е проверки на Търговския регистър по време на правителството на Пламен Орешарски, социалистката отбеляза, че явно не е направено достатъчно, за да имаме десети ден блокиран регистър.На днешното заседание на парламента трябва да се обсъдят действията и бездействията на Комисията за финансов надзор, защото по думите й гражданите, които добросъвестно са сключили застрахователните си полици няма как да разчитат само на едно прессъобщение на страницата на КФН.Златева бе категорична, че предсрочните парламентарни избори все още са сред актуалните искания на БСП.Златева коментира и изказването на премиера Бойко Борисов, който твърди, че не разбира исканията на столетницата - тактиката на БСП била: \"премиерът за човек, който работи от сутрин до вечер, има завиден тен\".С политическата нестабилност и кризата в държавата е нормално опозицията да поиска предсрочни парламентарни избори, но със сигурност правителството няма да изкара мандата си, прогнозира Златева.Общинският съветник от Бургас  не е финансирал БСП нито в регистрите на дарителите, нито във финансовите отчети на националното ръководство, каза още Златева и посочи, че няма черна каса в БСП.Деница Златева отговори и на друго обвинение - че служебното правителство е дало на свързаната с Митьо Очите фирма \"Аркус\" да охранява митнически обекти. Тя обясни, че фактическото подписване може да е било по време на кабинета \"Герджиков\", но цялата процедура с избора на изпълнител е минала по време на кабинета \"Борисов\" 2.", "date": "2018.08.21", "title": "Златева: Това правителство няма да изкара мандата си"}
{"url": "https://news.bg/economics/kfn-si-e-svarshila-dobre-rabotata-ubeden-karolev.html", "text": "Комисия за финансов надзор (КФН) няма право да проверява дали чуждестранна застрахователна компания е във финансово здраве. Това заяви икономистът Владимир Каролев в ефира на Нова.По думите му КФН си е свършила добре работата.Каролев поясни, че 197 хиляди са българските граждани, които са се доверили на \"Олимпик\". От тях 110 хиляди са сключили тримесечна застраховка \"Гражданска отговорност\".\"При тях сумите, които евентуално трябва да се върнат, са между 3 и 33 лева. Около 9 милиона общо трябва да се върнат на тези малко под 200 хиляди души. Средната сума се получава по 45 лева на човек\", каза още той.Според него застрахованите в \"Олимпик\" не могат да разчитат да получат парите си от българската държава и Обезпечителния фонд. Ще трябва да си ги търсят от кипърската страна и техните гаранционни фондове.На този етап единственият виновен за казуса се оказва , категоричен бе Каролев.", "date": "2018.08.21", "title": "КФН си е свършила добре работата, убеден Каролев"}
{"url": "https://news.bg/crime/75-godishen-shofyor-butna-mlad-mazh-v-plovdiv.html", "text": "20-годишен мъж загина при пътен инцидент в Пловдив, съобщиха от пресцентъра на МВР.Произшествието е станало тази сутрин на изхода на Пловдив в посока Хасково. Сигналът е подаден малко след 8 часа. По първоначални данни лек автомобил, управляван от 75-годишен водач, преминал през поставени конуси на пътното платно и блъснал 20-годишен мъж. Младият починал на място.На местопроизшествието се извършва оглед. Работата по установяване на причините продължава.Пътни полицаи регулират движението на място.", "date": "2018.08.21", "title": "75-годишен шофьор бутна млад мъж в Пловдив"}
{"url": "https://news.bg/regions/tri-dni-bez-san-zaradi-tsiganska-svatba.html", "text": "Ромска сватба на открито държа три нощи буден цял квартал, пише Нова по зрителски сигнал.Историята се развива в Лом, в квартала, известен с името \"Щеш не щеш\". Потърпевшите от силната музика са стотици хора, живеещи в блоковете наоколо.Жителите на квартала и подателите на сигнала не се посочват - страхуват се от саморазправа.Видео показва малко част от 3-дневната циганска сватба.Подготовката за сватбата започнала миналата седмица. Тогава огромни шатри се появили в междублоковото пространство, под прозорците на хората. Жителите усетили какво ще се случва, но не предприели действия, защото се страхуват.Около 20 часа на третия ден от началото на сватбата (20 август) празненствата продължават. Сватбарите не се притесняват и обясняват, че имат всички разрешителни. Сватбата струвала над 20 000 евро.От началото на годината насам общината Лом е издала над 30 разрешителни за празненства на открито, които да продължават до полунощ.Местната управа обмисля да спре тази практика заради подобни случаи. Дотогава обаче празнуващите и тези, които опитват да спят, остават на различни позиции.", "date": "2018.08.21", "title": "Три дни без сън заради циганска сватба"}
{"url": "https://news.bg/int-politics/iran-predstavi-parviya-si-iztrebitel-kosar.html", "text": "Иран представи първия реактивен изтребител собствено производство, наречен \"Косар\", съобщиха агенция Tasnim и РИА Новости.Според агенцията, изтребителят е провел първия демонстрационен полет във вторник на церемония в чест на предстоящия национален Ден на отбраната и логистиката на въоръжените сили. На демонстрацията присъства и президентът на Иран Хасан Рохани.Военният министър Амир Хатами информира по-рано за представянето на новия изтребител. Той подчерта, че Иран действа в рамките на \"стратегия на активното сдържане\" и напомни, че Техеран никога не е нападал другите страни.", "date": "2018.08.21", "title": "Иран представи първия си изтребител Косар"}
{"url": "https://news.bg/crime/zadarzhaha-oshte-edin-zhatvar-na-kanabis-tozi-pat-v-pavlikeni.html", "text": "Над 6 килограма канабис иззеха полицаите в Павликени от 57-годишен мъж в град Бяла черква, съобщи МВР Велико търново. Вчера, 20 август, при извършена проверка в жилището на мъжа са иззети 28 саксии с растения от рода на конопа, с различна височина.Общото тегло на листната маса е 6,25 кг.Установена е въздушна инсталация, преминаваща през цялото помещение.Иззети са още лампи, вентилатор, термометър, влагомер, туби.Обитателят на имота е задържан, а изясняването на случая продължава.", "date": "2018.08.21", "title": "Задържаха още един жътвар на канабис, този път в Павликени"}
{"url": "https://news.bg/crime/16-godishen-zapali-kamion-v-elena.html", "text": "Служители на полицейското управление в град Елена разследват пожар на товарен автомобил.Сигнал за случая е получен вчера, 20 август.Запаленото превозно средство е било паркирано в село Горско Ново село, съобщиха от Областната дирекция на МВР във Велико Търново.В хода на разследването полицаите установили, че съпричастно към деянието е 16-годишно момче от село Росно. ", "date": "2018.08.21", "title": "16-годишен запали камион в Елена"}
{"url": "https://news.bg/society/pochina-baskitaristat-na-fsb-ivaylo-kraychovski.html", "text": "Почина Ивайло Крайчовски - баскитарист в групата \"ФСБ\", съобщи БНТ. Той бе инициатор за създаването на група \"Стари муцуни\" с ветерана на българския рок Георги Минчев.Крайчовски участва в създаването на албумите на редица български поп певци, рок групи и джазови формации. Беше музикален директор на \"София филм фест\".Той бе зам.-председател на Българската изпълнителска асоциация и член на асоциацията на звукозаписните студиа в България.От екипа на София филм фест изразиха съболезнованията си така:", "date": "2018.08.21", "title": "Почина баскитаристът на ФСБ Ивайло Крайчовски"}
{"url": "https://news.bg/disasters/patnicheski-samolet-katsna-bez-preden-kolesnik-v-peru.html", "text": "Пътнически самолет направи аварийно кацане в Перу без преден колесник, съобщи RT.Самолетът кацнал аварийно на международното летище \"Хорхе Чавес\" в столицата Лима. Заради проблема с предния колесник, при кацането корпусът на самолета започва да се трие в летищната площадка, вследствие на което под самолета се появяват искри и пламъци.Самолетът е на авиокомпания \"LC Peru\". Пилотите от полет (#W41323) се приближавали до крайната си дестинация - летището в Аякучо. Те обаче установили, че е възникнал проблем с предния колесник на самолета.Това наложило самолетът да направи обратен завой и да се върне в столицата Лима. Пилотите заходили и направили принудителното кацане без колесника.На борда на самолета имало 58 души. Няма данни за пострадали хора.Към момента на кацането на летището вече имало екипи на местната пожарна и спешна помощ.Причините за блокирането на колесника се изясняват.", "date": "2018.08.21", "title": "Пътнически самолет кацна без преден колесник в Перу"}
{"url": "https://news.bg/crime/politsiya-kat-i-granichari-arestuvaha-dvama-za-agresiya-na-patya.html", "text": "При мащабна полицейска акция са арестувани двама за агресия на пътя, съобщиха от МВР.Инцидентът е станал в понеделник, около 16:15 часа, когато столичанин се обадил в полицията след като пътувайки от София към Сливница е бил засечен и принуден да спре от микробус \"Мерцедес\" с холандска регистрация. От буса са слезли двама мъже, които започнали да удрят с ръце по купето и стъклата на автомобила му, като направили и опит да отворят шофьорската врата с цел саморазправа.След сигнала полицаи от Сливница и от КАТ към ОДМВР и граничари от Калотина предприели съответни действия. Микробусът е спрян на ГКПП- Калотина. Водачът и неговият спътник са задържани с полицейска мярка за срок до 24 часа.По случая е започнато бързо производство за извършено престъпление. Работата по пълното му документиране продължава под наблюдението на Районна прокуратура-Сливница.", "date": "2018.08.21", "title": "Полиция, КАТ и граничари арестуваха двама за агресия на пътя"}
{"url": "https://news.bg/crime/martvo-bebe-otkriha-v-haskovsko-smetishte.html", "text": "Мъртво бебе е открито на сметището край хасковското село Гарваново, съобщиха от областната дирекция на МВР.Сигнал за открития труп е подаден от служители на депото за отпадъци към 15 часа вчера. Сметището се намира в края на село Гарваново.Назначена е аутопсия.Криминалистите изясняват курсовете на сметопочистващите автомобили през почивните дни, за да локализират районите, от които може да е пренесено детенцето.Образувано е досъдебно производство по случая.Полицейските служители умоляват гражданите, ако разполагат с информация по случая, да я споделят в най-близкото районно управление при гарантирана анонимност.", "date": "2018.08.21", "title": "Мъртво бебе откриха в хасковско сметище"}
{"url": "https://news.bg/world/vse-poveche-venetsueltsi-byagat-kam-braziliya-zaradi-mizeriyata.html", "text": "Все повече граждани на Венецуела бягат от родната си страна заради мизерията, пише BBC.Броят на бягащите венецуелци през границата с Бразилия непрекъснато нараства, въпреки атаките на бразилци срещу имиграционни лагери в събота.По данни на говорителя на армията на Бразилия около 900 венецуелци са пристигнали в щата Рорарима само в понеделник, опитвайки да се спасят от бедността.Броят на хората, които се опитват да избягат от икономическия колапс в страната предизвиква регионално напрежение. Засегнатите от миграционните процеси съседки на Венецуела - Перу, Колумбия и Еквадор - предприемат различни мерки за справянето с проблема.Несигурността в страната се задълбочи заради деноминацията на венецуелската валута. Действията на правителството целяха да се избегне крахът на икономиката.Критиците на властта пък са на мнение, че действията на управляващите ще доведат до още по-голям хаос.Опозицията организира протести днес.", "date": "2018.08.21", "title": "Все повече венецуелци бягат към Бразилия заради мизерията"}
{"url": "https://news.bg/regions/evakuiraha-danachnata-sluzhba-v-kazanlak-zaradi-miriz-na-gaz.html", "text": "Евакуираха хората от сградата на данъчна служба в Казанлък, съобщи БГНЕС.Причината е мирис на газ.От МВР Стара Загора заявиха, че няма информация за изтичане на газ. Спасители търсят източника на миризмата.Освен данъчната служба в същата сграда са и други институции - ГРАО, Социалната служба, и отдел \"Закрила на детето\".Малко по-късно от \"Овергаз\" информираха, че лицензиант за града е \"Ситигаз\", а не \"Овергаз\".По обяд бе открит източника на изтичане на газ в града. Отложена е евакуацията на сгради в центъра на Казанлък, поясниха от информационната агенция.Причина за странната миризма на газ била съд, в който се съхранява изкуствен ароматизатор на газа, който се казва одорант. Той се съхранява в двора на фирмата-подизпълнител на газоразпределителното дружество. Заради високите температури или човешка намеса, е нарушена целостта на опаковката и от там се е разнесла силната миризма на газ, който се усещаше почти в целия град.Според комисар Стоян Колев, директор на ПБЗН-Стара Загора, реална опасност за населението няма. Според него газоразпределителната фирма действала  бързо и адекватно.Припомняме, ден по-рано - . Инцидентът е станал в западната част на града, до фабрика \"Кремона\" и на 30 метра от бензиностанция.На място се са чули и два силни гърмежа.Унищожени са и няколко пристройки. Пожарникарите са успели да извадят трудноподвижен мъж.Също вчера, 20 август, в Казанлък . Той се намира в магазин за козметика. От взривения банкомат са откраднати между 30 000 и 50 000 лева.", "date": "2018.08.21", "title": "Евакуираха данъчната служба в Казанлък заради мириз на газ"}
{"url": "https://news.bg/world/kalashnikov-predstaviha-nov-avtomat-s-natovski-patroni.html", "text": "От концерна \"Калашников\" представиха новия автомат АК-308, който ползва боеприпаси по стандартите на НАТО, съобщиха от \"Калашников\".По данни от концерна, новият опитен образец \"7,62 мм автомат Калашников АК-308\" ще бъде показан на форума \"Армия-2018\".Оръжието е създадено на базата на автомат АК-103 с патрон 7,62х51 мм с елементи и компоненти от конструкцията на автомат АК-12. Сега се подготвят предварителните изпитания за приемането му на въоръжение.Автоматът използва боеприпаси от калибър 7,62 мм с 20 патрона. Тежестта на оръжието с празен пълнител е 4,3 кг. Общата дължина е 880-940 мм. АК-308 ползва оптичен прицел. Възможно е поставянето на щик. Прикладът може да се регулира на 4 позиции.Форум \"Армия-2018\" ще се проведе между 21 до 26 август в източния център \"Патриот\" в подмосковската Кубинка.", "date": "2018.08.21", "title": "\"Калашников\" представиха нов автомат с натовски патрони"}
{"url": "https://news.bg/regions/slanchevo-s-vazmozhni-valezhi.html", "text": "Слънчево, около и след обяд ще се развива купеста и купесто-дъждовна облачност. Очаква се предимно в северните райони на Западна и Централна България да превали и прегърми, съобщават метеоролозите.Във вторник ще има слаб до умерен североизточен вятър. Максималните температури ще са между 28° и 33°, а за София - около 28°.По Черноморието ще е предимно слънчево. Максималните температури ще са 29-30°. Температурата на морската вода е 27°. Вълнението на морето ще е 2-3 бала.В планините ще е предимно слънчево. Максималната температура на височина 1200 метра ще е около 21°, на 2000 метра - около 14°.", "date": "2018.08.21", "title": "Слънчево с възможни валежи "}
{"url": "https://news.bg/world/arestuvaha-dvama-za-strelbata-po-posolstvoto-na-sasht-v-ankara.html", "text": "Арестуваха двама души за стрелбата по американското посолство в Анкара, предаде ТАСС.Припомняме, към 5 часа сутринта от бял автомобил бяха изстреляни шест куршума по посолството на САЩ в Турция. Няма пострадали, три куршума поразиха будката на охраната. Силите на реда откриха автомобила, от който е извършено нападението.По данни на турската телевизия НТВ нападателите са двама мъже на възраст 38 и 39 години. У тях е открит пистолетът, с който са стреляли по американското посолство. Те са признали, че са извършили престъплението.След сутрешното нападени турските власти засилиха мерките за сигурност около всички посолства. По-късно говорител на президента обяви, че целта на нападението е да се създаде хаос.", "date": "2018.08.21", "title": "Арестуваха двама за стрелбата по посолството на САЩ в Анкара"}
{"url": "https://news.bg/politics/deputatite-se-sabirat-izvanredno.html", "text": "Парламентът ще заседава извънредно днес от 13.00 ч.Прекъсването на лятната почивка на депутатите е по искане на 61 народни представители от БСП.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес.Спорно е в рамките на тези 24 часа дали депутатите ще дойдат, за да съберат кворум.Предложеният от левицата дневен ред предвижда депутатите да разгледат проект за решение по казуса със з и да изслушат премиера във .", "date": "2018.08.21", "title": "Депутатите се събират извънредно"}
{"url": "https://news.bg/world/trima-dushi-sa-raneni-pri-strelba-v-metroto-v-london.html", "text": "Трима души са ранени след стрелба в метрото в Лондон, информират световните информационни агенции.Инцидентът е станал в метростанция \"Кингсбъри\", пише BBC. Стрелбата била малко преди 22 часа вечерта.Няма данни за терористичен акт, успокояват властите в Лондон в публикация в социалните мрежи.Ранени са двама мъже на възраст до 24 години и една 30-годишна жена. Мъжете са настанени в болнично заведение. Жената е прегледана и изписана.Полицията работи по случая. Районът на метростанцията е отцепен.Към момента няма арестувани във връзка със стрелбата. съобщи \"Ройтерс\".", "date": "2018.08.21", "title": "Трима души са ранени при стрелба в метрото в Лондон"}
{"url": "https://news.bg/int-politics/dzheremi-hant-ochakva-ot-es-po-yasen-otgovor-spryamo-rusiya.html", "text": "Външният министър на Великобритания Джереми Хънт ще призове Европейския съюз да усили санкциите, въведени спрямо Русия във връзка с инцидента в Солсбъри.Призивът си той ще отправи в реч във вашингтонския Институт по мира в рамките на първата си визита в САЩ като външен министър на Великобритания, след като зае поста от Борис Джонсън. The Guardian се позовава на текст на речта на Хънт.Ние сме длъжни да водим диалог с Москва, но ние също така се длъжни пределно ясно да покажем: външната политика на Русия при президента Путин направи нашия свят по-опасно място, казва Хънт в речта си.\"И днес Обединеното кралство иска от своите съюзници да отидат още по-далеч, настоявайки Европейския съюз да гарантира, че санкциите му срещу Русия са изчерпателни и че наистина сме равностойни на Съединените щати.\"Това предполага единна критика и реакция на престъпленията, когато и където и да било независимо дали са били извършени - от улиците на Солсбъри до съдбата на Крим\", каза Хънт.В речта си Джереми Хънт определя поведението на Русия като първия от четирите фактора, които предизвикват опасения на международната арена.В програмата на визитата на Хънт в САЩ се предвижда среща с държавния секретар Майк Помпео и други високопоставени представители на американската администрация. Широк спектър от международни проблеми ще се обсъждат на срещите, включително Иран, Северна Корея, Сирия, Йемен и др.От Вашингтон Хънт ще отиде в Ню Йорк, където ще говори пред ООН. Предвидена е негова среща с главния секретар на ООН Антониу Гутериш, с когото ще говорят за реформата в ООН и по хуманитарни въпроси.", "date": "2018.08.21", "title": "Джереми Хънт очаква от ЕС по-ясен отговор спрямо Русия"}
{"url": "https://news.bg/crime/19-godishen-s-kraden-avtomobil-ustroi-gonka-na-sofiyskata-politsiya.html", "text": "Полицаи задържаха 19-годишен, с криминални регистрации в полицията, шофирал краден автомобил. Полицията засякла случайно крадеца при рутинна проверка на 20 август. Той не се подчинил на полицейския сигнал, а продължил с автомобила си \"Пежо\".Полицията започнала преследване. В района на ул \"Удово\" крадецът изоставил колата и хукнал да бяга. След кратко преследване, мъжът бил задържан.При проверката станало ясно, че автомобилът е бил откраднат предния ден в ж.к. \"Орландовци\".Повдигнато е обвинение на момчето за престъпление по чл. 346 от НК.", "date": "2018.08.21", "title": "19-годишен с краден автомобил устрои гонка на софийската полиция"}
{"url": "https://news.bg/world/likvidiraha-2-buntovnitsi-obstrelyali-dvoretsa-v-kabul.html", "text": "Афганистанските сили за сигурност ликвидираха двама бунтовници, обстреляли с ракета президентския дворец. Боят продължава, съобщиха телевизия Tolo News и РИА Новости, позовавайки се на източник от силите за сигурност.По-рано бе съобщено, че няколко ракети са изстреляни във вторник в Кабул по време на реч на президента на страната Ашраф Гани по случай празника Курбан байрам. Атаката е станала в 9 часа местно време (7:30 българско).Ракетите са изстреляни по президентския дворец и правителствения квартал на града, където се намират посолствата на много страни.Според източника, група бунтовници е изстреляла няколко ракети по президентския дворец. \"Две от тях бяха прихванати от силите за сигурност\", съобщиха източници в социалната мрежа .По данни на телевизията, ракетите са изстреляни в района, където е разположена една от най-големите джамии в Кабул \"Идгах\". Сега в този район се водят битки. От въздуха бунтовниците са обстрелвани от военен вертолет. Районът е отцепен от силите за сигурност.\"Съществуват групировки, които продължават насилието и извършвайки ракетен обстрел, те не могат да спрат развитието на Афганистан\", заявява Гани в отговор на обстрела.Припомняме, на 19 август президентът на Афганистан  за Курбан байрама (21-25 август). Той съобщи новината по време на празненства във връзка 99 г. от независимостта на Афганистан.\"Спирането на огъня не може да бъде едностранчиво\", подчерта той.От  примирие.Ден след обявеното спиране на огъня  три пътнически автобуса с близо 150 души в тях. По-късно заложниците бяха освободени.", "date": "2018.08.21", "title": "Ликвидираха 2 бунтовници, обстреляли двореца в Кабул"}
{"url": "https://news.bg/int-economics/beneton-zagubi-usd2-miliarda-zaradi-srutvaneto-na-mosta-v-genua.html", "text": "Срутването на   в Генуа изтри $2 милиарда от богатството на едно от най-заможните семейства в Италия, пише Bloomberg.Милиардерите Бенетон контролират 30.25 процента от Atlantia SpA - строителна компания и собственик на тол оператора в района на моста Autostrade per l'Italia SpA.Делът в Atlantia е най-големият им актив, като той съставлява около една трета от общото им богатство, което се оценява на $13.3 милиарда.В последните дни базираното в Рим дружество изгуби 26% от стойността на акциите си заради трагедията и последвалия ход на правителството да започне формална процедура по отнемане на лиценза му.Семейство Бенетон са най-популярни с едноименната марка, под която се продават дрехи.Компанията е основана през 50-те години на миналия век. Сега тя е само част от дузината активи на инвестиционната компания, притежавана от семейството - Edizione Holding SpA. Включително Atlantia, семейството контролира акции на публични компании на стойност $9.3 милиарда.Само шепа други хора в Италия са по-богати от Бенетон. Сред по-заможните са Фереро, популярни с шоколада си.Припомняме, при трагедията на 14 август .", "date": "2018.08.21", "title": "Бенетон загуби $2 милиарда заради срутването на моста в Генуа"}
{"url": "https://news.bg/finance/9-firmi-sa-podali-oferti-za-proizvodstvo-na-patni-znatsi.html", "text": "В Агенция \"Пътна инфраструктура\" отвориха постъпилите оферти за обществената поръчка за производство, доставка и монтаж на пътни знаци. Става въпрос за знаци с постоянни и променливи размери на вертикална сигнализация на републиканските пътища за следващите 5 години.Тръжната процедура е в 6 обособени позиции по районите на планиране в страната, а индикативната стойност за всяка е 2.5 млн. лв. без ДДС.Общата прогнозна стойност на обществената поръчка е 15 млн. лв. без ДДС и се финансира от бюджета на АПИ.За обособена позиция №1 - Северозападен район, включващ областите Видин, Враца, Монтана, Ловеч и Плевен отворените оферти са на:За обособена позиция №2 - Северен централен район, в който са областите Велико Търново, Габрово, Разград, Русе и Силистра отворените оферти са на:За обособена позиция №3 - Североизточен район, включващ областите Варна, Добрич, Шумен и Търговище отворената оферта е на \"Зебра\" ООД.За обособена позиция №4 - Югоизточен район, включващ областите Бургас, Сливен, Стара Загора и Ямбол отворените оферти са на:За обособена позиция №5 - Южен централен район, включващ областите Кърджали, Пазарджик, Пловдив, Смолян и Хасково отворената оферта е на \"Микони\" ООД;За обособена позиция №6 - Югозападен район, включващ областите: Благоеград, Перник, Кюстендил и София, отворените оферти са на:", "date": "2018.08.21", "title": "9 фирми са подали оферти за производство на пътни знаци"}
{"url": "https://news.bg/world/rusiya-organizira-nay-mashtabnite-voenni-ucheniya-ot-kraya-na-studenata-voyna.html", "text": "Русия ще проведе най-мащабните военни игри от падането на СССР през следващия месец, обяви военното министерство на страната, цитирано от Си Ен Ен.От съобщения на министерствата на отбраната на Русия и Китай става ясно, че хиляди войници от Китай и Монголия се очаква да участват в игрите в Сибир, наречени \"Изток-2018\".Военният министър на Русия Сергей Шойгу обяви, че игрите са \"безпрецедентни\" като брой войници и територия.Той допълва, че ще бъдат \"най-големите от маневрите \"Запад-81\", в които са участвали, според документи на ЦРУ, 150 000 военнослужещи. По време на тези учения са тествани нови оръжия, включително балистични ракети със среден обсег на действие.Тазгодишните учения се очаква да бъдат по-големи от \"Изток-2014\", в които участваха 155 000 войници, 8000 машини, повече от 600 самолета и 80 кораба.Китайското военно министерство отбелязва, че ще допринесе с 3 200 войници, 900 оръжия и 30 самолета и хеликоптера, които ще бъдат разположени на полигона \"Цугол\" до границата на Русия с Китай и Монголия.Допълва се, че ученията не са насочени към трета страна.Като подготовка за военните игри през септември Шойгу нареди внезапна проверка на бойната готовност на стратегическата авиация, парашутните и военнотранспортни войски.Инспекцията включва \"16 специални учения\" с цел \"авиационна готовност\".", "date": "2018.08.21", "title": "Русия организира най-мащабните военни учения от края на Студената война"}
{"url": "https://news.bg/crime/hvanaha-pernichanin-sas-113-rasteniya-marihuana.html", "text": "Полицаите от Второто районно управление в Перник хванаха \"\" на канабис с голям брой растения, съобщиха от Областната дирекция на МВР в града.При проверка на два имота в село Голямо Бучино униформените открили общо 114 канабисови растения.В първия имот полицаите установили 113 растения, а във втория имот - едно растение. Имотите били съседни и се предполага, че самотното растение във втория имот не е било посадено и отглеждано с ясно намерение.Растенията били с различна височина - най-големите достигали 3 метра.49-годишният собственик на домашната плантация е задържан за срок до 24 часа. Работата по случая продължава.", "date": "2018.08.21", "title": "Хванаха перничанин със 113 растения марихуана"}
{"url": "https://news.bg/world/bashar-asad-prisastva-na-molitvi-v-dzhamiya-v-damask-za-kurban-bayram.html", "text": "Президентът на Сирия Башар Асад присъства на молитви в джамия в Дамаск във връзка с празника Курбан байрам, информира АП.Държавната телевизия показа Асад да поздравява вярващи при пристигането си в джамията \"Равда\", а също така да се моли и да разговаря с хора след молитвите.Това е първият Курбан байрам, откакто сирийски войници, подкрепяни от Русия, си върнаха квартали в Дамаск по-рано тази година и райони в Южна Сирия, контролирани от бунтовници.През последните години Асад често пътуваше извън столицата до градове и села, за да присъства на празнични молитви.С помощта на Русия и Иран въоръжените сили на Асад си върнаха голяма част от територията. Северната провинция Идлиб е последният голям бастион на бунтовниците.", "date": "2018.08.21", "title": "Башар Асад присъства на молитви в джамия в Дамаск за Курбан байрам"}
{"url": "https://news.bg/politics/vsichki-priemat-ostavkata-na-agayn-i-bez-da-vizhdat-neynata-vina.html", "text": "Лидерът на БСП Корнелия Нинова видя сериозно разминаване в доклада на Ралица Агайн и досегашните позиции на КФН.Нинова попита на кого в държавата е предоставена информацията. Лидерът на столетницата е на мнение, че е недопустимо да има разминаване в няколко посоки - изказването на премиера Борисов, че всеки един гражданин поема своя риск с евтини застраховки и това, че държавата ще окаже подкрепа на ужилените граждани.Ако държавата се намеси, това за сметка на държавата ли е?Лидерът на БСП освен че поиска повече и ясна информация, подчерта от парламентарната трибуна, че трябва да се поема отговорност и на политическо ниво.Финансовият министър Владислав Горанов отговори на Корнелия Нинова, като отрече да има различия в позицията на Агайн.Ролята на Българския гаранционен фонд е една трансмисия, която да приема щетите и да ги претендира към кипърските, каза Горанов и добави, че Гаранционният фонд е приложим само върху фалирали български застрахователи.Парите, внасяни в Гаранционния фонд за застраховката \"Гражданска отговорност\", са на хората, които са се застраховали, на българските граждани. Ако решим с тези пари да покрием риска на ЗК \"Олимпик\", ще ощетим българския данъкоплатец, каза в парламента министърът на финансите Владислав ГорановТой призова депутати да помислят заедно по какъв подходят начин да се разреши проблема с изплащането на финансовите компенсации на пострадалите хора. Ако ние решим да покрием такъв риск, това би било ощетило българите, които са карани задължително да внасят суми във фонда, обобщи Горанов.Йордан Цонев от ДПС коментира, че подкрепя оставката на Ралица Агайн най-вече, защото е неин морален акт, а не директна оставка, поискана от правителството. КФН като цяло си е свършила работата съобразно българското и европейското законодателство, смята той, но изрази учудване от незнанието и неразбирането на проблема.\"Имам усещането, че някой е бил подведен по отношение на информацията, понятията, европейското законодателство и правомощията на КФН\", каза още депутатът от ДПС.Отговорност е на страната, която дава лиценза, да извършва надзор. Има смесвания на понятия и не е нормално хора, които се занимават с подобна материя, да не разбират, че гаранционните фондове са задължени да изплатят обезщетения на хората, призова той.\"Какво се случва с вноските на потребителите, за които крещящо мълчи Европа\", отсече Цонев и добави, че нещата трябва да се гледат такива, каквито са.Йордан Цонев заяви, че ДПС ще подкрепят оставката на Ралица Агайн, тъй като това е морален акт, а не акт на установена вина. Тъй като целият орган КФН няма вина и проверката категорично ще покаже това, убеден е Цонев. Той призова за реални превантивни мерки по отношение на финансовите измами.Румен Гечев се включи с ирония за фалиралото застрахователно дружество, като заяви, че собственикът на \"Олимпик\" е регистрирал фирмата си в Кипър, но тя би могла да е фирма от Люксембург, а най-вероятно собственикът от Люксембург би могъл да се окаже, че е от Фиджи.\"Защо застрахователната компания не бе решила да отиде в Канада или Австралия, каква любов към българската държава и българските институции\", възмути се Гечев и добави, че вследствие на всички допуснати грешки, бихме могли да закрием всички държавни институции. По думите му голямата отговорност трябва да се понесе от Комисията за финансов надзор.Той бе категоричен, че няма да влиза в юридически дискусии, но при това законодателство според него много трудно би могло да се направи каквото и да било. \"Какви рискове ще се поемат оттук нататък, къде се харчат държавните пари и защо КФН потвърждава огромни разходи\", пита Гечев.Дано да няма подобни такива случаи, призова Гечев. Той изказа своята убеденост, че оставките покрай скандала \"Олимпик\" няма да останат на ниво КФН и пожела успех на опонентите си от ГЕРБ в предсрочните парламентарните избори.", "date": "2018.08.21", "title": "Всички приемат оставката на Агайн и без да виждат нейната вина"}
{"url": "https://news.bg/regions/zhitelite-na-dragoevo-iskat-legnal-politsay-po-patya-mezhdu-preslav-v-smyadovo.html", "text": "Жителите на Драгоево внасят подписка в община Велики Преслав с искане за изграждането на неравности по главния път през селото, съобщи БНР.През Драгоево преминава републиканският път Велики Преслав-Смядово, който беше ремонтиран преди две години и е предпочитан от тежки камиони и автомобили.Хората настояват да се вземат допълнителни мерки за намаляване на скоростта на преминаващите автомобили, тъй като поставените знаци не се спазват.Близо 300 души са дали подписите си за изграждането на изкуствени неравности по пътя, които да ограничат скоростта, заяви инициаторът Ваня Недева.Недева подчерта, че подписката се прави в интерес на децата, тъй като в близост има детска градина.Подписката ще бъде внесена в Общинския съвет във Велики Преслав, до Агенция \"Пътна инфраструктура\" и до МВР.\"Надяваме се да се случи. Дори и да идва полицейски патрул, не може да седи денонощно, 24 часа да следи трафика\", добави Недева.От местното кметство също нееднократно са алармирали за неравности и затова подкрепят подписката.", "date": "2018.08.21", "title": "Жителите на Драгоево искат \"легнал полицай\" по пътя между Преслав в Смядово"}
