{"url": "https://news.bg/crime/arestuvaha-nad-10-dushi-pri-narkoaktsiya-v-sofiya.html", "text": "Над 10 души са арестувани при мащабна акция на ГДБОП и СДВР срещу наркоразпространението.Акцията е в няколко столични квартала, съобщи БНР.Източници от МВР твърдят, че арестуваните са част от известна група, която се занимава с продажба на дрога в София. Арестите и обиските продължават.", "date": "2019.11.18", "title": "Арестуваха над 10 души при наркоакция в София"}
{"url": "https://news.bg/bulgaria/novi-10-detski-gradini-se-izgrazhdat-v-stolitsata-obyavi-fandakova.html", "text": "Кметът на София Йорданка Фандъкова съобщи, че нови 10 детски градини се изграждат в столицата, предаде БНР.Тя уточни, че инвестициите в изграждането на нови детски градини и училища са в размер на 20 млн. лева годишно, а целта е всички деца да преминат на едносменен режим на обучение.\"Ние строим 10 нови детски градини и сме заложили още осем за следващата година. Имаме готовност с проекти за още пет\", обяви Фандъкова при проверка на изграждането на нов физкултурен салон към училището в квартал \"Симеоново\".", "date": "2019.11.18", "title": "Нови 10 детски градини се изграждат в столицата, обяви Фандъкова"}
{"url": "https://news.bg/world/zakopchaha-44-godishna-balgarka-za-krazhba-na-koli-v-gartsiya.html", "text": "44-годишна българка е арестувана за кражба на автомобили в Гърция, информира БНТ.Тя е предадена на прокуратурата в Катерини. Издирва се 50-годишен българин.По време на разследването е доказано, че за една година двамата българи са извършили поне 13 обира на коли и са откраднали над 18 хиляди евро и ценни предмети.Двамата българи са били преследвани няколко часа от гръцката полиция. Полицаи ги засекли да обират камион до Катерини, подали сигнал за арест, но българите се качили в личната си кола, направили опит да прегазят полицаите и с много висока скорост се насочили към границата.Те изоставили колата до граничния пункт \"Промахон\" и направили опит да напуснат Гърция.Арестуваната българка признала пред полицията, че заедно с 50-годишния ѝ приятел обирали коли от паркинги в близост до Лариса и Катерини. Използвали заглушител за алармите на автомобили. Идвали често в Гърция, всеки път с различни коли, за да се предпазят от разпознаване от охранителни камери.", "date": "2019.11.18", "title": "Закопчаха 44-годишна българка за кражба на коли в Гърция"}
{"url": "https://news.bg/int-politics/kitay-zaplashva-shvetsiya-zaradi-vrachvaneto-na-nagrada-za-svoboda-na-slovoto-na-kitaets.html", "text": "Премиерът на Швеция отхвърли заплахите на Китай, че Швеция щяла да \"понесе последствията\" за присъждането на награда за свобода на словото на арестувания шведски издател, роден в Китай, Гуй Минхай, съобщава \"Гардиън\".Гуй беше един от петимата издатели и продавачи на книги, базирани в Хонконг, които изчезнаха през 2015 г., печатайки книги, критикуващи китайското правителство. Той се появи отново през 2016 г. в ареста, като заяви по китайската държавна телевизия, че се е предал, след като е избягал от фатален инцидент с шофиране в нетрезво състояние 11 години преди това.Освободен през 2017 г., но недопуснат да напусне Китай, Гуй е бил арестуван от полицаи в цивилни дрехи, докато пътувал за Пекин с двама шведски дипломати през януари 2018 г. След като е бил филмиран да прави признания, които според привържениците му са били дадени под принуда, той е бил вкаран в затвора.По-рано този месец шведският ПЕН-клуб обяви, че ще връчи на Гуй наградата \"Тухолски\", кръстена на германския писател Курт Тухолски, който бяга от нацистка Германия в Швеция. Тя се присъжда ежегодно на преследван или живеещ в изгнание писател, като предишни получатели са Салман Рушди и беларуската нобелова лауреатка Светлана Алексиевич. Шведският ПЕН-клуб обяви, че е избрал Гуй, за да почете неговата неуморна работа за свободното слово.В отговор китайското посолство в Стокхолм подчерта, че решението за присъждане на наградата на Гуй било \"не само чист фарс, но и подигравка с истинската свобода на словото и шамар в лицето на самия шведски ПЕН-клуб\", роден от \"скрита политическа програма и последователни пристрастия и враждебност срещу Китай\".\"Както е известно на всички, Гуй Минхай е престъпник, извършил тежки престъпления както в Китай, така и в Швеция. Той е генератор на лъжи и разпространител на слухове\", казаха от посолството и призоваха шведския ПЕН-клуб да отмени наградата. \"Продуцентите на този фарс пренебрегват волята на самия Гуй Минхай и действат съгласно собственото си пожелателно мислене, самоуправство и арогантност. Те със сигурност ще понесат последствията от своите собствени действия.\"Въпреки това церемонията по награждаването се проведе в петък, с празен стол на сцената, с който беше отбелязано отсъствието на Гуй. Министърът на културата и демокрацията на Швеция Аманда Линд заяви, че хората, които са на власт, никога не трябва да атакуват свободното художествено изразяване.Шведският премиер Стефан Льовен отхвърли твърденията на Китай. \"Няма да се поддадем на този вид заплаха\", каза той пред местна телевизия, допълвайки: \"Никога. Имаме свобода на изразяване в Швеция и това е така, точка.\"Изборът на Гуй беше подкрепен и от Международния ПЕН-клуб, чийто президент, писателката Дженифър Клемент, заяви, че е ужасена от заплахите на Китай.", "date": "2019.11.18", "title": "Китай заплашва Швеция заради връчването на награда за свобода на словото на китаец"}
{"url": "https://news.bg/energy/ogranichavat-razmera-na-garantsiite-v-promenite-na-zakona-za-gorivata.html", "text": "Съгласие за ограничаване размера на гаранциите и изисквания капитал за регистрацията на търговците, бе постигнато между протестиращи дребни търговци на горива и министъра на икономиката Емил Караниколов, съобщи БНР.Срещата се проведе днес, след като имаше протест пред сградата на Министерството на икономиката. На нея бе договорено и запазване на дейността на ведомствените бензиностанции.Причината за протеста бяха внесените промени в Закона за горивата. След като министърът на икономиката Емил Караниколов подписа проектозакона с неприемливи за дребните търговци текстове, от Асоциацията на търговците и превозвачите на горива реагираха веднага, като се събраха пред сградата на министерството.\"Успяхме да намерим решение на притеснителните членове - , които ще се налагат\", посочи Симо Симов от браншовата асоциация. Икономическият министър увери, че проектозаконът, който ще се внесе в Народното събрание.\"Всички, които искат да работят в този сектор, трябва да бъдат регистрирани и ще бъдат регистрирани, иначе няма да работят\", каза Караниколов.", "date": "2019.11.18", "title": "Ограничават размера на гаранциите в промените на Закона за горивата"}
{"url": "https://news.bg/int-politics/za-70-ot-amerikantsite-deystviyata-na-tramp-za-ukrayna-sa-pogreshni.html", "text": "Преобладаващото мнозинство от американците (70%) смятат, че искането на президента на САЩ Доналд Тръмп към чуждестранен лидер да разследва негов политически противник, което лежи в основата на разследването за импийчмънт, провеждано от Камарата на представителите (долната камара на Конгреса на САЩ), е погрешно. Това показва ново проучване на Ipsos за ABC News.Малко мнозинство от американците (51 процента) смятат, че действията на Тръмп са били едновременно погрешни и той трябва да бъде импийчнат и отстранен от длъжност. Но само 21 процента от американците казват, че следят изслушванията по процедурата за импийчмънт.В допълнение към 51-те процента, още 19 на сто смятат, че действията на Тръмп са били погрешни, но че той трябва или да бъде импийчнат от Камарата на представителите, но да не бъде отстранен от длъжност, или да не бъде нито импийчнат от Камарата на представителите, нито намерен за виновен от Сената. Проучването също така е установило, че един на всеки четирима американци (25%) смятат, че Тръмп не е сторил нищо лошо.Все пак почти един на всеки 3,32 процента са посочили, че са стигнали до твърдото решение за импийчмънт на президента преди да излезе  през юли с украинския президент Володимир Зеленски, в който Тръмп призовава украинския си колега да разследва бившия вицепрезидент Джо Байдън и сина му Хънтър.Демократите от Камарата на представителите разследват дали администрацията на Тръмп е задържала близо 400 млн. долара помощ и е обещала среща в Белия дом между двамата държавни глави в замяна на разследване на политическия противник на президента Джо Байдън и неговия син заради членуването му в борда на директорите на украинската енергийна компания Burisma.Като цяло 58 процента от американците казват, че следят изслушванията много внимателно или донякъде внимателно (съответно 21% и 37%), а 21% казват, че твърдо са заели позицията за импийчмънт след първата седмица на публичните изслушвания. Сред онези, които са казали това, 60% смятат, че Тръмп трябва да бъде импийчнат и отстранен от длъжност.От онези, които следят много подробно изслушванията в Камарата на представителите, 67% смятат, че действията на Тръмп са били погрешни и той трябва да бъде импийчнат и отстранен от длъжност.", "date": "2019.11.18", "title": "За 70% от американците действията на Тръмп за Украйна са погрешни"}
{"url": "https://news.bg/regions/da-spre-razchistvaneto-na-reka-vit-poiskaha-ot-riosv-i-baseynova-direktsiya.html", "text": "Предписание за спиране на всякакви дейности по река Вит издадоха регионалните ековласти до областния управител на Ловеч Ваня Събчева, съобщиха от МОСВ.Писмата до Ваня Събчева са от РИОСВ-Плевен и Басейнова дирекция \"Дунавски район\" и РИОСВ-Плевен. С тях се иска спиране на почистването на наносни отложения в река Вит в района на пътен възел \"Боаза\" и пътен възел \"Дерманци\", община Луковит, област Ловеч. Спирането е докато не приключат изискуемите процедури за подобни дейности по реда на Закона за водите. Писмото на БДДР е въз основа на постъпило уведомление от Областния управител на Ловеч за начало на  отнемане на наносни отложения в коритото на река Вит.В писмото си до областния управител от Басейнова дирекция посочват, че за почистването на наноси се изисква разрешително по Закона за водите, каквото не е издавано. Ако се чисти коритото на река без разрешително, то подлежи на административно-наказателна отговорност. От Басейнова дирекция са изискали от Областната администрация Ловеч да им предоставят копие от сключения договор между областния управител на област Ловеч и изпълнителя за извършване на дейностите.Изискали са и документи, удостоверяващи извършването на дейностите по договора, както и .От РИОСВ - Плевен заповядаха  за спиране на всякакви дейности по почистване на наносни отложения, премахване на дървесна растителност, добив на баластра и сеч в същия участък от река Вит.Целта е да се запазят местата за размножаване на защитени видове птици. Мястото на дейностите попада в защитена зона за опазване на дивите птици, от мрежата \"Натура 2000\" (\"Васильовска планина\" BG00002109).На областния управител е предписано да не допуска извършване на дейности по почистване на наносни отложения и премахване на дървесна растителност, докато не бъдат изпълнени условията и мерките в Решение по ОВОС №2-2/2015 г. Дейността подлежи на съгласуване с РИОСВ - Плевен.През последните две седмици в двете институции постъпиха сигнали за \". Последният сигнал е от неделя - 17 ноември 2019 г., когато е извършвана проверка. В момента на проверките на място не е имало техника във водния обект и не е установен извършителят.", "date": "2019.11.18", "title": "Да спре разчистването на река Вит, поискаха от РИОСВ и Басейнова дирекция"}
{"url": "https://news.bg/bulgaria/blizo-usd1-mlrd-targovski-obmen-imame-sas-sasht-prez-2018-g.html", "text": "Двустранната търговия между САЩ и България през 2018 г. надхвърля 975 милиона долара. Това стана ясно по време на среща на министъра на икономиката Емил Караниколов с посланика на САЩ у нас Херо Мустафа.В рамките на срещата министър Караниколов запозна участниците с възможностите за инвестиции в България, като акцентира на доброто икономическо състояние у нас. Той бе категоричен, че нашата страна желае да развива активно икономическите отношения между двете страни.\"Традиционно добрите двустранни връзки в търговската област, както и благоприятните пазарни възможности на Съединените американски щати правят вашата страна перспективен външноикономически партньор на България\", каза министърът.По думите му през 2018 г. двустранната ни търговия със САЩ нараства с 36%, като надхвърля 975 млн. щатски долара и превишава предишната пикова стойност на взаимната търговия от 2006 г., а за първото полугодие на 2019 г. стокообменът между двете страни е 412 млн. долара според предварителните данни.В рамките на разговора беше поставено и началото на активен диалог за реализирането на конкретни мерки за стимулиране на двустранните отношения. Една от очертаните възможности е организирането на бизнес посещение, което ще се проведе през декември тази година, както и срещи на американски фирми с българските работодателски организации.По време на срещата Караниколов акцентира на няколко важни момента за нашата страна, като един от тях, той посочи членството на България в Организацията за икономическо сътрудничество и развитие /ОИСР/.Мустафа изрази благодарност за предоставената информация и увери, че очаква в най-скоро време разширяване на сътрудничеството и установяване на нови партньорски връзки между бизнесмени от двете страни.", "date": "2019.11.18", "title": "Близо $1 млрд. търговски обмен имаме със САЩ през 2018 г. "}
{"url": "https://news.bg/crime/mazhat-otkradnal-140-000-lv-ot-kola-v-sofiya-ostava-v-aresta.html", "text": "Състав на Софийския районен съд (СРС) постанови мярка за неотклонение \"задържане под стража\" на мъжа, откраднал 140 000 лв. от кола в столичния район \"Лозенец\", научи News.bg от свой източник.Следващото заседание е насрочено за 26 ноември пред Софийския градски съд.Парите, които по първоначална информация бяха 150 000 лева, са откраднати докато шофьорът сменя спукана гума. Припомняме, обвиненият за кражбата е 41-годишния С. Николов, осъждан и преди за кражба. Той е . С помощта на лек автомобил \"Ауди А6\" (с македонска регистрация), от кола \"Субару\" е открадната чанта със сумата от 120 000 лв. и 10 000 евро.Пострадалият съхранявал парите в банков трезор, откъдето ги взел малко по-рано същия ден. ", "date": "2019.11.18", "title": "Мъжът, откраднал 140 000 лв. от кола в София, остава в ареста"}
{"url": "https://news.bg/int-politics/sasht-pak-plashat-egipet-sas-sanktsii-zaradi-kupuvaneto-na-iztrebiteli-ot-rusiya.html", "text": "Закупуването от страна на Египет на руски изтребители го излага на риск от налагане на санкции на САЩ и застрашава бъдещите придобивания на американско оборудване. Това обяви представител на Държавния департамент на САЩ, цитиран от \"Ройтерс\".Египет е наясно с тези рискове, предупреди помощник заместник секретарят по политико-военните въпроси Р. Кларк Купър по време на авиошоу в Дубай.Преди дни САЩ предупредиха Египет за възможните негативни последици от придобиването от страна на Кайро на руски изтребители Су-35. Това се посочваше в писмо, изпратено до министъра на отбраната и военната индустрия на Египет от държавния секретар на САЩ Майк Помпео и министъра на отбраната на САЩ Марк Еспър.\"Новите големи сделки за доставка на оръжие от Русия могат да попречат на бъдещите сделки между САЩ и Египет в тази област, както и помощ за сигурност\", се казва в писмото.През май тази година Помпео вече обяви, че САЩ разчитат на отказа на Египет да закупи Су-35 от Русия.Законът за противодействие на противниците на Америка чрез санкции (CAATSA) беше подписан от американския президент Доналд Тръмп на 2 август 2017 г.", "date": "2019.11.18", "title": "САЩ пак плашат Египет със санкции заради купуването на изтребители от Русия"}
{"url": "https://news.bg/bulgaria/polovinata-ot-balgarite-ne-znayat-kakvo-iznasya-stranata-ni.html", "text": "Половината от българите не са информирани относно износа на страната и посочват маслодайната роза и млечните продукти за едни от най-търгуваните продукти. Електротехническата индустрия и машиностроенето формират по-голямата част от българския износ.Това стана ясно от социологическо проучване на \"Тренд\", което беше представено от Димитър Ганев в рамките на 52% са на мнение, че българският износ като продукция е качествен, докато едва 12% са на обратното мнение. 36% не знаят или не могат да преценят, което пък показва слаба информираност.39% от българите са на мнение, че е възможно у нас да се прави успешен бизнес, докато 34% не са съгласни с това.На въпроса в каква посока се развива българската икономика 31% от анкетираните казват, че се развива в позитивна, а 49% - в негативна.74% смятат, че в електронните медии преобладават негативните новини.63% от попитаните искат да научават за българските предприемачи.\"Икономиката на България е излязла от 19 век\", смята главният икономист на Института за пазарна икономика Лъчезар Богданов. По думите му износът на България в периода 2008 - 2018 г. е претърпял значителни промени. За 10 години ръстът на износ на електрически съоръжения се покачва повече от три пъти, търгуването с машини - два пъти, а износът на автомобилната индустрия - с рекордните шест пъти. За сравнение, през 2001 г. основният износ е бил облекла, плетива и метали.\"У нас нищо не се произвежда. В България няма индустрия.\" Това е нещото, което най-често четем в социалните мрежи и слушаме по улиците\", коментира от своя страна Васил Велев, председател на АИКБ.\"Всъщност, малко от българите знаят, че България е далеч от над средноевропейското равнище по дял на индустрията в брутната добавена стойност. Малко хора знаят, че първите пет пера в българския износ са машиностроенето и автомобилостроенето и електротехниката и електрониката - все сектори с висока и средна добавена стойност\", отбеляза Велев.Събитието беше организирано от Германо-българската индустриално-търговска камара (ГБИТК), Асоциацията на индустриалния капитал в България (АИКБ) и Българската стопанска камара (БСК). Форумът е част от кампанията \"Да успеем в България!\", чиято цел е постигането на по-широка публичност на успехите на българските предприятия и предприемачи.", "date": "2019.11.18", "title": "Половината от българите не знаят какво изнася страната ни"}
{"url": "https://news.bg/crime/uslovni-prisadi-za-dvama-inspektori-ot-babh-burgas-za-podkup.html", "text": "Условни присъди от по 1 година и 6 месеца с 3-годишен изпитателен срок получиха двама инспектори от ОБДХ - Бургас, подсъдими за искане и приемане на подкуп, съобщиха от прокуратурата.Единият осъден е Петър А. (инспектор в отдел \"Контрол на храните\" при ОБДХ - Бургас), другият - Мая К. (главен инспектор в отдел \"Контрол на храните\" при ОБДХ - Бургас). Те са подсъдими за това, че през периода между 29 август 2017 г. и 05 септември 2017 г. в град Несебър като съизвършители, на първата дата (29 август 2017 г.) са поискали 500 лева от С.М. подкуп от управител и едноличен собственик на ресторант.Парите са били, за да не съставят акт за установени административни нарушения, въз основа на който да бъде издадено наказателно постановление. Подкупът бил и да не проверяват в кухнята на обекта, за да видят има ли и други нарушения по Закона за храните.На втората дата (05 септември 2017 г.), двамата инспектори приели от С.М. 500 лева.На всеки от подсъдимите е наложена и \"глоба\" в размер от по 1500 лева. Петър А. и Мая К. са лишени от право да упражняват професия или дейност, свързана с държавни контролни функции за срок от три години.Присъдата на Окръжен съд - Бургас подлежи на обжалване пред Апелативния съд в града. ", "date": "2019.11.18", "title": "Условни присъди за двама инспектори от БАБХ-Бургас за подкуп"}
{"url": "https://news.bg/crime/16-osadeni-za-intelektualno-piratstvo-otchete-tsatsarov-pred-koordinator-na-sasht.html", "text": "Мерките срещу престъпления към интелектуалната собственост обсъдиха на среща главният прокурор Сотир Цацаров и координатора на Правителството на САЩ по въпросите на защитата на интелектуалната собственост Вишал Амин, съобщиха от ВКП.Актуализиране на , е първата мярка. Останалите са - създаване на мрежа от прокурори, отговорни за разследванията срещу интелектуалната собственост на територията на цялата страна, както и провеждане на обучения с такава насоченост. Постигнато е двойно увеличение на образуваните досъдебни производства с такъв предмет - при 79 за 2018 г., само за първите 9 месеца на 2019 г. те са 147.През 2019 г. за първи път са постигнати осъдителни присъди - затвор за 16 души. Представена бе подробна информация за последните действия на прокуратурата, МВР - ГДБОП и НАП срещу нелегални кабелни оператори, отчетоха от страна на ВКП на срещата.Американският координатор Вишал Амин бе запознат с предприетите от българската прокуратура действия - , създаване на мрежа от прокурори, отговорни за тези разследвания на територията на цялата страна, както и .Общо е становището, че българският Наказателен кодекс се нуждае от спешни изменения в частта \"\", за което е необходим експертен опит, но и политическа воля.В срещата участваха и завеждащият отдел \"Специализиран\" във ВКП Румяна Арнаудова и прокурорът от този отдел Илона Кръстенякова.Длъжността \"Координатор на Правителството на САЩ по въпросите на защитата на интелектуалната собственост\" е създадена с акт на Конгреса през 2008 г. , който отговаря за провеждането на политиката на американското правителство за защита на интелектуалната собственост и противодействие на нелегалното пиратство. Назначението на Вишал Амин на тази длъжност е потвърдено от Сената на САЩ през август 2017 г.", "date": "2019.11.18", "title": "16 осъдени за интелектуално пиратство, отчете Цацаров пред координатор на САЩ"}
{"url": "https://news.bg/int-politics/evrodeputatite-odobriha-i-posledniya-evrokomisar-ot-ungariya.html", "text": "Новият състав на Европейската комисия придоби окончателния си вид и ще може да встъпи в длъжност на 1 декември, след като евродепутатите одобриха последния кандидат за еврокомисар, номиран от избраната за председател Урсула фон дер Лайен, съобщава \"Франс прес\".Фон дер Лайен се надяваше да встъпи в длъжност този месец, но евродепутатите отхвърлиха трима членове от първоначално ѝ състав, а Великобритания отказа да предложи кандидат, забавяйки процеса.Но след като Великобритания трябва да излезе от Общността в края на януари, бившата министърка на отбраната на Германия сега планира да продължи напред с 27 еврокомисари.Номинираният от Унгария еврокомисар Оливер Вархели получи зелена светлина, след като премина второто изслушване в Европейския парламент, за да удовлетвори евродепутатите, че ще обслужва само интересите на ЕС, а не тези на дясното популистко правителство на страната му.\"Каква чест да стана част от екипа на Урсула фон дер Лайен! За по-силна Европа заедно!\", написа унгарският представител в \"Туитър\".Очаква се Европейският парламент да даде окончателно одобрение на екипа от еврокомисари през следващата седмица, трасирайки пътя за комисията на Фон дер Лайен да поеме функциите от Жан-Клод Юнкер през следващия месец.Но остава въпросът за отсъствието на еврокомисар от Великобритания.Обединеното кралство отказа да направи номинация, аргументирайки се, че не е в състояние да прави такива международни номинации преди парламентарните избори в страната на 12 декември.Страната трябва да излезе от ЕС на 31 януари догодина след трикратно удължаване на крайния срок за Брекзит.Отиващият си състав на Европейската комисия предприе правни действия срещу Великобритания заради това решение.Фон дер Лайен изпита серия от затруднения за събиране на екипа си.Трима предишни кандидати за еврокомисари от Франция, Унгария и Румъния не успяха да минат през ситото на Европейския парламент, което доведе до предлагането на нови кандидати и отлагане на датата на встъпването в длъжност на новата комисия с един месец.Заместващите кандидати на Румъния и Франция минаха през препитванията при първия си опит, но Вархели трябваше да отговаря на втори набор от въпроси от скептично настроените евродепутати.", "date": "2019.11.18", "title": "Евродепутатите одобриха и последния еврокомисар - от Унгария"}
{"url": "https://news.bg/society/za-korektsiya-na-koefitsienta-po-koyto-noi-izchislyava-pensiite-prizova-ekspert.html", "text": "Нужна е промяна в методологията, по която НОИ изчислява индивидуалния коефициент за пенсиите.Това заяви пред bTV Владислав Русев от Българската асоциация на дружествата за допълнително пенсионно осигуряване във връзка с т.нар \"втори\" пенсии, които ще получават бъдещите пенсионери.По думите му, ако това не се случи, хората, които изберат да получават пенсия от универсалните фондове, в началото ще получават от НОИ и от частния фонд по-малко пари, в сравнение с една пенсия. Първоначалната идея за Втори пенсионен стълб не е била да се конкурира с НОИ. Целта не е била и , които искат да получат парите си от универсалните фондове.Русев подчерта, че . \", т.е . Само че . Ако се калкулира правилно тя не е повече от 6-7%\", допълни още експертът.По думите на Русев грешка на осигурителния институт е, че когато се прави сравнението между вноската за универсален фонд и вноската за пенсия, . ", "date": "2019.11.18", "title": "За корекция на коефициента, по който НОИ изчислява пенсиите призова експерт"}
{"url": "https://news.bg/int-politics/izchezna-izvestnata-sauditska-printsesa-basma-bint-saud.html", "text": "Принцеса Басма бинт Сауд бин Абдулазис ал Сауд, известна саудитска кралска особа, която се е застъпвала за хуманитарни каузи, е изчезнала, като смята, че е под домашен арест в Рияд без повдигнато обвинение, съобщава \"Дойче веле\".Източник, близък до принцесата, който е пожелал да остане анонимен заради опасения за сигурността, е казал, че въпреки че семейството е било в контакт с кралската особа, принцеса Басма не може да говори открито, защото комуникациите ѝ се следят.Принцеса Басма отдавна се застъпва за конституционна реформа и хуманитарни проблеми в Саудитска Арабия и в целия регион.Предполагаемият ѝ домашен арест, заедно с дъщеря ѝ, идва, след като саудитски критици вбесиха фактическия саудитски държавен ръководител - престолонаследника Мохамед бин Салман, което доведе до убийството, изчезването, хвърлянето в затвора и сплашването на критици и части от кралското семейство.Саудитските власти не са отговорили на исканията на \"Дойче веле\" за коментар.Източникът е уточнил, че принцеса Басма е била задържана през март тази година по подозрение, че се е опитала да избяга от страната с пълнолетната си дъщеря, след като тя е трябвало да пътува до Швейцария за лечение. Оттогава, твърдят източниците, саудитските власти не са отговорили на исканията им за информация.Документи, видени от \"Дойче веле\", показват, че принцеса Басма е имала разрешения да излети от Джеда на 18 декември миналата година, придружена от дъщеря си, за спешна медицинска помощ по искане на швейцарския ѝ лекар. Американският адвокат, който е организирал евакуацията ѝ - Леонард Бенет, е казал, че самолетът на принцесата не е получил разрешение да излети и не ѝ е било разрешено да напусне.Бенет каза около два месеца след това, \"тя просто излезе от радара, никой не знае къде е. Всъщност се страхувахме от най-лошото\".След продължителни опити да ѝ се обадят, \"тя се появи и звучеше като заложница\", каза той.Въпреки че полетът е бил за Женева, Бенет уточни, че тъй като е планирано да пътува през Турция, разглеждана от Рияд като враждебна страна, пътуването е предизвикало съмнения.\"Те направиха разследване, за да установят дали (твърденията за бягство) са верни и вече са го приключили, но и досега няма отговор\", уточни източникът, близък до принцеса Басма, допълвайки: \"Оказа се, че е невярна информация, но все още не знаем защо е задържана.\"Източникът е уточнил, че не знаят кой е поръчал нейния арест, но настоя, че той не бил политически мотивиран и не бил поръчан със знанието на управляващите кралски особи.Приятел и бизнес колега на принцесата, който също не е пожелал самоличността му да бъде разкрита, потвърди, че принцесата е \"изчезнала\" от март, но заяви, че управляващото семейство трябва да знае къде се намира.\"Няколко източници там твърдят, че не смятат, че Мохамед бин Салман знае, но аз не съм съгласен - той знае. Затова искаме да знаем каква е неговата позиция. Защо е задържана?\"Майка на пет деца, принцеса Басма започна да пише за саудитските медии през 2006 г., но след това стана бизнесдама и обществен глас за реформи, с които невинаги са били съгласни владетелите на страната.", "date": "2019.11.18", "title": "Изчезна известната саудитска принцеса Басма бинт Сауд"}
{"url": "https://news.bg/int-politics/kremal-potvardi-uchastie-na-putin-v-ukrainskata-sreshta-za-mir-v-parizh.html", "text": "Кремъл потвърди, че руският президент Владимир Путин ще участва в четиристранна международна среща на върха в Париж на 9 декември, опит за напредък в усилията за мирно разрешаване на конфликта в източна Украйна, съобщава \"Ройтерс\".Френското председателство заяви в петък, че лидерите на Франция, Германия, Русия и Украйна ще вземат участие, но до днес Кремъл не успя да потвърди публично присъствието си.Говорителят на Кремъл Дмитрий Песков заяви, че Путин ще присъства, но отказва да обсъжда какви са очакванията на Москва.\"Няма да споделя никакви очаквания. Това е много сериозна среща, дългоочаквана. Доста дълъг период предшества тази среща, преди да бъде насрочена. Това бе много дълга почивка - както ние със съжаление отбелязваме - в работата на \"Нормандския формат\", коментира Песков, цитиран от \"Интерфакс\".\"Нека не надценяваме очакванията, за да не бъдем разочаровани и в същото време не подценяваме, надявайки се, че подготовката ще има своите резултати\".Министърът на външните работи на Украйна Вадим Пристайко заяви, че не се подготвят алтернативи на Минските споразумения.\"Що се отнася към днешна дата, алтернативи на Минските споразумения не са подготвени. Но лидерите ще дойдат и ще кажат - ние сме готови за това - този въпрос е възможно остарял и този не е жизнеспособен, нека го преформулираме; лидерите го правят понякога\", обяснява Пристайко.", "date": "2019.11.18", "title": "Кремъл потвърди участие на Путин в украинската среща за мир в Париж"}
{"url": "https://news.bg/bulgaria/inspektsiyata-po-truda-informira-s-klip-za-predotvratyavane-na-eksploatatsiya.html", "text": "Изпълнителна агенция \"Главна инспекция по труда\" публикува клип за предотвратяване на трудова експлоатация и как да работим легално.Клипът на Инспекцията по труда е изготвен по проект\"НАПРЕДЪК (RAISE UP)-VS/2017/0320\".Свидеоклипа се цели предоставяне на информация на търсещите работа лица за ползите от декларирания труд и на какво следва да обърнат внимание преди заминаване на работа в чужбина, за да се минимизира рискът от полагане на недеклариран труд или от попадане в схеми за трудова експлоатация.Основното послание е, че упражняването на деклариран труд не само на територията на България, но и в чужбина, и по-специално в Италия, носи най-големи ползи за работника в дългосрочен аспект дори когато става въпрос за краткосрочно наемане със сезонен характер в селското стопанство.Виодеоклипът е насочен към българските работници, които работят или възнамеряват да работят в сферата на селското стопанство у нас или зад граница, но съдържа общовалидна за всички сектори информация. Той информира и за негативните дългосрочни последствия от упражняването на различни форми на недеклариран труд и ползите от декларираната заетост. В клипа са разяснени основните положения в българското законодателство относно свободното движение на работници в рамките на ЕС, какво трябва да знаят българските граждани преди да заминат да работят в чужбина. Представена е информация и къде могат да потърсят съдействие, ако работят на територията на друга държава и по-конкретно на Италия и правата им са нарушени в някаква степен.Проектът е изпълнен в рамките на 18 месеца в партньорство с Федерацията на работещите в селското стопанство (Италия); Сдружение \"Федерация на независимите синдикати от земеделието\" (Република България) и Синдикатът на работниците от селскостопанския комплекс в Република Македония (Северна Македония).Неговата основната цел е повишаване осведомеността по отношение на ефективни мерки, които да допринесат за намаляване на нивата на недекларирания труд и за разкриването на официални работни места и тяхното заемане от работници; повишаване на капацитета на ключовите заинтересовани страни в усилията им да разработват по-адекватни действия за предотвратяване и възпиране на недекларирания труд.", "date": "2019.11.18", "title": "Инспекцията по труда информира с клип за предотвратяване на експлоатация"}
{"url": "https://news.bg/crime/geshev-neshto-ne-e-nared-ako-me-haresvat-kato-glaven-prokuror.html", "text": "Всеки има право да изразява гражданската си позиция. Това заяви в Русе Иван Гешев по повод на протестите срещу избирането му за втори път от Висшия съдебен съвет за главен прокурор, съобщава БТА.Той посочи, че едни харесват процедурата, а други - не.\"Вие смятате, че протестите са големи, а други, че не са толкова големи, че има около 100 човека, например. Въпрос на гледна точка - всеки вижда каквото иска\", коментира Гешев пред медиите.Той заяви, че една олигархична политико-икономическа група се притеснява от закона, защото няма практиката да го спазва, и не иска да има избор, който не й харесва. Това по негови думи било безпринципност.Гешев бе категоричен, че няма как всички да харесват главния прокурор.\"Ако ме харесват като главен прокурор, това означава, че нещо не е наред, защото работата на прокурора е да прилага закона в наказателното преследване. Така един кръг от хора, които не спазват закона в резултат на действията на прокуратурата, няма да харесват главния прокурор\", подчерта той.Запитан дали е правилно, че има само един кандидат за поста, Гешев заяви, че това не противоречи на закона. По негови думи и преди е имало по един кандидат за висока длъжност, но тогава никой не е повдигал въпроса. Ставало дума за двойни стандарти според него.Той подчерта, че през последните три години прокуратурата е работила много активно, засягайки огромни по негови думи икономически, финансови и дори политически интереси.Припомняме, на 24 октомври 2019 г. след десетчасово заседание, на което бе изслушан кандидатът на главен прокурор, Висшият съдебен съвет  с резултат 20 \"за\" и 4 \"против\".След избора във ВСС процедурата продължава с предложение до президента, който назначава с указ избрания кандидат. Самият указ се обнародва в \"Държавен вестник\". Държавният глава има правомощието да не подпише указа и да върне процедурата във ВСС. Той може да направи това само веднъж, като при прегласуване на същата кандидатура във ВСС, държавният глава е задължен да приеме и подпише указа за назначаването.На 7 ноември президентът с изявление  и върна процедурата във ВСС. Ден по-късно той подчерта, че На 14 ноември на пленум на ВСС за главен прокурор с гласа 20 \"за\" и 4 \"против\".По-рано днес прокурори и следователи изразиха възмущението си от \"", "date": "2019.11.18", "title": "Гешев: Нещо не е наред, ако ме харесват като главен прокурор"}
{"url": "https://news.bg/regions/verizhna-katastrofa-blokira-e-79-kray-blagoevgrad.html", "text": "Верижна катастрофа блокира трафика по главен път Е-79 край Благоевград, съобщава БГНЕС.Пътният инцидент е станал малко след 12.30 часа в района на тунел \"Железница\". Ударили са се три коли.По първоначална информация една жена е пострадала. Тя се е оплакала от болки в стомаха и е била откарана в болница за преглед.Пътуващите за Гърция може да използват стария път от Железница и Симитли.", "date": "2019.11.18", "title": "Верижна катастрофа блокира Е-79 край Благоевград"}
{"url": "https://news.bg/int-politics/germaniya-skastri-iran-tryabvalo-da-zachita-zakonnite-protesti.html", "text": "Германия призова настоятелно правителството на Иран да зачита \"законните\" протести и да започне преговори с демонстрантите.\"Законно е и заслужава нашето уважение, когато хората смело изразяват своите икономически и политически оплаквания, както се случва в момента в Иран. Иранското правителство трябва да отговори на настоящите протести с готовност да се включи в диалог\", настоя говорителят на германския канцлер Ангела Меркел.По-рано днес Русия настоя, че ескалацията на последните протести в Иран можело да е предизвикана от \"активна\" чужда намеса.Това става след протестите от последните дни в Иран заради решението на правителството да увеличи цените на бензина с най-малко 50 процента.Няколко служители на реда са били убити при протестите, обяви говорителят на правителството.\"За съжаление през последните дни се случиха безредици. Няколко служители на реда бяха нападнати и загинаха като мъченици\", отбеляза говорителят по време на пресконференция.Коментирайки решението за повишаване цените на бензина, властите изтъкнаха, че по-високите цени на горивото щели да освободят пари за подпомагане на семействата с ниски доходи. Върховният лидер на Ислямската република Али Хеменеи приветства плана на правителството за цените на бензина и обвини за размириците \"враговете на Иран\".Според иранските държавни медии най-малко двама души са били убити по време на протестите през уикенда.Иран страда от строгите икономически санкции, които САЩ възобновиха през миналата година, след като американският президент Доналд Тръмп оттегли страната си от ядреното споразумение, подписано през 2015 г. между Иран и световните сили.", "date": "2019.11.18", "title": "Германия скастри Иран, трябвало да зачита законните протести"}
{"url": "https://news.bg/int-politics/livan-e-potavasht-korab-preduprezhdava-predsedatelyat-na-parlamenta.html", "text": "Ливан е като потъващ кораб, ако не се предприемат действия, коментира председателят на парламента Набих Бери, като се позовава на дълбоката икономическа и политическа криза в страната, съобщава \"Ройтерс\".Бери, съюзник на мощната шиитска група \"Хизбула\" коментира, че усилията за създаване на ново правителство са \"напълно замразени\" и очакват развитие всеки момент.Борейки се с голям държавен дълг и икономическа стагнация, Ливан затъна в големи политически проблеми, след като преди месец избухнаха протести срещу управляващия елит, което накара премиера Саад  на 29 октомври.В неделя, банките, които бяха затворени от началото на протестите, обявиха временни мерки, включително седмичен таван от 1000 долара за теглене на пари и ограничаване на преводи в чужбина, за да покрият само спешните лични разходи.По-късно в понеделник синдикатът на банковия персонал ще реши дали да отмени стачка, която държи банките затворени през последната седмица.Усилията за сформиране на ново правителство, необходими за провеждането на спешни реформи, претърпяха неуспех през уикенда, когато бившият финансов министър Мохамед Сафади оттегли кандидатурата си за поста министър-председател.Въоръжената групировка \"Хизбула\", подкрепена от Иран, заяви, че \"политическите договорки\" ще се проведат между \"партиите и дори с лидерите на протестното движение\", за да се състави ново правителство, без да дава допълнителни подробности.Заместник-лидерът на \"Хизбула\" шейх Наим Касем в интервю за ирански медии, заяви, че програмата на новото правителство ще помогне да се успокоят улиците.И \"Хизбула\", и Бери искат Харири за министър-председател. Бери коментира, че все още се надява Харири да се съгласи да сформира новия кабинет, съобщава \"Ал Джумхурия\".\"Страната е като кораб, който потъва малко по малко. Ако не предприемем необходимите стъпки, тя ще потъне изцяло.\"\"Ан-Нахар\" цитира Бери като приравняване положението на ливанския народ с това на пътниците от \"Титаник\", който потъва през 1912 г., след удар с айсберг.Някои протестиращи отхвърлиха потенциалната номинация на Сафади, изтъкнат бизнесмен и бивш депутат от преобладаващия сунитски град Триполи, като заявиха, че той е част от политическия елит.Премиерът на Ливан трябва да е мюсюлманин-сунит, според система за споделяне на властта.", "date": "2019.11.18", "title": "Ливан е потъващ кораб, предупреждава председателят на парламента"}
{"url": "https://news.bg/crime/arestuvaha-shofyor-opital-da-pregazi-katadzhiya-v-burgas.html", "text": "Арестуваха шофьор, опитал да прегази катаджия в Бургас, съобщават от полицията.Снощи униформени посетили дома на водача, който участвал в пътен инцидент и избягал от местопроизшествието. Те обаче не го открили там.Малко по-късно на кръстовище в града служителите на реда забелязали автомобила му с русенска регистрация, но шофьорът му не се съобразил с подадения сигнал със стоп палка. Вместо това той рязко ускорил скоростта и опитал да блъсне спиращия го полицай.Униформеният успял да избегне сблъсъка, след което започнала гонка с полицията. След кратко преследване нарушителят спрял колата и побягнал. Минути по-късно той бил задържан и отведен в полицейския арест.Установено е, че става въпрос за 28-годишен бургазлия.По случая е образувано досъдебно производство.", "date": "2019.11.18", "title": "Арестуваха шофьор, опитал да прегази катаджия в Бургас"}
{"url": "https://news.bg/politics/otbranata-ni-e-garantirana-samo-v-nato-obyavi-borisov-pred-stoltenberg.html", "text": "Премиерът Бойко Борисов проведе телефонен разговор с генералния секретар на НАТО Йенс Столтенберг, съобщиха от правителствената пресслужба.\"За нас - \", изтъкна Борисов пред Столтенберг.Двамата разговаряха в навечерието на Срещата на върха между държавните и правителствени ръководители на страните членки от НАТО, която ще се проведе на .За Борисов единството на Европа и Северна Америка е по-важно от всякога на фона на днешните рискове и предизвикателства пред международната среда за сигурност. \"\", акцентира Бойко Борисов.В хода на разговора си със Столтенберг премиерът отбеляза, че от началото на 2018 г. България успешно прилага националния План за нарастване на отбранителните разходи до 2024 г. \"\", очерта премиерът Борисов. Той посочи пред Столтенберг, че целите на страната ни са фокусирани в три основни области - повишаване на разходите за отбрана, модернизация и превъоръжаване, и \", заяви Борисов по време на разговора.По думите му се очаква  (придобиването на нови бойни самолети, кораби и бойни машини). \". Разглеждаме  и възнамеряваме да запазим ангажимента и приноса си към тях\", допълни Борисов.Той акцентира върху ролята на съвместните военни учения, които допринасят за подобряването на оперативната съвместимост на българските въоръжени сили с тази на други държави членки на НАТО.Борисов и Столтенберг обсъдиха още укрепването на сътрудничеството между НАТО и ЕС, тъй като именно Алиансът е фундаментът на колективната отбрана в Европа. \" на нашите общества\", изтъкна премиерът Борисов. И двамата са категорични, че заедно трябва да защитаваме нашите споделени ценности и принципи - свобода, човешки права, демокрация, върховенство на закона, което ни прави силни и способни.Столтенберг  през пролетта на 2019 г. по  премиера Борисов, която бе отправена към генералния секретар на НАТО по време на Общото събрание на ООН в Ню Йорк през 2018-а на приема на американския президент Доналд Тръмп. ", "date": "2019.11.18", "title": "Отбраната ни е гарантирана само в НАТО, обяви Борисов пред Столтенберг"}
{"url": "https://news.bg/bulgaria/sas-150-lv-kakvi-glasove-mozhe-da-kupish.html", "text": "Обвинените за купуване на гласове бивш депутат от ДПС Илия Илиев и съучастникът му Иван Тодоров не са предлагали паричен подкуп на ромското население в Ямбол по време на парламентарните избори през 2014 година.Това стана ясно от свидетелските показания на четиримата призовани свидетели по делото в Софийския градски съд. Интересното е, че и четиримата свидетели - Георги Асенов, Атанас Андреев, Михаил Малинов и Иван Малинов са осъждани.Според обвинението Илия Илиев и Иван Тодоров са купували гласове в ромския квартал на Ямбол преди парламентарните избори от есента на 2014 г. Тогава Илиев и Тодоров са били кандидати за депутати от ДПС.Илиев има три обвинения за купуване на гласове и, ако вината му се докаже, може да бъде осъден на от 1 до 6 години затвор. Същото наказание грози и съучастникът му Тодоров.В съдебната зала свидетелите споделиха пред съдебния състав, че не са получавали парични средства, но са гласували на парламентарните избори през есента на 2014 г. Никой не ги е молил да гласуват за определена партия и не са били включвани в списъци.Те си говорили с Иван Тодоров в ресторант в Ямбол за изборния ден, но не са получавали пари, за да гласуват за определен кандидат.Магистратите прочетоха показанията на всеки един от четиримата свидетели, разпитани и дадени по време на досъдебното производство, в което те са обяснили, че Иван Тодоров, известен още като \"Хлебаря\", им обещавал по 150 лева за работа - каране на хора от махалата да гласуват. И четиримата свидетели обаче отрекоха да са казвали подобно нещо в досъдебното производство.И въпреки многократните въпроси от страна на съда и на прокуратурата дали са получавали пари, за да гласуват на парламентарните избори един от свидетелите - Георги Асенов отсече: \"със 150 лева какви гласове можеш да купиш?\".Четвъртият свидетел по делото - Иван Малинов също отрече да е получавал 150 лева.Съдът насрочи следващото съдебно заседание за 20 ноември от 10.30 ч.Припомняме, Илия Илиев е избран за общински съветник в Столичния общински съвет от групата на ГЕРБ през 2007 г. Там бе председател на постоянната комисия по демографска политика и превенция на социалните рискове.Той е известен с репликата си от 28 септември 2011 г., произнесена при напрежение в циганските квартали на София - Факултета, Филиповци и \"Христо Ботев\" срещу мирно протестиращи граждани: \"Те да се радват, че ние укротяваме хората и не сме тръгнали и ние натам. Защото, ако тръгнем 2000 човека и ние в центъра не искам да си представям какво може да стане.\".Освен сегашните обвинения, през 2016 г., който вече бе депутат. Причината - когато е бил общински съветник паралелно с обществената дейност е контролирал три търговски дружества чрез подставени лица.Тогава  за източване на НКЖИ.", "date": "2019.11.18", "title": "Със 150 лв. какви гласове може да купиш? "}
{"url": "https://news.bg/health/sluchayat-s-pochinaloto-dete-v-sofiya-ne-bil-izoliran-tryabva-pregled-na-tsyalata-sistema.html", "text": "3-годишно дете почина, след като бе разигравано от три столични болници. Родителите търсят възмездие, а обществото - какви са пробойните в здравеопазването.News.bg потърси по темата д-р Стойчо Кацаров, който е председател на Центъра за защита на правата на пациентите.По думите му някои хора казват \"някой лекар не си е свършил работата, не е преценил, че детето е много болно и е трябвало да прецени да го хоспитализира\".\"Аз обаче искам да обърна внимание на един друг, според мен, много важен елемент. Министърът каза, че  и ако има виновни, ще ги накаже. Но според мен трябва да бъде извършена проверка и на самата организация на медицинската помощ, дали самата организация не създава условия за такива случаи, защото това не са изолирани случаи, ние знаем за тези, при които някой е починал или е станал медиен скандал. Тези, които са върнати, но са оцелели, ние не знаем за тях\", обясни д-р Кацаров.Затова той смята, че трябва да бъде направен преглед на следните звена: колко се плаща за този вид медицинска помощ, дали е свързано с проблемите с разделянето и взаимоотношенията на неотложната медицинска помощ, има ли връзка с месечните лимити на болницата, има ли връзка с лимитите на леглата на болниците и отказа им да приемат пациенти, защото няма да бъдат платени, защото лимитът на легла е изпълнен. И още няколко проблема - има ли връзка с медицинските стандарти и ограниченията за това кой може да приема и преглежда дете и кой не, има ли връзка със заплащането на педиатричните клинични пътеки, заради което протестираха педиатрите.\"Всички тези въпроси, ако утре не искаме да имаме същия случай отново, трябва да бъдат прегледани. Не е достатъчно да се извърши проверка само на няколко лекари, които са работили с това дете, ако искаме да има резултат\", каза още Кацаров.Специалистът смята, че в този случай, дори когато не са извършени прегледи, не е сигурно дали, ако детето е било хоспитализирано, е нямало да приключи по същия начин, защото има  но това не отменя задължението да се положи дължимата грижа.\"Нямаше сега да има скандали, ако детето е било хоспитализирано и бяха положени грижи\", категоричен е д-р Кацаров, който в заключение добави, че в случая с това детенце очевидно дължимата грижа не е положена.", "date": "2019.11.18", "title": "Случаят с починалото дете в София не бил изолиран, трябва преглед на цялата система"}
{"url": "https://news.bg/bulgaria/shefat-na-toplofikatsiya-sofiya-podade-ostavka.html", "text": "Изпълнителният директор на \"Топлофикация София\" подаде оставка, съобщават от дружеството.Днес в Надзорния съвет на дружеството е постъпило искане от инж. Кремен Георгиев правомощията му да бъдат прекратени.Решението му е било обсъдено предварително с Надзорния съвет, който е предприел действия за осигуряване нормалното функциониране на дружеството.Надзорният съвет на \"Топлофикация София\" е приел единодушно подадената оставка и е утвърдил за нов изпълнителен член на Управителния съвет Александър Александров.Той е магистър \"Топлоенергетика\" от Техническия университет в София, с няколко специализации в Германия, включително по Програма за обучение на висши мениджърски кадри и има повече от 20 годишен опит на ръководни позиции във водещи български и международни компании, посочват от топлофикационното дружество.", "date": "2019.11.18", "title": "Шефът на \"Топлофикация София\" подаде оставка"}
{"url": "https://news.bg/int-politics/kitay-nastoya-sasht-i-velikobritaniya-da-sprat-da-se-mesyat-v-honkong.html", "text": "Посланикът на Китай в Лондон обяви, че чуждите страни, включително САЩ и Великобритания, трябва да спрат да се намесват във вътрешните работи на Хонконг, докато протестиращи продължават да водят битки с полицията в специалния административен район, съобщава \"Ройтерс\".\"Някои западни страни подкрепиха публично екстремните насилнически нарушители, Камарата на представителите (долната камара на Конгреса на САЩ) прие т. нар. хонконгски закон за правата на човека и демокрацията, за да се намесва грубо в делата на Хонконг, които са вътрешни работи на Китай\", коментира китайският посланик.\"Британското правителство и комисията по външните работи към Камарата на общините (долната камара на британския парламент) публикуваха доклади, свързани с Китай, правейки безотговорни коментари по отношение на Хонконг. Което е по-лошо, някои британски политици дори планираха да връчат награда на главен пропагандист на независимостта на Хонконг\", допълни китайският представител.Полицията в Хонконг блокира местен университет, използвайки гумени куршуми и сълзотворен газ, за да разгони протестиращите срещу правителството, въоръжени с коктейли \"Молотов\" и други оръжия и да ги спре да избягат на фона на страховете от кървави репресии.Великобритания подчерта, че е сериозно загрижена от насилието и от двете страни в университетите в Хонконг и призова за осигуряване на безопасно преминаване и медицинска помощ за хората, хванати в капан в кампусите.\"Оставаме сериозно загрижени от положението в Хонконг и ескалацията на насилието между протестиращи и полиция. Продължаваме да настояваме за спокойствие и сдържаност от всички страни и подкрепяме правото на мирен протест\", настоя говорител на британския премиер Борис Джонсън.", "date": "2019.11.18", "title": "Китай настоя САЩ и Великобритания да спрат да се месят в Хонконг"}
{"url": "https://news.bg/crime/namaliha-s-dve-godini-prisadata-na-akusherkata-kovacheva.html", "text": "Софийския апелативен съд намали с две години присъдата на акушерката Емилия Ковачева, съобщава Нова телевизия.Така тя ще трябва да изтърпи 16 години \"лишаване от свобода\" заради обвинението в опит за убийство на новородено през 2015 г. Освен това Ковачева е задължена да плати и 400 000 лева обезщетение на родителите на битото дете.Припомняме, през декември 2015 г. срещу Ковачева беше повдигнато обвинение, че месеци по-рано - на 18 април, в отделението \"Неонатология\" на УМБАЛ \"Софиямед\" ООД , родена на 14 април. Видеозапис от охранителна камера показа как Ковачева бие новороденото. Версията на подсъдимата е, че  на първа съдебна инстанция на 15 септември 2017 г. В момента тя е под домашен арест.", "date": "2019.11.18", "title": "Намалиха с две години присъдата на акушерката Ковачева"}
{"url": "https://news.bg/bulgaria/rezhim-na-vodata-i-v-lovech.html", "text": "Ловеч въвежда режим на водата заради спадналия дебит на водоизточниците, информира БНР.Водоподаването ще бъде спирано от 23,00 до 06,00 часа.\"Дебитът на водоснабдителна група \"Черни Осъм\" отново е паднал до 300 литра в секунда, което не е достатъчно да задоволи нуждите за питейно-битово водоснабдяване\", коментира изпълнителният директор на \"ВиК\" - Ловеч Данаил Събевски.По думите му за нормално водоподаване в общините Ловеч и Плевен е необходим дебит от 400-450 л/сек.Той увери, че засега няма опасност от по-сериозен воден режим в региона.\"Като гледаме прогнозите, би трябвало да нямаме проблеми да се оправим в рамките на този режим\", каза Събевски.Днес и", "date": "2019.11.18", "title": "Режим на водата и в Ловеч"}
{"url": "https://news.bg/int-politics/sled-izborite-v-belarus-nyama-myasto-za-opozitsiya-v-parlamenta.html", "text": "След изборите в Беларус, няма места за опозиция в парламента, а Александър Лукашенко планира отново да се кандидатира на президентските избори догодина, съобщава \"Дойче веле\".Официалните резултати, обявени в понеделник, показват, че президентът на Беларус запазва властта си след парламентарни избори. Не избран нито един кандидат на опозицията.Често описван като \"последният диктатор на Европа\", Лукашенко ръководи бившата съветска република в продължение на 25 години. Двама кандидати на опозиция бяха избрани през 2016 г. за първи път от 20 години, но този път, не.Лукашенко настоява, че вотът в неговата страна е справедлив и че избирателите могат просто да го сменят, ако искат, на следващите президентски избори през 2020 г., когато той планира да се кандидатира отново.\"Обещах, че няма да оставам на този стол, докато пръстите ми не посинеят. Повярвайте ми, наистина не е най-мекият стол\", обяснява той пред репортери.Критици обявиха изборите за фалшиви и с нарушения, а парламентът е определян като такъв само по име: \"парламент с гумени печати\".Всичките 110 избрани членове на парламента представляват партии, лоялни към президента. Според официалните данни избирателната активност е била 77%.Лукашенко се стреми да изгради по-добри отношения със САЩ и ЕС през последните години, докато се стреми да балансира връзките със съседна Русия.През септември САЩ и Беларус обявиха, че ще обменят посланици след 11-годишно замразяване. Вашингтон също заяви, че ще намали оставащите санкции в зависимост от това как се провеждат парламентарните избори и президентският вот през 2020 г.Докато САЩ и ЕС през 2016 г. облекчиха повечето санкции, наложени на Беларус поради загриженост за правата на човека и ограничения на политическите свободи, Русия засили натиска върху Лукашенко да задълбочи връзките между Минск и Москва.Русия и Беларус създадоха номинален \"съюз\" през 1996 г. и поддържат тясно икономическо и военно сътрудничество, но те продължават да водят спорове относно цените на енергията и вносни мита.Като добавим напрежението, отказът на Беларус да признае руската анексия на Крим през 2014 г., Москва също намали субсидиите, които помогнаха на държавната икономика в Беларус.Лукашенко отхвърли опитите на Русия да подкрепи сериозно сливане на двете държави. Има спекулации, че руският президент Владимир Путин иска да възроди проекта на Съюзна държава Русия и Беларус като средство за удължаване на неговото президентство.Парламентарната асамблея на Съвета на Европа (ПАСЕ) е разочарована, че Беларус не спазва препоръките за подобряване на изборния процес, което лишава гражданите на Беларус от правото на избор, коментира ръководителят на делегацията на наблюдателите на ПАСЕ на парламентарните избори в Беларус лорд Бленкатрa, цитиран от ТАСС.\"Разочаровани сме, че Република Беларус не е спазила препоръките, направени след изборите през 2016 г. Това лишава гражданите на страната от възможността да участват в демократичния процес\".Бленкатра подчертава, че \"решението за избора на политическа и избирателна система може да бъде взето само от Беларус. Въпреки това Беларус е член на европейското семейство и се надяваме, че всички членове на нашето семейство ще се придържат към международните избирателни стандарти\", заяви наблюдателят.Той също така добави, че Съветът на Европа смята, че \"промяната на избирателния закон е от първостепенно значение за гарантиране на стабилност в Беларус в дългосрочен план. Готови сме да работим заедно за постигане на устойчиви демократични промени\".Отговаряйки на въпрос за легитимността на избраните депутати в белоруския парламент, Бленкатра обяснява, че това е прерогатив на беларуския народ. \"Не можем да вземем решение относно легитимността на избраните депутати. Това трябва да се реши от хората на Беларус\".Изборите в долната камара на парламента на Беларус не отговарят на демократичните стандарти, коментира ръководителят на наблюдателната мисия на ОССЕ Маргарет Седерфелт. \"Не отговарят на важните международни стандарти за демократични избори\".\"Значителните недостатъци при преброяването на гласовете поставят под съмнение обективността на преброяването на гласовете и обявяването на резултатите\", обяснява Както Седерфелт и допълва, че правната рамка не съответства на международните стандарти и разпоредби, \"подчертавайки необходимостта от цялостна реформа на избирателното законодателство\".", "date": "2019.11.18", "title": "След изборите в Беларус няма място за опозиция в парламента"}
{"url": "https://news.bg/crime/bashta-namushka-mnogokratno-sina-si-s-nozh-pri-skandal.html", "text": "Баща намушка с нож сина си при семеен скандал, съобщават от полицията.Инцидентът станал малко преди 21.30 часа вчера в град Върбица.На мястото по подаден сигнал пристигнал полицейски екип, който установил, че 61-годишен мъж нанесъл три прободни рани на 40-годишния си син. Раните били в областта на лявото бедро, корема и гърдите.За извършеното престъпление е образувано досъдебно производство.", "date": "2019.11.18", "title": "Баща намушка многократно сина си с нож при скандал"}
{"url": "https://news.bg/bulgaria/toma-bikov-do-100-spravedlivost-s-bolnichnite-ne-mozhe-da-se-stigne.html", "text": "\"До 100% справедливост в нито едно отношение не може да се стигне\". Така депутатът от ГЕРБ Тома Биков коментира пред news.bg предложението на Коалиционния съвет първият ден от болничния да не се плаща.Според него добрата новина от дебата за болничните е, че все пак е започнало да се говори за огромните измами с тях. Има хора, които мамят не държавата, а мамят собствените си съграждани, които им плащат почивките по време на дългите уикенди, защото тогава най-много растат болничните, отчете Биков.Хората, които взимат фалшиви болнични, крадат пари от своите съграждани, които плащат данъци и осигуровки. Дали обаче това е мярката, която може да реши въпроса, по думите на Биков една мярка не може да реши въпроса с болничните.\"Най-вероятно трябва да се вземат серия от мерки и това да се предотврати, но факт е, че такъв проблем има\", посочи Тома Биков. На въпрос на News.bg дали не могат да се потърсят другите законодателни мерки, като например да се увеличат правомощията на Изпълнителна агенция \"Медицински надзор\", Биков отбеляза, че със сигурност може, поради което има дебат.Той предполага, че синдикати, работодатели и всички заинтересовани лица ще предложат своите алтернативи и допълващи функции на предложението.\"Ако не беше предложена тази мярка за болничните, нямаше да говорим за този казус\", смята депутатът от ГЕРБ, според когото правителството е показало, че е достатъчно диалогично. Когато аргументите са разумни, бихме могли да се вслушаме в тях. Предполагам, че и в този казус ще бъдат представени разумни аргументи, а не някакви демонстрации на синдикална активност, настоя той.Нека синдикатите и работодателите да си предложат каквото имат и ние винаги сме готови да обсъдим всякакви предложения, които са в противовес с нашите, подчерта Биков.По-рано днес стана ясно, че , ако няма действия от Коалиционния съвет за промяна относно първия ден от болничния да не се плаща.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.От  стана ясно, че се мисли за изключения, като например за майките на деца и болнични вследствие на трудови злополуки. Тя коментира идеята с думите: От ДПС бяха категорични, че не подкрепят анонсираното предложение, тъй като според тях това е От своя страна синдикатите също остро нападнаха идеята и предупредиха, че ако тя бъде приета, те .Заради критиките към идеята първият ден от болничните да не се заплаща, Обединените патриоти отрекоха те да са нейни автори и подчертаха, че  и по-конкретно - на финансовия министър Владислав Горанов.Той обаче отрече твърденията и заяви, че така и  първият ден от болничния да е за сметка на болния.От  за неплатен първи ден от болничните. Според тях работодателите не трябва те да се натоварват с нито един ден болнични.От и да организират масов национален работнически протест.  и затваряне на училища, ако дебатът не бъде спрян.", "date": "2019.11.18", "title": "Тома Биков: До 100% справедливост с болничните не може да се стигне"}
{"url": "https://news.bg/crime/prokurori-i-sledovateli-vazmuteni-ot-nedostoynata-kompromatna-kampaniya-sreshtu-geshev.html", "text": "Асоциацията на прокурорите в България категорично възразява срещу опитите за нагнетяване на напрежение в обществото и уронване престижа на прокуратурата чрез подновяването на недостойната компроматна кампания срещу Иван Гешев. Това се посочва в тяхна позиция във връзка с проведената процедура за избор на главен прокурор.Според тях е бил оказан \"недопустим уличен натиск срещу членовете на Висшия съдебен съвет\", който е целял да се избегне реалният дебат за законовите и професионалните критерии, приложими в процедурата. Те призовават да бъде зачетена ясната позиция на професионалната общност на работещите в системата прокурори, следователи и служители.\"Противопоставяме се на опитите на някои изолирани кръгове изкуствено да конфронтират двете магистратски професии - съдийската и прокурорската. В тази връзка винаги сме следваме и ще продължим и за в бъдеще да следваме принципите на ненамеса в кадровата политика на съдийската общност, зачитане на независимостта и самоуправлението на съда и уважение към колегите съдии\", посочва се още в позицията им.Те подчертават, че никога не биха си позволили в процедури за избор на председатели на Върховния касационен съд и Върховния административен съд да се намесват в номинациите на Съдийската колегия на Висшия съдебен съвет.От Асоциацията на прокурорите призовават процедурата на избор на главен прокурор да бъде завършена при спазване на Конституцията и без да се допуска политическо вмешателство в работата на прокуратурата.От Камарата на следователите в България също излязоха с официална позиция по въпроса. Те подкрепиха мнението на прокурорите, заявявайки, че процедурата е била публична, прозрачна и съгласно изискванията на закона.Политизирането на процедурата за избор на главен прокурор дестабилизира институцията прокуратура, а противопоставянето на отделните части на съдебната система е във вреда на всички, но най-вече на гражданите на Република България, посочва се в становището им.Според тях изместването на фокуса от професионалните качества на Иван Гешев към политически дебат и опитите за упражняване на външен натиск нарушават закона и правилата за избор на \"тримата големи\" в съдебната власт.Те призовават членовете на ВСС да отстояват независимостта на съдебната власт и да не допускат институционални и междуличностни конфликти.От Камарата на следователите изразяват надежда, че процедурата ще приключи в разумни срокове, за да се гарантира стабилността на съдебната система.Припомняме, на 24 октомври 2019 г. след десетчасово заседание, на което бе изслушан кандидатът на главен прокурор, Висшият съдебен съвет  с резултат 20 \"за\" и 4 \"против\".След избора във ВСС процедурата продължава с предложение до президента, който назначава с указ избрания кандидат. Самият указ се обнародва в \"Държавен вестник\". Държавният глава има правомощието да не подпише указа и да върне процедурата във ВСС. Той може да направи това само веднъж, като при прегласуване на същата кандидатура във ВСС, държавният глава е задължен да приеме и подпише указа за назначаването.На 7 ноември президентът с изявление  и върна процедурата във ВСС. Ден по-късно той подчерта, че На 14 ноември на пленум на ВСС за главен прокурор с гласа 20 \"за\" и 4 \"против\".", "date": "2019.11.18", "title": "Прокурори и следователи възмутени от \"недостойната компроматна кампания\" срещу Гешев"}
{"url": "https://news.bg/bulgaria/tapa-na-am-trakiya-zaradi-izklyuchitelno-gasta-magla.html", "text": "Министерството на вътрешните работи предупреждава за изключително гъста мъгла на АМ \"Тракия\" в посока София.\"Пътна полиция\" временно създава изкуствена тапа в района от 34 до 24 км на магистралата. Мярката е с цел избягване на пътни инциденти в участъка поради падналата изключително гъста мъгла - под 20 метра.Екипи на \"Пътна полиция\" са на място и насочват трафика в една лента в участък с добра видимост. Полицията апелира водачите да шофират с повишено внимание, с по-ниска скорост и с по-голяма дистанция.", "date": "2019.11.18", "title": "Тапа на АМ „Тракия” заради изключително гъста мъгла"}
{"url": "https://news.bg/int-politics/severna-koreya-otryaza-tramp-ne-se-interesuvala-ot-bezplodni-sreshti.html", "text": "Северна Корея не се интересува от \"безплодни\" срещи между държавните ръководители, които ще дадат причини на президента на САЩ Доналд Тръмп да се \"похвали\" с постиженията си на Корейския полуостров, съобщава официалната севернокорейска новинарска агенция, позовавайки се на думи на съветник в Министерството на външните работи в Пхенян.Съветникът добавил: \"Трябва да получим справедливата цена за това, което президентът Тръмп се хвали като свои постижения.\"Той отбеляза също така, че Северна Корея очаква Вашингтон да изостави \"враждебната си политика\" към нея, за да може диалогът между страните да продължи.\"Коментарите на Северна Корея идват в отговор на публикация в \"Туитър\" на Тръмп за комунистическата държава, в която той защити своя политически опонент бившия вицепрезидент Джо Байдън, след като \". В туита Тръмп също каза на Пхенян, че той бил единственият, който може да постигне споразумение с тях.", "date": "2019.11.18", "title": "Северна Корея отряза Тръмп, не се интересувала от \"безплодни\" срещи"}
{"url": "https://news.bg/health/otsenyavat-po-10-kriteriya-kak-bolnitsite-se-grizhat-za-patsienta.html", "text": "Сертификати на болниците ще правят няколко пациентски организации, сред които Центърът за защита правата в здравеопазването, Пациентски органзиации \"Заедно с теб\", Сдружение за развитие на българското здравеопазване и Дара хелп.Те са разработили онлайн платформа, която днес бе представена в пресклуба на БТА.Тя се казва googhospital.bg и се нарича проект \"Добра болница\". В нея са заложени 10 критерия, според които болниците ще се оценяват. Ще се преглеждат болниците в цялата страна и според това на какви критерии отговарят, те ще получават звезди. Ако една болница отговаря на всички критерии, тя ще получава 5 звезди.Критериите не са медицински, а такива, които да информират пациента за услугите и спокойствието, което може да получи в едно здравно заведение, обясни д-р Стойчо Кацаров, председател на центъра за защита на правата ма българското здравеопазване.Той представи и критериите, на които трябва да отговарят болниците.- Има ли болницата интернет сайт и wi-fi. Има такива болници, за които няма никаква информация за болниците в интернет, освен в регистъра на Министерство на здравеопазването- Дали са публикувани имената на лекарите, които работят там.- Има ли ги цените на медицинските услуги на сайта.- Дали са фигурират образци на информирано съгласие, които е редно да бъдат предварително публикувани.- Всяка болница трябва да изработи жалби и информация- Дали има публикувана процедура за борба с болката.- Болницата да публикува данни за смъртността през последната година- Дали има данни за вътреболнични инфекции- Има ли данни за непланирани повторни операцииОще днес пациентските организации ще предложат на всички болници да попълнят тези данни. След като получат отговорите, в определен срок ще се оценят кои болници покриват тези критерии.5 звезди ще получат болниците, които отговарят на всички критерии и те ще бъдат сертифицирани като добра болница. Сертификатът ще има валидност една година. Тази оценка е за пациентите, а не е насочена срещу болниците.Пенка Георгиева от пациентска организация \"Заедно с теб\" коментира, че от години се наблюдава как хората се питат в интернет коя болница и кой лекар да изберат.", "date": "2019.11.18", "title": "Оценяват по 10 критерия как болниците се грижат за пациента"}
{"url": "https://news.bg/world/sauditska-arabiya-i-rusiya-blizo-do-sporazumenie-za-zavod-za-kalashnikov.html", "text": "Саудитска Арабия и Русия са близо до постигане на споразумение за откриване на завод за производство на автомати \"Калашников\" в близкоизточната държава. Това съобщи изпълнителният директор на \"Ростех\" Сергей Чемезов в Дубай, цитиран от руски медии.На авиошоуто в Дубай Чемезов заяви, че плановете са във \"финалната фаза\".Саудитска Арабия, близък съюзник на САЩ, желае да произвежда автомати AK-103. Рияд получи лиценз за производството им през 2017 г., но все още не ги произвежда.", "date": "2019.11.18", "title": "Саудитска Арабия и Русия близо до споразумение за завод за \"Калашников\""}
{"url": "https://news.bg/bulgaria/toma-bikov-prizova-mediite-da-informirat-horata-che-i-v-balgariya-mogat-da-stanat-uspeshni.html", "text": "Успехът отива при хора, които работят, полагат усилия, не стоят да чакат провидението да ги направи успешни или да извършат престъпление, за да забогатеят. Това заяви депутатът от ГЕРБ и заместник-председател на парламентарната комисия по култура и медии Тома Биков пред news.bg по повод дискусионния форум \"Да извадим успеха от анонимност\".Дискусията е част от кампанията \"Да успеем в България!\", чиято цел е постигането на по-голяма публичност на успехите на българските предприятия и предприемачи.По думите му успехът в страната се вади от гледна точка на сензациите и на едно фалшиво представяне на успеха. За това според него има проблем с младите хора, част от които смятат, че част от успеха се състои в това \"да карат последен модел \"Мерцедес\" и да имат красива приятелка, като си мислят, че това се постига като в клипове на поп-фолк изпълнителка - с усмивка и хубави очи\".Биков настоя медиите да информират хората, че в България също има възможности да бъдат успешни, защото понякога страната ни предлага по-големи възможности, отколкото на Запад. Аргументите си той изказа, че когато човек е по-инициативен и комбинативен, би могъл да постигне доста по-бърз успех, отколкото в Западна Европа.Той смята, че е крайно време да се разбере, че успехът не е нещо лесно и нещо, което се случва бързо. Тома Биков е на мнение, че медиите носят вина за това, че хората, които в никакъв случай не са успешни, са превърнати в еталон за успех.Той отчете, че сега страната ни е далеч над нивото си отпреди 30 години, когато е имало километрични опашки за кисело мляко и хляб.\"Сега сме по-добре и трябва да го разберем. Просто сме по-добре и част от младите хора отиват в чужбина, за да видят свят\", каза още депутатът от ГЕРБ.", "date": "2019.11.18", "title": "Тома Биков призова медиите да информират хората, че и в България могат да станат успешни"}
{"url": "https://news.bg/economics/vasil-velev-chovek-boleduva-vednazh-godishno.html", "text": "От АИКБ са сигурни, че с предложението за незаплащане от работодателя на първия ден от болничните се наказват само недобросъвестните работници, които мамят с болничните.При дългите болнични трябва да се променят стандартите и да се засили контролът, но според анализа на НОИ .Това заяви в отговор на въпрос на  председателят на Асоциацията на индустриалния капитал в България (АИКБ) Васил Велев по предложението първият ден от болничните да не се заплаща. Велев участва в дискусионен форум на тема \"Да извадим успеха от анонимност\". Според Васил Велев , в който спекулират с болничните.. \"\", смята Велев.. \"Това не е уникална българска измислица, а така се практикува и в редица други страни\", каза Васил Велев. По думите на Велев въпросът с болничните съществува като проблем и те бележат огромен ръст през последните години. Дотук като че ли по този въпрос няма спор.Оттам насетне следват пътищата за  и предложеното решение да се не заплаща първият ден от болничните е решение, което се практикува в страни от Южна Европа, изтъкна Васил Велев. Според него късите болнични много трудно могат да бъдат регулирани. За това в другите страни се практикува самоконтрол.Шефът на АИКБ смята, че предложението да се включат солидарно както работодателите, така и работниците, освен НОИ в заплащането на болничните, е добро за хората, които са коректни и незлоупотребяват с взимането на болнични.\"Всички казват, че когато човек се разболее, той ще загуби възнаграждение за един ден, само че коректният човек ще спечели всички останали дни, в които е болничен и няма да дели произведеното от него с измамниците\", обясни Велев.Той посочи, че когато хората неочаквано и безпричинно отсъстват от работа и \"заминават да прибират овощната градина или на дълъг уикенд в Гърция\", много работни участъци не могат да стартират и се бавят поръчки.На въпрос какъв е профилът на злоупотребяващите с болнични, Велев заяви, че не би ги разграничил, но в частния сектор и индустрията оплакванията на мениджърите и предприятията нарастват. Той отчете, че . \"\", запита шефът на АИКБ, според когото с мярката първият ден от болничния да не се заплаща се защитават порядъчните, добросъвестните и коректните хора, защото те ще получат повече средства. АИКБ са готови да седнат на една маса със синдикатите по време на Тристранката и да се разберат по въпроса с болничните.Запитан как би коментирал идеята трите дни от болничните да се заплащат от НОИ, Велев отбеляза, че , които ги има и към настоящия момент. Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.От  стана ясно, че се мисли за изключения, като например за майките на деца и болнични при трудови злополуки. Малко по-късно в парламента тя коментира идеята за неплащане на първия ден от болничните с думите: От ДПС бяха категорични, че не подкрепят анонсираното предложение, тъй като според тях това е От своя страна синдикатите също остро нападнаха идеята и предупредиха, че ако тя бъде приета, те .От и да организират масов национален работнически протест.  и затваряне на училища, ако дебатът не бъде спрян.Заради критиките към идеята първият ден от болничните да не се заплаща, Обединените патриоти отрекоха те да са нейни автори и подчертаха, че  и по-конкретно - на финансовия министър Владислав Горанов. Той също отрече твърденията и заяви, че така и  първият ден от болничния да е за сметка на болния.От  за неплатен първи ден от болничните. Според тях работодателите не трябва те да се натоварват с нито един ден болнични. От  първият ден от болничните да не се изплаща.", "date": "2019.11.18", "title": "Васил Велев: Човек боледува веднъж годишно"}
{"url": "https://news.bg/crime/zadarzhaha-heroin-za-nad-3-6-mln-leva-na-dunav-most.html", "text": "Хероин за над 3 милиона лева задържаха на \"Дунав мост\" край Русе, съобщават от МВР.Бус е бил спрян за проверка при опит да напусне страната към Румъния, откъдето да поеме за Западна Европа. В тайник митническите служители открили над 180 пакета хероин с голяма чистота.Данните бяха съобщени на пресконференция, в която участваха зам.-главният прокурор Иван Гешев, шефът на агенция \"Митници\" Георги Костов, главният секретар на МВР Ивайло Иванов и наблюдаващият прокурор Андрей Ангелов от Окръжната прокуратура в Русе.По думи на наблюдаващия прокурор Андрей Ангелов общото тегло на намерената дрога е 93.6 кг, разпределени в 184 пакета. Количеството по първоначална оценка е за над 3 600 000 лв., посочи той и добави, че 56-годишен мъж е задържан за 72 часа. Грозят го от 15 до 20 години и глоба в размер от 100 000 до 300 000 лева.От своя страна главният секретар на МВР Ивайло Иванов обясни, че количеството не е било предназначено само за България, а е било на изход към Западна Европа.Все още обаче не е ясно за кои държави от Западна Европа е бил предназначен хероинът. По тази причина българските служби ще започнат съвместна работа с Интерпол. Предполага се, че става въпрос за канал за трафик на наркотици от Източна към Западна Европа.", "date": "2019.11.18", "title": "Задържаха хероин за над 3,6 млн. лева на \"Дунав мост\""}
{"url": "https://news.bg/int-politics/yaponiya-provezhda-parvo-tsyalostno-orazheyno-izlozhenie-protivodeystva-na-zaplahi.html", "text": "Япония провежда първото цялостно оръжейно изложение, форум, за който правителството на Япония се надява да му помогне да използва технологии, от която се нуждае, за да се противопостави на заплахите от Китай и Северна Корея, съобщава \"Ройтерс\".Около 200 протестиращи се събраха близо до входа на конгресния център край Токио, призовавайки да бъде закрита подкрепената от правителството изложение DSEI Япония, тъй като считат това за оскърбление към пацифистката конституция на страната.Притеснена от засилената китайска военна активност в Източнокитайското море и напредъка на балистичните ракети на КНДР, Япония увеличи разходите за отбрана през последните седем години до около 50 милиарда долара годишно, закупувайки американски изтребители, противоракетни и радарни системи.\"Технологиите напредват бързо и нашето оборудване не може да се справи с неща като хиперзвукови бойни глави и дронове\", коментира Накатани, бивш министър на отбраната и висш депутат от управляващата Либерално-демократична партия.\"Иновациите се случват по целия свят и чрез обмен, Япония ще е в състояние да бъде в крак с всичко това\", допълва той.Китай харчи три пъти повече от Япония за отбрана, докато последните севернокорейски изпитания заплашват да превърнат в остаряла, новата противоракетна отбрана на Япония, преди още да бъде разположена.Правителството на премиера Шиндзо Абе през 2014 г. премахна десетилетна забрана на чуждестранния военен износ с цел намаляване на разходите за обществени поръчки, като позволи на японски компании като Mitsubishi Heavy Industries да разширят производствената си база.Въпреки това, повече от 5 години, откакто тази забрана приключи, Япония до голяма степен не успя да навлезе в чужбина, както от липса на опит, така и от загриженост, че репутационният риск от продажба на оръжие може да навреди на други по-печеливши предприятия.Все още съществува чуждестранен интерес към използването на японска технология за военна употреба, компании като Lockheed Martin Corp, Raytheon Co и BAE Systems PLC търсят нови партньорства в Япония.\"Има голям интерес в световен мащаб, какво Япония може да предложи на света\", казва Алекс Соар, директор по международно развитие в Clarion Events, която организира изложението, обхващащо сухопътна, въздушна и военноморска техника.Правителството на Абе се сблъсква с противопоставяне у дома за политики, от които някои японци се страхуват, че могат да унищожат пацифистката конституция и предвещават завръщане към милитаризма, който опустоши страната през Втората световна война.\"Производството на повече оръжия няма да ни направи по-безопасни. Япония трябва да разчита на дипломацията \", коментира протестиращ.", "date": "2019.11.18", "title": "Япония провежда първо цялостно оръжейно изложение, противодейства на заплахи"}
{"url": "https://news.bg/disasters/most-ruhna-pod-tezhestta-na-kamion-vav-frantsiya-edin-zaginal.html", "text": "Един човек е загинал, а четирима са били спасени и двама или трима се водят в неизвестност, след като е рухнал висящ мост над река Тарн североизточно от френския град Тулуза, съобщава \"Франс прес\".Според информациите мостът се е срутил, след като камион с тонаж над разрешения е преминал по съоръжението, което е довело до рухване на конструкцията. Камионът е паднал в реката заедно с кола, която е преминала по моста в същото време.Местните медии по-рано уточниха, че 15-годишното момиче е загинало при инцидента, но тази информация все още не е потвърдена от властите.Близо 80 спасители и три хеликоптера са изпратени на мястото.Според местните медии мостът последно е бил реновиран преди 16 години. Съоръжението е с дължина 150 метра и ширина 5 метра.", "date": "2019.11.18", "title": "Мост рухна под тежестта на камион във Франция, един загинал"}
{"url": "https://news.bg/int-politics/rusiya-vrashta-2-katera-i-vlekach-na-ukrayna-zadarzhani-v-kerchenskiya-protok.html", "text": "Извършено е прехвърляне към украинската страна на три кораба, задържани в района на Керченския проток, съобщава руското външно министерство, цитирано от ТАСС.\"На 18 ноември имаше прехвърляне към украинската страна на три кораба от украинския флот, които през ноември 2018 г. нарушиха границата на Руската федерация по време на умишлената провокация на Киев в Керченския проток и бяха задържани от руските правоохранителни агенции\", се казва в изявлението.\"Русия възнамерява да продължи решително да спира всякакви провокации на своите граници, включително с цел да гарантира безопасността на корабоплаването в съответствие с руското законодателство, двустранните споразумения и други приложими норми на международното право\", допълва външното министерство.По-рано източник в органите на реда съобщи, че Русия е започнала да прехвърля в Украйна  два катера и и влекач. \"Трансферът преминава според постигнатите споразумения. Трансферът се извършва на 30 км от нос Такил и ще отнеме приблизително няколко часа\", отбелязва източникът.", "date": "2019.11.18", "title": "Русия връща 2 катера и влекач на Украйна, задържани в Керченския проток"}
{"url": "https://news.bg/crime/hvanaha-zhena-s-3-19-promila-zad-volana.html", "text": "Хванаха жена с 3,19 промила алкохол зад волана, съобщават от Областната дирекция на МВР в Габрово.На 15 ноември около полунощ в района на ж.к \"Димитър Благоев\" автопатрул спрял лек автомобил, шофиран от 40-годишна жителка на Габрово.При проверка за употреба на алкохол дрегерът отчел 3,19 промила алкохол в издишания от жената въздух. Издаден й е талон за медицинско изследване, но впоследствие тя се е отказала от правото си даде кръв за химически анализ.По случая е образувано бързо производство.", "date": "2019.11.18", "title": "Хванаха жена с 3,19 промила зад волана"}
{"url": "https://news.bg/crime/arestuvaha-mazh-za-krazhbata-na-140-000-leva-ot-kola-v-stolichniya-lozenets.html", "text": "Арестуваха мъж за кражбата на 140 000 лева от кола в София. Парите, които по първоначална информация бяха 150 000 лева, са откраднати докато шофьорът сменя спукана гума, пише \"\".От Софийска районна прокуратура разследват кражбата, станала на 14 ноември 2019 г. около 12.10 часа, в столичния кв. \"Лозенец\". С помощта на лек автомобил \"Ауди А6\" (с македонска регистрация), от кола \"Субару\" е открадната чанта със . Пострадалият съхранявал парите в банков трезор, откъдето ги взел малко по-рано същия ден.Според разследващите, кражбата е направена от 41-годишния С. Николов, осъждан и преди за кражба. Той е с повдигнато обвинение за извършено престъпление.Наблюдаващият прокурор е постановил задържане на обвиняемия за срок до 72 часа. Очаква се мярката за неотклонение на обвиняемия за кражбата на парите да бъде гледана по-късно днес в СРС.По друга информация на изданието, обвиняемият по случая Свилен Николов е бил само шофьор. Той е карал албанец, който е задигнал парите от колата на бизнесмен. Прокуратурата проверява кой е спукал гумата на автомобила \"Субару\" на Котев, за да извърши обира, след като бизнесменът е взел парите от банковия трезор.След това Николов избягал с \"Ауди\" А6 с македонска регистрация. Той бил задържан преди дни. Днес ще бъде доведен в Софийския районен съд. Продължава издирването на албанеца, обрал Котев.", "date": "2019.11.18", "title": "Арестуваха мъж за кражбата на 140 000 лева от кола в столичния \"Лозенец\""}
{"url": "https://news.bg/int-politics/kitay-studenata-voyna-e-zhiva-v-sartseto-na-pompeo.html", "text": "Държавният секретар на САЩ Майк Помпео продължава да следва идеологията на Студената война, въпреки факта, че тя приключи преди повече от 30 години, а това от своя страна вреди на отношенията между Пекин и Вашингтон, коментира официалния представител на министерството на външните работи на КНР Ген Шуан, цитиран от ТАСС.\"Неговите забележки са изпълнени с идеологически предразсъдъци и непознаване на историята на Китай и настоящата ситуация в страната. Слуховете, които разпространява, не издържат на критика и се сриват само на фона на факти. Повече от 30 години са минали от края на Студената война, но се страхувам, че Студената война все още продължава в сърцето на Помпео\", обяснява той.\"Надяваме се, че Помпео ще се откаже от манталитета от ерата на Студената война и игрите с нулева сума, обективно ще разгледа нашите двустранни отношения, ще спре да разпалва антикитайски настроения и ще направи нещо по-подобаващо за неговата длъжност и да допринася за китайско-американските отношения, и не да им вреди\", допълва Шуан.", "date": "2019.11.18", "title": "Китай: Студената война е жива в сърцето на Помпео"}
{"url": "https://news.bg/regions/kmetat-na-pernik-sezira-prokuraturata-zaradi-vodnata-kriza.html", "text": "Кметът на Перник ще сигнализира прокуратурата за водната криза в града, съобщава БНР.Според Станислав Владимиров му още от началото на 2019 г. е имало прогнози, че годината ще бъде сушава, но мерки така и не са били взети.По думи на градоначалника в продължение на месеци оттокът от язовир \"Студена\" е надвишавал многократно притока. До началото на ноември обаче водоподаването за промишлеността не е било спряно.Владимиров иска да се установи дали до водната криза се е стигнало заради управлението на ВиК дружеството.От своя страна управителят на ВиК Иван Витанов отрича язовирът да е източван заради ремонта на стената, каквито съмнения имаше. Според него причината за кризата са многократно увеличените аварии и голямата загуба на вода по старата и амортизирана водопроводна мрежа - близо 80%.Той обясни, че още през октомври в Община Перник е било входирано предложение за въвеждане на режим, а отговорът оттам е дошъл месец по-късно.Припомняме, преди дни новият кмет Станислав Владимиров върна за , а вчера заяви, че  в града светели още от началото на годината. По негови думи .По-рано днес стана ясно, че перничани се  заради очаквания воден режим. Регионалният министър Петя Аврамова пък съобщи, че се търси дали водата в язовир \"Долна Диканя\" е годна за пиене.На 7 ноември беше Той започна от днес, 18 ноември, и  около 60 000 души не само в Перник, но и в Батановци, както и селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец.", "date": "2019.11.18", "title": "Кметът на Перник сезира прокуратурата заради водната криза"}
{"url": "https://news.bg/weather/magla-i-oblatsi-v-ponedelnik.html", "text": "Днес над страната ще преобладава облачно, в равнините и мъгливо време. На места в западните и южните райони ще превалява слаб дъжд.Това съобщават от НИМХ.Временни разкъсвания на облачността ще има над североизточните, а към края на деня и над югозападните райони. Вятърът ще се ориентира от юг-югоизток и ще е до умерен. Преобладаващите максимални температури ще бъдат между 15° и 20°.Над планините ще преобладава облачно и мъгливо време. На места, главно в масивите от Западна и Южна България ще превали дъжд, над 2500 метра - сняг. Ще духа силен югозападен вятър. Максимална температура на височина 1200 метра около 11°, на 2000 метра - около 6°.", "date": "2019.11.18", "title": "Мъгла и облаци в понеделник"}
{"url": "https://news.bg/health/razpredelyat-bezplatnite-vaksini-protiv-grip.html", "text": "Започва разпределението на безплатните противогрипни ваксини за възрастните хора, съобщава bTV.Припомняме, със самолет.За първи път този сезон на хората над 65-годишна възраст се полагат безплатни ваксини. По данни на Националната статистика става въпрос за малко под милион и половина души. Безплатните ваксини тази зима обаче ще стигнат за едва 10% от тях, т.е. малко под 150 000 души. Предвижда се броят на безплатните дози да расте всяка година, така че до 2022 г. да обхване една четвърт от пенсионерите.От министерството на здравеопазването уверяват, че въпреки закъснението има достатъчно време за всички желаещи да си поставят ваксини. Все още у нас н благодарение на топлото време.", "date": "2019.11.18", "title": "Разпределят безплатните ваксини против грип"}
{"url": "https://news.bg/politics/s-bolnichnite-plashtat-uvelichenieto-na-pensiite.html", "text": "Предложението първият ден от болничните да не се плаща от работодателя е направено по един недостатъчно легитимен начин. Това заяви пред bTV председателят на Социалната комисия в парламента Хасан Адемов .По негови думи се остава с впечатлението, че се заобикаля както Министерския съвет, така и Тристранния съвет, тъй като там въпросът въобще не е бил обсъждан. Адемов подчерта, че предложението се появило \"от нищото\".Той напомни, че темата е още от 2010 г., когато по предложение на бившия финансов министър Симеон Дянков като антикризисна мярка работодателите са започнали да плащат първите три дни от болничните.\"Това е осигурително плащане. Работниците солидарно плащат осигурителна вноска, срещу която получават права. Орязването на права в социалната политика винаги минава през страдания, а понякога и през сътресения и протест\", заяви Адемов.Той бе категоричен, че това е посегателство срещу социалните права и посочи, че мярката няма да реши нито един от проблемите в системата, тъй като няма гаранция, че няма да се издават болнични за четири или повече дни.Адемов изтъкна, че аргументите на тези, които са предложили промяната, е, че ще има споделяна на отговорност между работници, работодатели и НОИ. Той обаче изрази мнение, че проблемът е в контрола.Свидетели сме на ситуация, която създава благоприятна среда за разгръщането на фалшивите болнични, защото този, който събира осигурителните вноски, е НОИ, а този който издава болничните, е подчинен на Министерството на здравеопазването - отговорността е разделена и това затруднява контрола, коментира Адемов.Той бе категоричен, че липсата на ефективен контрол не може да се прехвърли като отговорност на работници и служители и напомни, че за разлика от работодателите, които няма как да контролират всеки служител, тези, които издават болничните, могат да бъдат контролирани - има Национална здравна инспекция, НЗОК и медицински одит.Адемов не се съгласи с аргумента на финансовия министър Владислав Горанов, че според анализите тази мярка ще намали склонността за злоупотреби. Не смятам, че неплащането на единия ден от болничните от никого ще има финансов ефект. Този, който е решил да се възползва от фалшив болничен, ще пренебрегне този ден и ще продължи по същия начин, подчерта той.Запитан как стои въпросът с родителите, на които се налага да си вземат болничен заради болни дете, Адемов изтъкна, че в това отношение управляващите са дали заден ход.\"Остава блудкаво впечатление, че става въпрос за пазарлък. Част от коалиционните партньори решиха че трябва минималната пенсия за осигурителен стаж да стане 250 лв. и се търсеше възможност за компенсиране на този разход. После обаче се отрекоха от това и стана една мелодрама\", обясни ситуацията той.ОтносноАдемов посочи, че има няколко проблема. Първият бил т. нар. \"коефициент на редукция\" - на всички, които предстои да получат пенсия от втория стълб от задължителното пенсионно осигуряване, пенсията им от НОИ ще бъде намалена с 20%.Той обясни, че при родените преди 60-та година има субсидиране 33% от данъци, което не се отразява на тези, които се осигуряват в частни пенсионни фондове. Това по негови думи означава че пенсията от НОИ трябва да се намали не с 20%, а с по-малко проценти, за да отпадне въпросът коя пенсия е по-благоприятна.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.От  стана ясно, че се мисли за изключения, като например за майките на деца и болнични вследствие на трудови злополуки. Тя коментира идеята с думите: От ДПС бяха категорични, че не подкрепят анонсираното предложение, тъй като според тях това е От своя страна синдикатите също остро нападнаха идеята и предупредиха, че ако тя бъде приета, те .Заради критиките към идеята първият ден от болничните да не се заплаща, Обединените патриоти отрекоха те да са нейни автори и подчертаха, че  и по-конкретно - на финансовия министър Владислав Горанов.Той обаче отрече твърденията и заяви, че така и  първият ден от болничния да е за сметка на болния.От  за неплатен първи ден от болничните. Според тях работодателите не трябва те да се натоварват с нито един ден болнични.Вчера от и да организират масов национален работнически протест. По-късно днес пък и затваряне на училища, ако дебатът не бъде спрян. ", "date": "2019.11.18", "title": "С болничните плащат увеличението на пенсиите"}
{"url": "https://news.bg/regions/zabranyavat-dvizhenieto-po-patya-devin-krichim.html", "text": "Забранява се движението по пътя Девин-Кричим.Ограничението е за всички превозни средства и е в сила от днес до 22 ноември за времевия интервал от 8.00 до 17.00 часа и ще важи за отсечката от област Смолян до Кричим.Причината за мярката е полагането на нова настилка.Обходният маршрут е Девин - Смолян - Асеновград - Пловдив.", "date": "2019.11.18", "title": "Забраняват движението по пътя Девин-Кричим"}
{"url": "https://news.bg/regions/bageri-kopayat-reka-vit-za-material-za-am-hemus.html", "text": "Екокатастрофа грози река Вит. За това сигнализираха от риболовния клуб \"Балканка\", съобщава bTV.Любителско видео показва как багери копаят коритото на реката, за да вземат речна баластра. Представителят на клуба Димитър Куманов подозира, че с нея се правят насипи за строежа на АМ \"Хемус\". Той обясни, че след подадения сигнал техниката се е изнесла и дори е било издадено разрешително от Басейнова дирекция - Плевен за строителството на моста в тази зона. Дотогава обаче този мост не е имал разрешително за ползване по негови думи.Мостът няма как да има разрешение за строеж, тъй като това разрешително на Басейнова дирекция е задължително да го има, за да се издаде разрешението за строеж, подчерта той.По думите му има много сериозно нарушение, а разрешително за копаене на речна баластра така и не е било предоставено, макар че са направени опити то да бъде изискано от хората с тежките машини.Куманов посочи, че преди седмица редица сигнали са започнали да пристигат при тях именно за това място. Той допълни, че са подали сигнал до Басейновата дирекция, откъдето им отговорили, че са видели на място как се гази в коритото на реката с тежка техника и са копали баластра от реката, но така и не са хванали извършителя.От Агенция \"Пътна инфраструктура\" твърдят, че до момента не са получавали сигнали за случая.Представителят на риболовен клуб \"Балканка\" разясни и че на мястото, където сега се копае, някога е имало горичка. Той обясни, че в подадения сигнал е подчертал, че речната баластра не е добър материал за строеж на тялото на пътя, понеже е много разнородна.", "date": "2019.11.18", "title": "Багери копаят река Вит за материал за АМ \"Хемус\""}
{"url": "https://news.bg/politics/stanishev-s-tozi-predsedatel-bsp-nyama-shans-da-specheli.html", "text": "След вчерашният пленум БСП под лозунга за промяна, извършва подмяна на съдържанието и на политиките. Смятам, че с този председател БСП няма шанс да спечели парламентарни избори. Аз съм печелил и губил избори. Дебатът е за бъдещето, коментира Сергей Станишев пред БТВ.Той не обясни кого предпочита за лидер, добави, че \"това е процес, който трябва да узрее. На масата трябва да се сложат идеи. Мая Манолова показа много голям резултат\".\"Трябва разговор с широки кръгове, а не да се имитира ГЕРБ. БСП губи своята естествена интелигентност и започва да се държи силово като ГЕРБ. Как БСП се готви за парламентарните избори? - това е основният въпрос. През последните 3 години има ерозия на доверието към ГЕРБ, въпреки това БСП не е припознавана като алтернатива\", коментира той.По думите му, \"ние можем да си дадем всякаква оценка на пленума, по-важното е дали тя е адекватна на оценката на обществото. Механично задминаване на ГЕРБ няма да сработи\".Той коментира думите на Нинова, че се стреми БСП да е консервативна левица, \"няма такова нещо. Левите са за промяна. Левицата е интернационална. Големите проблеми не могат да се решат в рамките на една държава\".Според него, \"това, което се случи е опит да се предизвика истинска дискусия, а не да се замитат проблемите под килима. Наясно съм какво представляват механизмите за печелене на избори. Реално като брой кметове е същият както през 2015 година. Да, има успех, но общият броя съветници е увеличен с няколко\". Бившият председател на БСП обясни, че има опит да се предизвика истинска дискусия, но тя е по-скоро кучетата си лаят - керванът си върви. Протестна декларация е реакция на неадекватно изказване на ръководството след изборите, че сме си върнали загубените общини. Виждаме, че няма желание за диалог в БСП, извършва се подмяна и на съдържанието и на политиките в партията.Въпросът е накъде върви БСП, коментира Сергей Станишев.", "date": "2019.11.18", "title": "Станишев: С този председател БСП няма шанс да спечели "}
{"url": "https://news.bg/health/sluchayat-s-pochinaloto-dete-v-sofiya-govorel-za-slaba-kvalifikatsiya-na-lekarite.html", "text": " заради случая с починалото 3-годишно момченце в София.Родителите го завели първо в детската болница, където обаче никой не им обърнал внимание. След това отишли в болница \"Лозенец\", където изписали детето за домашно лечение. След като отново се върнали в детската болница, били изпратени в \"Пирогов\", където в крайна сметка детето починало.Пред bTV бившият министър на здравеопазването проф. Радослав Гайдарски определи случая като \"трагедия\". Той изрази мнение, че грешките са лични. Според него случилото се говори много лошо за подготовката на лекарите, които са били замесени в този случай.\"Ако са в достатъчна добра кондиция и квалификация, щяха да видят, че е нещо сериозно\", категоричен е бившият здравен министър. По негови думи трагичният инцидент говори за \"слаба квалификация на приемащите лекари и едно определено отношение към дадения случай\".Гайдарски посочи, че България е една от страните с лесен достъп на пациентите до болница и има свободно придвижване на пациентите в страната към болничните заведения за разлика от Запад, където понякога трябва да се чака с дни и седмици за прием. По тази причина той недоумява как така едно легло е било запазено за друг пациент на 15 ноември, поради което е бил отказан прием на момченцето.Трябва да се каже, че у нашето общество отсъства реципрочно уважение към лекарите, което създава едно негативистично отношение на самите лекари към пациентите вече и се създава пропаст между тях, обясни Гайдарски, допълвайки, че има създадено Според него със сигурност ще има наказани за случая, след като проверката приключи.", "date": "2019.11.18", "title": "Случаят с починалото дете в София говорел за слаба квалификация на лекарите"}
{"url": "https://news.bg/bulgaria/nad-15-mln-lv-sabrani-ot-tranziten-trafik-prez-lyatoto.html", "text": "10 млн. лв. повече приходи по пътищата са събрани заради повишения контрол. Данните представи пред Нова телевизия проф. Олег Асенов, член на управителния съвет на Агенция \"Пътна инфраструктура\".По негови думи събраните суми това лято са над 15 млн. лв. от транзитен трафик.Той обясни, че все още нарушителите са голям процент - около 10%, което и за нас, и в европейски план е много по думите му.\"Ние все още държим границата от 10%, което води до събираемост на компенсаторни такси, която е изключително висока. Те преминават вече 7 млн. лв. Това са такси, събрани от тол контрола, през пос терминалите, които са в колите\", поясни Асенов. Той очаква да бъдат достигнати над 30 млн. повече приходи отколкото миналата година благодарение на по-доброто правоприлагане и електронния характер на системата.По негови думи тол контролът има всички правомощия като контролен орган на пътя - може да извършва спиране на превозно средство и проверка, която се на базата на талона на автомобила. Ако бъде установено нарушение, могат да се поискат документите на шофьора за съставяне на акт за нарушение. Ако водачът откаже да си даде документите, се докладва на КАТ.Проверката на бензиностанции в Европа е основна практика, каза още Асенов и обясни, че от Пътната агенция се опитват да приучат и своите контролни органи на тази практика.\"След 1 март това ще е един от основните ни механизми. С автоматичното правоприлагане ще имаме вече заснети нарушения на пътя. Ще можем да ги установяваме и да връчваме актовете на паркинги\", обясни той.", "date": "2019.11.18", "title": "Над 15 млн. лв. събрани от транзитен трафик през лятото"}
{"url": "https://news.bg/health/d-r-gabrovski-lekarite-sa-podlozheni-na-agresiya-ako-otkazhat-bolnichen.html", "text": "Голям проблем за спешната медицина е това, че трябва да се взимат решения в много кратки срокове. Това заяви пред БНТ проф. д-р Николай Габровски, председател на Българското дружество по неврохирургия и заместник-директор на болница \"Пирогов\".Според него всеки съзнава колко важна част от здравеопазването е спешната медицина. Дори някои други компоненти да не работят перфектно, тя осигурява този период от заболяването, когато решенията наистина зависят от минути, от секунди, изтъкна той.По негови думи има европейска програма за близо 160 млн. лв., която цялостно би трябвало да промени облика на системата на спешна помощ. Габровски обясни, че тя се осигурява през Министерството на здравеопазването и включва всички компоненти на системата - промяна в спешните центрове, ремонт на 29 лечебни заведения, над 30 спешни центъра и над 70 филиала. , както и да се обучат лекари, добави професорът.По думи на Габровски у нас се издават два пъти повече болнични в сравнение с останалите средноевропейски страни. Той посочи, че проблемът е най-голям в малките населени места, където лекарите са подложени на агресия, ако откажат да издадат болничен на пациент.Относно след преглед в три болници д-р Габровски изрази предположение, че става дума за остро протичаща инфекция. Той обясни, че трябва да се види във всеки един от етапите защо момченцето е било пренасочвано.Той призна факта, че детето е обикаляло и изрази предположение, че лекарите са преценили, че то се нуждае от друго ниво на обслужване и специалност, с които не разполагат.", "date": "2019.11.18", "title": "Д-р Габровски: Лекарите са подложени на агресия, ако откажат болничен"}
{"url": "https://news.bg/int-politics/kitay-prizova-sasht-da-spre-s-voennite-provokatsii-v-yuzhnokitaysko-more.html", "text": "Китай призова американските военни да спрат да показват мускули в Южнокитайско море и да избягват добавянето на \"нови несигурности\" по отношение на Тайван по време на разговори на високо ниво, които подчертаха напрежението между двете най-големи икономики в света, съобщава \"Ройтерс\".Забележките на китайския министър на отбраната Вей Фенг към американския министър на отбраната Марк Еспър, цитирани от говорител на Китай, са само две седмици, след като висш служител на Белия дом осъди китайското \"сплашване\" в натоварения воден път.Те са и ден, след като Еспър публично обвини Пекин, че \"все по-често прибягва до принуда и сплашване за постигане на стратегическите си цели\" в региона.По време на разговори в кулоарите на форум на министрите на отбраната в Банкок, Вей призова Еспър да \"спре да показва мускулите в Южнокитайско море и да не провокира и ескалира напрежението в Южнокитайско море\", коментира говорителят Ву Цян.САЩ обвинява Китай, че милитаризира Южнокитайско море и се опитва да сплаши съседите си от Азия, които може да искат да експлоатират запаси от нефт и газ на стойност трилиони долари.ВМС на САЩ редовно дразнят Китай, като провеждат операции за \"свобода на навигация\", близо до островите на Китай, в Южнокитайско море.Попитан конкретно какво Вей иска от САЩ, Ву допълва: \"Ние (призоваваме) американската страна да спре да се намесва в Южнокитайско море и да спре военните провокации в Южно Китайско море.\"Въпреки топлите думи пред репортери, Вей и Еспър обсъдиха трудни въпроси, включително управлявания от Китай Хонконг, с .Обсъден е и демократичен  и е най-чувствителният и важен териториален въпрос на Комунистическата партия.Фенг подчертава позицията на Китай пред Еспър, че \"няма да търпи инцидент с независимостта на Тайван\".Ву допълва, че Китай се противопоставя на всеки официален или военен контакт с Тайван.В миналото Китай заплашваше с нападение, ако Тайван, планирайки да проведе президентски избори следващата година, премине към независимост.\"Китайската страна също изисква американската страна внимателно да се справи с въпроса, свързан с Тайван, и да не добавя нови несигурности към протока\", допълва Ву.Коментарите са ден след като Китай изпрати ударна група със самолетоносач в чувствителния Тайвански пролив, водена от първия самолетоносач, произведен изцяло в Китай.", "date": "2019.11.18", "title": "Китай призова САЩ да спре с военните провокации в Южнокитайско море"}
{"url": "https://news.bg/int-politics/sasht-podnoviha-iskaniyata-za-usd4-mlrd-ot-seul-za-otbrana-na-fona-na-protesti.html", "text": "Южнокорейските и американските служители възобновиха разговорите си в понеделник, за 4 милиарда долара колкото искат от Сеул да плати за разходите като домакин на американските военни на фона на граждански протести за \"грабеж\" срещу рязко завишените искания на САЩ, съобщава \"Ройтерс\".Искането на президента на САЩ Доналд Тръмп, Сеул да поеме по-голям дял от разходите за разполагане на 28 500 американски войски като възпиращо действие срещу Северна Корея, тества доверието на Южна Корея в алианса за сигурност с Вашингтон.Информацията за исканите от Тръмп 5 милиарда долара по-рано този месец бяха посрещнати с шок в Сеул, а в понеделник групи протестираха на мястото на преговорите срещу това, което според тях е \"магистрален грабеж\" от \"алчни\" американци.Преговарящият екип на Южна Корея се ръководи от бивш висш финансов регулатор с опит в трудни сделки във времена на криза за четвъртата по големина икономика в Азия.Джеймс Дехарт, главен преговарящ за САЩ, коментира, че има много работа за вършене, но с нотка на оптимизъм, когато пристига в Южна Корея в неделя.\"Уверен съм, че ще постигнем споразумение, което е взаимно приемливо и двете страни могат да подкрепят и това в крайна сметка ще засили нашия голям съюз\", обяснява той пред репортери.В понеделник срещата отбелязва третия кръг от преговори за него и вторият за Йонг Юн-бо от Южната Корея, който е назначен на работа след първия кръг през септември. Преди това е заместник-председател на Комисията за финансови услуги и заместник-министър на финансите.\"Неговата материя е бюджет, плащане. Мисля, че правителството на Южна Корея реши, че този път е необходим експертният опит\", обяснява човек, който е работил с Йонг, отказвайки се да бъде идентифициран поради чувствителността на текущите разговори.Йонг е участвал в дълговите преговори на Южна Корея с международните финансови агенции по време на азиатската финансова криза през 1998 г. и сделките за валутен суап по време на световната финансова криза през 2008 г., заяви той.Южнокорейски депутат заяви по-рано този месец, че американските служители са поискали до 5 милиарда долара годишно.Южна Корея \"е богата държава и би могла и трябва да плаща повече\", заяви американският министър на отбраната Марк Еспър след срещата си с министъра на отбраната на Южна Корея Йонг Кионг-Ду миналата седмица.Тръмп отдавна критикува съюзници за недостатъчен принос, според него, за разходите за отбрана.САЩ трябва да започнат отделни преговори за нови споразумения за споделяне на разходите за отбрана с Япония, Германия и НАТО догодина.Тръмп споделя идеята за изтегляне на американски войски от Корейския полуостров, който остава в техническо състояние на война при примирие, което прекрати войната в Корея през 1950-53 г.Министерството на отбраната на Южна Корея отрече съобщения по някои южнокорейски канали YouTube, че американските войски ще бъдат изтеглени или намалени.Еспър \"потвърди отново ангажимента за поддържане на сегашното ниво на американските сили в Корея и за подобряване на тяхната бойна готовност\", съобщи пресслужбата на министерството на отбраната в \"Туитър\".", "date": "2019.11.18", "title": "САЩ подновиха исканията за $4 млрд. от Сеул за отбрана, на фона на протести"}
{"url": "https://news.bg/bulgaria/strelyaha-po-avtobus-na-kandidat-za-obshtinski-savetnik-vav-vidin.html", "text": "Стреляха по автобус на кандидат за общински съветник във Видин, съобщава Нова телевизия.Превозното средство, използвано от десетки хора всекидневно, е било паркирано пред жилището на Янита Каменова от ГЕРБ.\"В събота сутринта шофьорът, който дошъл да си обслужи автобуса и да го вземе да работи с него ми позвъни и ми каза, че стъклото е простреляно. Аз веднага слязох и позвъних на 112\", разказа пред телевизията Янита Каменова, която е била кандидат за общински съветник, но не е успяла да спечели достатъчно подкрепа.\"Имам доста пиперлив език и смятам, че на много хора това им пречи, не им е изгодно. Получавала съм доста предупреждения, съвети с усмивка да съм по-обрана в изказа си\", отбеляза тя.Според нея атаката не е дело на политически опонент, а проблемът бил вътрешнопартиен.Това не е единственият инцидент, свързан с политическа фигура в областта.Колата на новия председател на Общински съвет - Ново село Иво Вергилов, също е станала обект на посегателство. Гумите й са били нарязани посред бял ден пред сградата на Общинската администрация в четвъртък сутринта.  Вергилов обясни, че е получавал многократно заплахи от влиятелни хора и от структурата на партията, общината и работното му място.Двамата искат среща с председателя на ГЕРБ Бойко Борисов, за да го информират какво се случва във Видин.Към този момент има установен извършител на посегателството над автомобила на Вергилов.", "date": "2019.11.18", "title": "Стреляха по автобус на кандидат за общински съветник във Видин"}
{"url": "https://news.bg/education/uchiteli-gotvyat-protesti-i-zatvaryane-na-uchilishta-zaradi-bolnichnite.html", "text": "Учителите заплашват с национален протест, ако не бъде спрян дебатът за неплащане на първия ден от болничния отпуск. Това става ясно от официална позиция на Синдикат \"Образование\", разпространена до медиите.\"С този дебат държавата не само отхвърля от себе си една основна социална отговорност, вменявайки я на работника. С това си намерение държавните институции признават, че на практика те не съществуват ефективно, а само формално и че не могат да са преборят институционално с фалшивите болнични\", посочва се в становището.От синдиката се опасяват, че ако мярката бъде приета, хиляди учители ще бъдат принудени да ходят болни на работа, което ще постави под опасност децата.Те подчертават, че България е страната с най-ниски доходи в целия ЕС, а учителите все още са с най-ниските възнаграждения в сравнение с европейските си колеги. Според тях с премахването на първия платен ден от болничните се посяга на усещането на работещите за стабилна социална държава, грижеща се за трудещите се граждани.От синдиката посочват, че ако хипотезата бъде приета, това ще е \"брутално признание\" от страна на работещите, че са лъжци и са готови да платят за евентуална порочна практика за фалшиви болнични.В позицията си те се обявяват твърдо против въпросния дебат с мотива, че не приемат българските работещи да бъдат сочени за измамници.Синдикат \"Образование\" към КТ \"Подкрепа\" започва подготовка за национални протестни и стачни действия и ще затвори образователните институции, ако бъде прието предложението да не се плаща първият ден от болничния, категорични са те и призовават премиера Бойко Борисов да се намеси, за да предотврати създалото се стачно напрежение.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.От  стана ясно, че се мисли за изключения, като например за майките на деца и болнични вследствие на трудови злополуки. Тя коментира идеята с думите: От ДПС бяха категорични, че не подкрепят анонсираното вчера предложение, тъй като според тях това е От своя страна синдикатите също остро нападнаха идеята и предупредиха, че ако тя бъде приета, те .Заради критиките към идеята първият ден от болничните да не се заплаща, Обединените патриоти отрекоха те да са нейни автори и подчертаха, че  и по-конкретно - на финансовия министър Владислав Горанов.Той обаче отрече твърденията и заяви, че така и  първият ден от болничния да е за сметка на болния.От  за неплатен първи ден от болничните. Според тях работодателите не трябва те да се натоварват с нито един ден болнични.Вчера от и да организират масов национален работнически протест.", "date": "2019.11.18", "title": "Учители готвят протести и затваряне на училища заради болничните"}
{"url": "https://news.bg/bulgaria/knsb-izliza-na-natsionalen-protest-za-parviya-den-ot-bolnichniya.html", "text": "КНСБ подготвя национална протестна акция, ако няма действия от Коалиционния съвет за промяна относно първия ден от болничния да не се плаща. За това се закани президентът на синдикалната организация Пламен Димитров на брифинг пред журналисти.Продължава координацията по въпроса вътре в синдикалните структури затова как реагират хората първият ден от болничните да не се плаща. Цялата информация се координира с другата синдикална организация - КТ \"Подкрепа\".Събраната до настоящия момент информация показва тревога и хората не приемат подобно предложение. Готови сме на радикални действия, категоричен беше президентът на КНСБ, според когото това е реалната нагласа на хората в цялата страна и на работещите българи. Ако подобно предложение трябва да се внесе през закона на бюджета на ДОО, синдикалните организации ще предприемат своето финално действие към края на месеца.КНСБ призовава служителите и работниците да се мобилизират и да бъдат готови за национално действие.\"С преговори и аргументи на масата на разума или на улицата\", закани се Пламен Димитров.Припомняме, идеята първият ден от болничните да не се плаща след среща между ГЕРБ и Обединените патриоти в лицето на Каракачанов и Симеонов.От  стана ясно, че се мисли за изключения, като например за майките на деца и болнични вследствие на трудови злополуки. Тя коментира идеята с думите: От ДПС бяха категорични, че не подкрепят анонсираното предложение, тъй като според тях това е От своя страна синдикатите също остро нападнаха идеята и предупредиха, че ако тя бъде приета, те .Заради критиките към идеята първият ден от болничните да не се заплаща, Обединените патриоти отрекоха те да са нейни автори и подчертаха, че  и по-конкретно - на финансовия министър Владислав Горанов.Той обаче отрече твърденията и заяви, че така и  първият ден от болничния да е за сметка на болния.От  за неплатен първи ден от болничните. Според тях работодателите не трябва те да се натоварват с нито един ден болнични.От и да организират масов национален работнически протест.  и затваряне на училища, ако дебатът не бъде спрян.", "date": "2019.11.18", "title": "КНСБ излиза на национален протест за първия ден от болничния"}
{"url": "https://news.bg/regions/mrasen-vazduh-prez-oktomvri-v-tsyala-sofiya.html", "text": "Азотен диоксид над нормата е отчетен през октомври в цяла София, съобщава bTV.Това става ясно от ежемесечното измерване на въздуха, което гражданското сдружение AirBG започна от лятото. То се извършва чрез специални уреди, поставени на 30 места в града, а данните се изпращат в научна лаборатория в Швейцария.По данни на Стефан Димитров, съосновател на AirBG, през октомври само едно място в кв. \"Надежда\" е показвало резултати под нормата, и то със съвсем малко - при норма 40 нивата на азотен диоксид са 38,5. Навсякъде другаде в града резултатите са над нормите, като на места превишението е два пъти над допустимото.Димитров подчерта, че замерването, което прави организацията, има правна стойност. Той посъветва столичани да не си правят срещи на натоварените кръстовища в града.", "date": "2019.11.18", "title": "Мръсен въздух през октомври в цяла София"}
{"url": "https://news.bg/regions/slabo-zemetresenie-kray-pernik.html", "text": "Слабо земетресение разлюля Пернишко.По данни на Националния институт по геофизика, геодезия и география към БАН трусът е бил с магнитуд 2,5 по скалата на Рихтер. Той е бил регистриран тази сутрин в 06.49 часа българско време с епицентър на окoло 35 км югозападно от София, между Дупница и Перник.Земетресението не е усетено на територията на страната. Няма данни за жертви и нанесени материални щети.", "date": "2019.11.18", "title": "Слабо земетресение край Перник"}
{"url": "https://news.bg/press/izbori-i-razkol-v-bsp-polovinata-uchiteli-izlizat-v-pensiya.html", "text": "Пореден другарски огън прехвърча между ръководството на БСП и вътрешната опозиция на заседанието на Националния съвет вчера. Той се събра, за да даде оценката си за представянето на местните избори.Червените излязоха с два доклада - официален и на опозицията. До оставки не се стигна.За първи път от 1995 г. се слага край на тенденцията БСП да получава по-ниски резултати на местни избори в сравнение с предходните, записа в официалния доклад зам.-шефът на партията и председател на червения щаб Кирил Добрев. Ако БСП в началото на прехода беше партия, която печелеше селата и малките общини, входът ни в местната власт днес е през големите общини и областни центрове, където зависимостта на хората е по-малка и те гласуват свободно, обяснил той. За кметовете на левицата гласували над 650 хил. души - близо 100 хил. повече спрямо 2015 г.Положителна тенденция за последните 3 г. била и желанието на все повече млади хора да се идентифицират с БСП. Пример било и подмладяването на кандидатите за кметове и съветници.Почти половината от учителите у нас или 42% от преподавателите ще се пенсионират в следващите 10 години. Това се разбра от думите на просветния министър Красимир Вълчев, който очерта предизвикателствата, пред които е изправена образователната система.\"Имаме тройно-четворно предизвикателство за следващите 10 години. Една страна трябва да има достатъчно учители. При нормална възрастова структура трябва да се пенсионират 25%, а при нас ще са 42%. Трябва да обезпечим системата с добри учители. Догодина предвиждаме трети стипендии за ученици с най-добри резултати, които се включат в педагогическо образование. Ранният достъп до образование е функция на равния достъп до добър учител\", коментира Вълчев пред БНР.Остава системният недостиг на учители в определени дисциплини - освен по информационни технологии и английски език, през следващите години ще се търсят и преподаватели по математика, физика и химия. Забелязва се интерес от страна на специалисти с инженерни специалности да станат учители, отчете още министърът.Болничните да се издават до 7, а не до 14 дни, както е сега. Тази мярка срещу прекомерния им брой особено по празниците предложи социалният министър Бисер Петков по време на посещението си в град Елена и уточни, че става въпрос за тези, които се дават от личните лекари.Министерството на труда и социалната политика предлага 15% увеличение на заплатите на работниците в социалния сектор за 2020 г., за да спрат протестите, каза още министър Петков. Той призна, че в системата има текучества, причината за което били ниските възнаграждения и голямото натоварване. Той каза, че предстои допълнително регламентиране на нормативната база и финансовите продукти, за да не се стига до ситуация държавната пенсия и тази, която ще изплащат частните пенсионни фондове, взети заедно, да бъдат по-малко от една пенсия.На върха на БСП има различия, но в никакъв случай партията не е разцепена. Това каза пред журналисти лидерът на БСП Корнелия Нинова във връзка с появила се информация в медиите за искане, подписано от 50 души за нейната оставка, предаде Агенция \"Фокус\". \"Категорично не приемам аргумента за разцепление и разединение в партията. Обясних на другарите си защо. Щях да го приема и страшно да се разтревожа, ако зад тези 50 подписа, макар че се оказаха 21, ако зад тях стояха 21 или 50 партийни организации. Това щеше да е катастрофа на партията. Ако зад това писмо стоят 50 общински организации, това е тежко. В нито една от организициите не е приемано такова решение, не е обсъджан такъв доклад. Те не са упълномощавани да го изразяват. Казах им - другари, това е лично мнение на вас. Уважавам го, то е различно, но това не е разцепление в партията. Защото нито вие, нито аз съм партията. Партията са членовете, а те не са ви упълномощили да пишете това\", каза Нинова.За първи път Българският лекарски съюз настоява за намаляване на количеството лекувани в болниците пациенти за сметка на качеството. Съсловната организация на лекарите предлага на здравната каса в Националния рамков договор за обема и стойността на лечението, което ще бъде заплатено през следващата година, да се увеличат средно с 10-15% цените на 220 от общо 300-те клинични пътеки, като в същото време намалее приемът в отделенията.Освен това БЛС подкрепя личните лекари в искането им да няма освободени от потребителска такса категории пациенти. В момента децата не плащат никаква такса и докторите настояват родителите им да плащат по един лев за посещение, а НЗОК да доплаща 1.90 лв. за всеки от малките пациенти.БСП твърдо ще настоява за въвеждането на прогресивен данък върху доходите и намаляването на ДДС за лекарствата и храните. Това е предвидено в алтернативния бюджет за догодина, който левицата е подготвила. Тя предлага 3900 лв. да бъде месечният доход, който да се облага с 10%, след което налогът прогресивно ще расте. Намаляване на ДДС за лекарствата от 20 на 9% и за млякото, месото, хляба, брашното и яйцата от 20 на 5% е другата идея на БСП. Преотстъпване на една пета от ДДФЛ и една десета от ДДС върху продажбите на дребно в полза на общините, освобождаване от данък върху доходите от труд на младежите до 26 г., предлагат още социалистите. Освен това те ще настояват данъкът върху дивидента да бъде приравнен с данъка върху доходите от труд.Явно е, че синдикати и работодатели сме на коренно различни позиции, трябва включим и НОИ. Това заяви председателят на АИКБ Васил Велев след половин часов лют спор с шефа на КНСБ Пламен Димитпров по Канал 3.Велев извади данни, че една трета от болничните са фалшиви и това са му докладвали шефовете на предприятията. Изказването му взриви Димитров, който пък заяви, че по данни на НОИ 900 000 са ползвали болнични за тази година и предложението за неплащане на първия ден е обида към всеки един от тях.Токът за бита ще поскъпне след пълната либерализация на пазара, заяви Антон Иванов от Българския енергиен и минен форум. Той не се ангажира с прогноза за процента на поскъпване на цената на тока, но направи сравнение с Румъния. \"Мога да дам за пример съседна Румъния, където, след като либерализираха пазара за бита, цените са от порядъка на 30% по-високи от тези в България\", посочи Иванов пред БНР.Според него не може да се очаква в България цените да бъдат по-ниски от това, което се вижда в съседните европейски страни. За либерализацията в енергийния сектор се говори от 2016 година, когато излиза докладът на Световната банка. Процесът трябваше да приключи в петгодишен период, но не е спазен този срок. Прави се заявка за постепенна либерализация, която да приключи вероятно към 2025 г., допълни Иванов.", "date": "2019.11.18", "title": "Избори и разкол в БСП, Половината учители излизат в пенсия"}
{"url": "https://news.bg/disasters/vav-frantsiya-vazstanovyavat-toka-sled-snezhnata-burya.html", "text": "Във Франция възстановяват електро-подаването след снежната буря, съобщават местни медии.Френският оператор на енергийни мрежи - Enedis, обяви почти елиминирането на последствията от обилния снеговалеж на изток. 33 хиляди домакинства обаче все още са без електричество. Това се съобщава в акаунта на електропреносната мрежа в \"Туитър\".Уточнява се, че в повече от 90% от домакинствата е възстановено снабдяването с електроенергия.По отношение на останалите 33 хиляди къщи в Дрома, Изер и Ардеш, в момента се работи.На 14 ноември силни снеговалежи паднаха в югоизточните райони на Франция, което доведе до сериозни затруднения в движението, както и до прекъсване на електропроводи.", "date": "2019.11.18", "title": "Във Франция възстановяват тока след снежната буря"}
{"url": "https://news.bg/disasters/anarhisti-i-salzotvoren-gaz-po-ulitsite-na-atina.html", "text": "Отряд полицейски специални сили използва сълзотворен газ в Атина в неделя вечерта, за да разпръснат анархистите, съобщиха местни медии.С наближаването на специалните части анархистите започнали да хвърлят по тях камъни, коктейли Молотов и други предмети. В отговор полицията използва сълзотворен газ, за ​​да разпръсне нападателите. Съобщава се, че напрежението се поддържа в централната част на Атина, където има приблизително 200 анархисти, които крият лицата си под черни шалове и маски.Гръцката полиция арестува 28 души по време на безредиците в Атина.Безредиците започнаха след масов протестен марш в неделя до посолството на САЩ в Гърция на 46-та годишнина от въстанието на студенти в Атинския политехнически институт, жестоко смазан от войските на фашистката хунта на \"черните полковници\" на 17 ноември 1973 г.Полицията арестува седем души и задържа още двама, които щяха да влязат в многоетажни сгради в Екзархията, за да излязат на балконите и да нападнат от там служители на реда. В раници на арестуваните са намерени газови кутии и бутилки, противогази, ръкавици, камъни и други предмети.В северната гръцка столица - Солун - неделните вълнения възникнаха и след приключването на традиционния поход по случай годишнината от въстанието на студенти от Атинския политехнически институт.Няколко анархисти започнаха да хвърлят коктейли Молотов в полицията на ул. \"Адриана\" и пускаха фойерверки. В резултат на това два паркирани на улицата автомобили се запалиха, но пожарникарите бързо гасиха огъня. Полицията реагира със зашеметяващи гранати. В момента ситуацията в тази област е взета под контрол.Инциденти на подобно митинг са станали вечер и в центъра на Патра, третият по големина в Гърция. По-специално група от хора с мотоциклети и шлемове на главата си хвърляха коктейли Молотов в отряд за специални части в полицейския щаб в центъра на града.Те също хвърлили камъни в полицията и запалили димни бомби. В отговор полицията използва сълзотворен газ и след това гони след анархистите, които се крият в сградата на бившия клон на градския университет.", "date": "2019.11.18", "title": "Анархисти и сълзотворен газ по улиците на Атина"}
{"url": "https://news.bg/world/prikrivali-voenni-prestapleniya-na-britanskata-armiya-v-irak-i-afganistan.html", "text": "Британските военни биха могли да са извършили военни престъпления в Ирак и Афганистан, включително убийства и изтезания на цивилни, а действията им да бъдат прикрити от военното ръководство на страната. Това се посочва в секретни документи, достъп до които получи британският вестник Sunday Times и BBC.Позовавайки се на военни следователи, разследващи действията на британските военни в Ирак и Афганистан, тези медии информираха как един от военните членове на Специалната военновъздушна служба (SAS), специално звено на британските въоръжени сили, извършил убийства, както и случаи на побой, т.е. изтезания срещу затворници и сексуалното насилие срещу тях от бойци на шотландския боен отряд Black Watch.Според Sunday Times, разследванията били фокусирани върху три случая. В един от тях, командос на SAS, за който се твърди, че застрелял три деца и млад мъж в Афганистан през 2012 г., докато пиели чай у дома си. В статията се отбелязва, че това дело е прехвърлено на военната прокуратура, но тя не му е дала ход. Вторият случай се отнася до предполагаемото насилие през 2003 г. на затворници в иракския затвор Басра и убийство на двама души. Третият случай се отнася до убийството на иракски полицай през 2003 г.Министерството на отбраната на Великобритания пък заяви, че \"полицията е провела обширни разследвания на твърдения за британско поведение в Ирак и Афганистан\". \"Независимата военна прокуратура реши да не образува наказателно преследване по нито един от случаите, които са били отнесени за разглеждане\", отбелязва Министерството на отбраната на Кралството.Британският военен контингент по време на войната в Ирак (2003 - 2011 г.) е вторият по големина след САЩ и наброява 45 хиляди души. Общо 179 британски войски са убити в резултат на конфликта. По време на войната в Афганистан (2001 - 2015) британските въоръжени сили загубиха 456 убити войски", "date": "2019.11.18", "title": "Прикривали военни престъпления на британската армия в Ирак и Афганистан"}
{"url": "https://news.bg/world/evo-morales-krizata-v-boliviya-shte-dovede-do-grazhdanska-voyna.html", "text": " смята, че политическата криза в тази страна в Южна Америка може да доведе до гражданска война. Той изрази това мнение в интервю, публикувано в неделя пред агенция EFE.\"Много се страхувам\", каза политикът, отговаряйки на въпроса за възможността за започване на вътрешен въоръжен конфликт. \"Докато бяхме на власт, обединихме града и селото, на изток и на запад И сега има групи, които подбуждат към насилие, членове на бандата наркомани, те дори са проникнали в университети и се събират в паравоенни групи \". Моралес призова сънародниците да предотвратят този вид конфликти.Според Междуамериканската комисия по правата на човека най-малко 23 души са убити и 715 ранени от началото на политическата криза в Боливия. На 15 и 16 ноември \"девет души бяха убити и 122 ранени в резултат на използването на сила от полицията и военните\", съобщиха правозащитните активисти в своя \"Туитър\". В град Кочабамба на 15 ноември възникнаха сблъсъци между силите за сигурност и поддръжници на бившия държавен глава, бяха задържани почти 170 души.В Боливия на 20 октомври се проведоха президентски избори. Според Върховния избирателен съд Моралес ги спечели. Основният му съперник Карлос Меса заяви, че не признава това решение. След обявяването на резултатите от волеизявлението противниците на Моралес организираха протести, в страната избухнаха бунтове.Армията, опозицията и профсъюзите поискаха президентът да подаде оставка. , описвайки ситуацията като държавен преврат. Примера му бе последван от вицепрезидента Алваро Гарсия Линера, както и няколко министри и няколко парламентаристи.Моралес пристигна в Мексико на 12 ноември, където получи политическо убежище. По-късно същия ден вторият заместник-председател на Камарата на сенаторите на парламента на Боливия Джанин Агнес обяви, че ще поеме задълженията на президента.", "date": "2019.11.18", "title": "Ево Моралес: Кризата в Боливия ще доведе до гражданска война"}
{"url": "https://news.bg/world/rusiya-ohranyava-strategicheska-vets-v-siriya.html", "text": "Втората по големина водноелектрическа централа в Сирия \"Тишрин\" в провинция Алепо попадна под контрола на правителствените сили. Това съобщи пред репортери представителят на командването на въоръжените сили на РФ в Сирия Борис Фомичев.От 18 ноември руската военна полиция ще започне да патрулира района около това стратегически важно съоръжение.ВЕЦ \"Тишрин\" е построена на Ефрат на 90 км от Алепо преди около 20 години съвместно от руски и сирийски инженери. По време на гражданската война е заловен и дълго време контролиран от терористичната група \"Ислямска държава\". В момента станцията доставя електроенергия в провинциите Рака и Алепо, хидроелектрическата й мощност е около 630 мегавата.Доставката на електроенергия в провинция Алепо е особено важна, тъй като нейната столица е икономическият и индустриален център на страната. В момента сирийските власти активно го възстановяват.В средата на ноември най-голямата водноелектрическа централа в страната в град Табка (провинция Рака) попадна под контрола на правителствените сили. Преди войната водноелектрическата енергия осигуряваше на значителна част от страната електричество.", "date": "2019.11.18", "title": "Русия охранява стратегическа ВЕЦ в Сирия"}
{"url": "https://news.bg/world/kim-chen-un-rakovodi-ucheniya-na-parashutisti.html", "text": "Председателят на Държавния съвет на КНДР Ким Чен-ун ръководи военните маневри за десантиране на въздушни части, които са част от ВВС и ПВО на Народната република. Това съобщи в понеделник Централната телеграфна агенция на Пхенян.Лидерът на КНДР пристигна на наблюдателния пост, запозна се с плана на ученията и лично ръководеше десанта. Ким Чен-ун \"изрази голямо удовлетворение от\" координираните действия на парашутистите и ги нарече \"смели, надеждни и истински воини\".Лидерът на Северна Корея дори инструктира да се извърши подобно обучение на въздушно-десантните части \"внезапно, не спазвайки правилата и разпоредбите, в най-трудните условия, близки до истинска битка\".\"Ученията трябва наистина да станат възможност за повишаване на готовността на частите на Корейската народна армия за война, както и за изпитване и закаляване на военни части\", призова Ким Чен-ун.", "date": "2019.11.18", "title": "Ким Чен-ун ръководи учения на парашутисти"}
{"url": "https://news.bg/int-economics/germanski-deputat-evropa-ne-se-nuzhdae-ot-amerikanski-gaz.html", "text": "Депутатът на фракцията \"Левите\" в Бундестага по външнополитически въпроси Александър Ной заяви, че Европа не се нуждае от втечнен газ от САЩ. Това съобщи РИА \"Новости\".В същото време той също призова за налагане на контра санкции срещу Вашингтон.\"Ако например САЩ наложат санкции срещу германски или швейцарски компании, които участват в , тогава ЕС или Германия трябва да наложат подходящи контра санкции, които засягат американския внос или стоки\", обясни Ной.Припомняме, че и депутатите в Бундестага (долната камара на германския парламент) от партията \"Алтернатива за Германия\" призоваха правителството да защити европейските компании, свързани със строящия се газопровод \"Северен поток 2\", от санкциите на САЩ, съобщават германските медии.Газопроводът на стойност 9,5 млрд. евро включва полагането на две тръби от  до бреговете на Германия. Проектът вече е съгласуван с всички страни, през които преминават тръбите - Германия, Швеция, Финландия и Дания.", "date": "2019.11.18", "title": "Германски депутат: Европа не се нуждае от американски газ"}
{"url": "https://news.bg/world/boris-dzhonsan-pobeda-na-konservatorite-shte-garantira-podreden-brekzit.html", "text": "Премиерът на Обединеното кралство Борис Джонсън е обещал на бизнес лидерите, че консерваторите най-накрая ще предоставят подреден Брекзит и ще сложат край на продължаващата несигурност относно напускането на Великобритания от Европейския съюз, ако си осигурят мнозинство на предстоящите общи избори, предаде АП.\"Великобритания тъпче на едно място, а икономиката ни остана в първа предавка. Удължаване след удължаване\". Това се очаква да каже Борис Джонсън на годишната конференция на Конфедерацията на британската индустрия (CBI) в понеделник. Британските медии се позовават на изтегли подготвени бележки на премиера.\"С правителството на консервативно мнозинство можете да сте сигурни, че ще получим Брекзит и , която вече е договорихме - прекратявайки несигурността и объркването, парализиращи нашата икономика\", добави Борис Джонсън.", "date": "2019.11.18", "title": "Борис Джонсън: Победа на консерваторите ще гарантира \"подреден Брекзит\""}
{"url": "https://news.bg/disasters/problem-sas-samoleta-na-hilari-klintan.html", "text": "Самолетът с бившия държавен секретар на САЩ и бивш кандидат за президент Хилъри Клинтън на борда се върна на летището в Ню Йорк поради неизправност. Съобщава Си Ен Ен, позовавайки се на представител на органите на реда.Както е известно, самолетът е трябвало да лети за Вашингтон.Според получената информация самолетът се е върнал на летището в Ню Йорк поради неизправност.Един от членовете на екипажа я открил по време на полета.", "date": "2019.11.18", "title": "Проблем със самолета на Хилари Клинтън"}
{"url": "https://news.bg/regions/voden-rezhim-v-pernik-ot-dnes.html", "text": "Воден режим се въвежда от този понеделник в Перник. В миньорския град и в околните села, вода ще има само по 10 часа в денонощието заради пресъхването на язовир \"Студена\", припомня бТВ.Вода ще има от 5 до 10 ч. сутринта и от 17 до 22 ч. вечер. Изчислено е, че при такъв график водата в язовира ще стигне за пет месеца.Кметът на Перник Станислав Владимиров се надява и на благоприятна прогноза за времето.\"Моят ангажимент оттук нататък е да съблюдавам , ще бъда много стриктен в това отношение, ще подпомагаме с юридическа помощ всеки, който няма нормален достъп до питейна вода в часовете, които ВИК дружеството обяви\", казва кметът Станислав Владимиров.Припомняме, преди дни новият кмет Станислав Владимиров върна за , а вчера заяви, че  в града светели още от началото на годината. По негови думи .По-рано днес стана ясно, че перничани се  заради очаквания воден режим. Регионалният министър Петя Аврамова пък съобщи, че се търси  дали водата в язовир \"Долна Диканя\" е годна за пиене.На 7 ноември беше Той започва днес, 18 ноември и  около 60 000 души не само в Перник, но и в Батановци, както и селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец.", "date": "2019.11.18", "title": "Воден режим в Перник от днес"}
{"url": "https://news.bg/int-economics/hp-nyama-da-se-sliva-s-xerox.html", "text": "Съветът на директорите на американската компания HP единодушно отхвърли идеята за сливане с Xerox. Това съобщи в неделя CNBC във връзка с писмо, изпратено от ръководството на HP до изпълнителния директор на Xerox Джон Винсентин.\"При вземането на това решение съветът [на директорите] се ръководи от много условното и несигурния характер на предложението\", се казва в писмото. Според данните, съдържащи се в него, ръководството на HP се е притеснило за високото ниво на дълга на Xerox, което няма да има най-добър ефект върху стойността на акциите на комбинираната компания. В допълнение, писмо от борда на директорите на HP предупреждава за спад в годишната рентабилност на Xerox.По-рано стана известно, че Xerox, производител на фотокопирни машини, направи предложение за придобиване на HP Corporation, която произвежда компютри и друго оборудване. Ройтерс отбеляза, че Xerox е готов да плати на HP около 33 млрд. долара. Според последните данни HP има пазарна капитализация от около 29 милиарда долара, а Xerox - около 8,3 милиарда долара.", "date": "2019.11.18", "title": "HP няма да се слива с Xerox"}
{"url": "https://news.bg/world/chetirima-ubiti-i-shestima-raneni-pri-poredna-strelba-v-kaliforniya.html", "text": "Четирима души са убити при стрелба във Фресно, Калифорния, информира АП.Заподозрени нахлули на празненство и открили огън по присъстващите, обявиха от местната полиция и уточниха, че нападението е станало около 18,00 часа местно време в неделя в жилище в югоизточната част на града, където хората се събрали да гледат футболна среща.Властите обясниха, че 10 души са били простреляни, трима са загинали в задния двор на жилището, където е било организирано мероприятието, а по-късно един човек е починал в болницата. Останалите шестима се очаква да оцелеят и да се възстановят в болницата. Всички жертви са азиатци, на възраст между 25 и 35 години.Стрелбата е станала в заден двор, където се събрали роднини и приятели. Те гледали футбол, когато няколко лица влезли и открили огън.Около 35 души е имало на събирането по време на стрелбата.Все още няма задържани за нападението. От полицията отбелязаха, че към момента не е известно дали жертвите са познавали нападателите.Полицията претърсва района.Нападението е станало на 0.8 километра от летището на града.Това е най-малко второто нападение в града в неделя. Мъж на около 20-30 г. е бил убит по-рано през деня в друга част на Фресно.Преди", "date": "2019.11.18", "title": "Четирима убити и шестима ранени при поредна стрелба в Калифорния"}
{"url": "https://news.bg/bulgaria/2472-lv-e-izdrazhkata-na-zhivot-za-4-chlenno-semeystvo.html", "text": "В края на третото тримесечие общата стойност за издръжка на 4-членно домакинство в цяла България достига до 2 472 лева. Издръжката на живот на един човек от четиричленно домакинство е в размер на 618.15 лв.Това показват основните резултати на КНСБ от наблюдението на потребителските цени и издръжката на живот през третото тримесечие в края на септември 2019 г.За покриване на общата стойност на необходимите средства за нормална издръжка (2 472 лв.), следва нетният размер на работната заплата, която получават двамата възрастни от четиричленно домакинство, трябва да бъде не по-ниска от 1 236 лв. за всеки от тях.От началото на годината с около 63 лева се увеличи общата стойност на издръжката на живота на този тип домакинство, след като през последните тримесечия се регистрираше последователно нарастване, макар и със слабо изразени темпове.Необходимите средства за издръжка на живота на 4-членно домакинство в София-столица са в размер на 3 259 лв. Средно на едно лице от този тип домакинство издръжката на живот е в размер на 814.65 лв. Следователно, ако доходите на четиричленно домакинство се формират само от работните заплати на двамата работещи родители, то за всеки от тях нетната средна работна заплата не трябва да бъде по-ниска от 1629 лв., за да се осигурят необходимите средства за издръжката на живот.Като цяло нарастването в по-голяма степен се дължи на поскъпването на хранителните стоки. По-силно нарастване се наблюдава при основните хранителни продукти, при това с висок дял в потребителската кошница. На годишна база забележим ръст се очертава при групите - хляб с 8.1%, местни продукти с 8.2%, млека с 4.9%.Тук влияние оказват няколко фактора като нарастване на международните цени при зърнените култури, нарастване цените на свинското месо, следствие от кризата с африканската чума, намаляващата българска селскостопанска продукция.Диференциацията на работните заплати по области продължава да задълбочава социалните неравенства. Така например, ако средното нетно трудово възнаграждение представлява 78.4% от необходимия размер на издръжката на живот, то в редица области това съотношение е близо 50% във Видин, Благоевград - 51.1%, Кюстендил - 54.5%. През третото тримесечие на 2019 г. размерът на средната работна заплата в редица области е с около 30% по-нисък от средния за страната. С над 30% изоставане от средната работна заплата за страната са заплатите във Видин, Благоевград и Кюстендил.В Разград например от 16.8% по-нисък размер на средната работна заплата, тя достига до 11.2% през 2019 г. В Търговище от 23.7%, средната работна заплата спада до 19.9%.Общите изводи от наблюдението на потребителските цени и издръжката на живот в третото тримесечие са, че 72.5% от домакинствата живеят с общ доход на 1 лице под необходимите средства за издръжката на живота, обхватът на бедните домакинства остава на високи нива, остава нерешен проблемът с неравенствата в разпределението на доходите между отделните социални групи, продължава процесът на силно изразена поляризация на доходите.Размерът на пенсиите също нараства с по-бавни темпове от трудовите възнаграждения, а пенсионерите с пенсии под прага на бедност са около 1 322 300 души. Средното увеличение на пенсиите с 5.7% от средата на 2019 г. трудно се компенсира от поскъпването на основни хранителни стоки.За разрешаването на проблемите в издръжката на живот от КНСБ предлагат изпреварващ ръст на минималната работна заплата. Това означава въвеждане на механизъм за определяне на минималната работна заплата, като нарастването й достигне до 50 на сто от средната за страната. От синдикалната организация настояват за промени в данъчната политика и въвеждане на необлагаем минимум за нискодоходните групи и средната класа.По отношение на това дали синдикатите се получили покана за разговор с министър-председателя Бойко Борисов, президентът на КНСБ Пламен Димитров отбеляза, че все още няма отговор от премиера Бойко Борисов за среща със синдикалните организации.\"Какъвто и дебат да има, където и да има, ние ще участваме\", обяви шефът на КНСБ.", "date": "2019.11.18", "title": "2472 лв. е издръжката на живот за 4-членно семейство"}
{"url": "https://news.bg/bulgaria/targovtsite-na-goriva-protestirat-pred-ministerstvoto-na-ikonomikata.html", "text": "Собственици на малки бензиностанции излязоха на пореден протест пред Министерството на икономиката в знак недоволство от З съобщава bTV.Днес те ще се срещнат с министъра на икономиката Емил Караниколов, за да се запознаят с направените през последния месец промени. По думи на протестиращите в момента те нямат никакъв достъп до тях и не знаят за какво става въпрос.В петък от ведомството съобщиха, че министър Караниколов е подписал проект на Закон за изменение и допълнение на Закона за административно регулиране на икономическите дейности, свързани с нефт и продукти от нефтен произход.Протестиращите обаче обясниха, че не знаят дали законът вече е внесен в Министерския съвет.", "date": "2019.11.18", "title": "Търговците на горива протестират пред Министерството на икономиката"}
{"url": "https://news.bg/int-politics/pelosi-prizova-tramp-da-svidetelstva-i-da-napusne-kato-niksan.html", "text": "Председателката на Камарата на представителите в американския Конгрес Нанси Пелоси засилва неблагоприятното си сравнение на президента Доналд Тръмп с колегата му републиканец Ричард Никсън коментирайки, че опозореният президент поне се е погрижил достатъчно за страната, да напусне поста си преди импийчмънта си, съобщава \"Ройтерс\".Топ демократът в Конгреса обясни миналата седмица, че натискът на Тръмп върху Украйна да разследва потенциалните му противници на изборите през 2020 г. поставя действията на Никсън да изглеждат, като почти нищожни.В интервю за СиБиЕс, тя коментира оставката на Никсън след скандала \"Уотъргейт\". \"Искам да кажа, че това, което направи президентът, беше много по-лошо, дори дори от това, което направи Ричард Никсън, а в един момент Ричард Никсън се погрижи достатъчно за страната, за да признае, че това не може да продължи\", заяви Пелоси.Никсън, чието име се превърна в синоним на скандал и безчестие за много американци, подаде оставка през 1974 г., след като Комитетът на съдебната власт на Камарата одобри импийчмънт срещу него, но преди пълната камара да гласува по въпроса и той не беше подложен на импийчмънт.Той е единственият президент на САЩ, подал оставка.Пелоси в продължение на месеци се съпротивлява на призивите на нейните по-либерални демократични депутати да започнат процедура по импийчмънт, но заяви, че разговорът на Тръмп с украинския президент Зеленски я принуждава да открие разследването срещу президента.Сравнението й с Никсън е на фона на процес срещу дългогодишния съюзник на Тръмп, Роджър Стоун, самопровъзгласен \"мръсен измамник\", който работи за кампанията за преизбиране на Никсън и лицето на Никсън е татуирано на гърба му. Стоун е осъден в петък за лъжа пред Конгреса, препятстване и подправяне на свидетели по време на разследването на руската намеса в изборите през 2016 г. в САЩ.Тръмп и неговите привърженици атакуваха проучването за импийчмънт като политически мотивирано. Тръмп казва, че разговорът му със Зеленски е \"перфектен\", докато републиканските депутати критикуват процеса на импийчмънт като несправедлив.\"Имат ли изобщо доказателства, че президентът е направил нещо престъпно или незаконно. И отговорът е \"Не\", заяви републиканският представител Крис Стюарт пред ЕйБиСи.Президентът има \"всяка възможност да представи своята гледна точка\", заяви Пелоси пред СиБиЕс, включително и пред дознателната група.\"Ако президентът има информация, която демонстрира неговата невинност във всичко това, което ние не сме виждали. Ако той има информация, която е оправдаваща - това означава бивш, отнемащ, виновен, обвиняващ - тогава с нетърпение очакваме да я видим\", допълва Пелоси.Тя определя Тръмп за \"самозванец\", чиято несигурност предизвика атаката му в реално време от \"Туитър\" срещу бившия американски посланик в Украйна Мари Йованович, докато тя свидетелства при разследването на импийчмънта.", "date": "2019.11.18", "title": "Пелоси призова Тръмп да свидетелства и да напусне като Никсън"}
{"url": "https://news.bg/regions/do-dni-pencho-slaveykov-pak-shte-si-ima-bastun.html", "text": "До 10 дни поставят нов бастун на бронзовата статуя на Петко и Пенчо Славейкови в София. Това стана ясно от думите на зам.-кмета на столицата доц. Тодор Чобанов пред БНТ.Припомняме, в петък - точно половин година, след като статуята беше поставена отново на площад \"Славейков\", Чобанов обясни, че незабавно е провел разговор със скулптора Георги Чапкънов за разрешаване на проблема. По негови думи технологично бастунът ще се изработи за няколко дни.Авторът се чуди дали да не го направи железен, защото няма да представлява интерес за крадците на метал, които се надяват може би да изкарат 100 лв., открадвайки бастуна, но нашето мнение е, че става дума за хулиганство, обясни зам.-кметът.От полицията все още не са установили кой е извършителят.Доц. Чобанов е категоричен, че мястото на такива хора е в затвора. Обсъждат се допълнителни мерки за сигурност, като специална камера, която да следи паметника.", "date": "2019.11.18", "title": "До дни Пенчо Славейков пак ще си има бастун"}
{"url": "https://news.bg/bulgaria/zadarzhaha-falshivi-markovi-drehi-i-obuvki-na-kapitan-andreevo.html", "text": "Задържаха над 11 600 текстилни изделия, спортни обувки и аксесоари с логото на известни марки на МП \"Капитан Андреево\", съобщават от Агенция \"Митници\".При два случая митническите служители са задържали 10 262 текстилни изделия, спортни обувки и аксесоари със съмнения, че са произведени в нарушение на права върху интелектуалната собственост и 1430 контрабандни текстилни изделия с логото на известни марки.Декларираната стока, но носеща емблеми на световни марки, е открита на 11 ноември в товарен автомобил с полска регистрация, влизащ в страната в Турция. Камионът е селектиран по метода \"анализ на риска\" за щателна митническа проверка, при която се установява, че количеството на групажната стока съвпада с обявеното, но част от нея носи емблеми на световни марки. При проверката са открити 8114 текстилни изделия ризи, блузи, суичъри, якета, комплекти шал и шапка, панталони и мъжко бельо, с логото на 18 световноизвестни марки, сред които \"Tommy Hilfinger\", \"Polo\", \"Armani\", \"Valentino\". Открити са още 1074 спортни обувки и още толкова чанти и портмонета с логото на \"Fila\", \"Tommy Hilfinger\", \"Nike\", \"Michael Kors\".Недекларираните текстилни изделия са открити на 5 ноември в товарен автомобил с турска регистрация, влизащ в страната от Турция, превозващ стока за Германия. При проверката е установено, че количеството на групажната стока не съвпада с обявеното в представените митнически документи. Открити са недекларирани 1430 елеци, якета, блузи, суичъри, по-голяма част от които носещи фигуративното и словесно изображение на \"Monsler\", \"Valentino\", \"Disquared \". Общо са задържани 11 692 имитации.", "date": "2019.11.18", "title": "Задържаха фалшиви маркови дрехи и обувки на „Капитан Андреево”"}
{"url": "https://news.bg/crime/osadiha-12-rabotnitsi-ot-megafabrikata-za-tsigari-v-trud.html", "text": "12 работници от нелегалната фабрика за цигари в пловдивското село Труд получиха присъди, съобщават от прокуратурата.Специализираният наказателен съд одобри сключените от тях споразумения с държавното обвинение.Четирима от обвинените българи, които се признаха за виновни, получиха ефективни присъди, съответно 1 година и 1 година и 2 месеца, а двама - по 1 година и 3 месеца затвор при първоначален общ режим. Те са заемали най-ниските нива в йерархията на престъпната група - пазач, доставчик на храна за работниците, както и техническа поддръжка на помещенията.Осмината наети в производството чужденци - седем украинци и един молдовец, също се признаха за виновни и се споразумяха на условни наказания от 3 години затвор с 5-годишен изпитателен срок, както и лишаване от права.Разследването срещу тримата основни участници в групата, организирали нелегалното производство, продължава. Срещу тях ще бъде изготвен обвинителен акт, който ще бъде внесен в Специализирания наказателен съд.Припомняме, на 4 юли по информация на МВРза нелегални цигари тече на територията на Пловдив.. Тя е била разбита, докато е произвеждала фалшиви марки цигари. Предстои да бъде установено за кои пазари е била предназначена нелегалната стока. По непотвърдена информация това е най-голямата регистрирана досега подобна фабрика. Смята се, че е ощетявала хазната с 15-20 млн. лева месечно.Фабриката беше . Тогава бяха арестувани 11 души и се издирваха още четирима.По време на тази операция присъстваха премиерът Бойко Борисов, зам.-главният прокурор Иван Гешев, директорът на Агенция \"Митници\" Георги Костов, както и главният секретар на МВР Иво Иванов.Заради тази акция  от световна фирма за производство на цигари.", "date": "2019.11.18", "title": "Осъдиха 12 работници от мегафабриката за цигари в Труд"}
{"url": "https://news.bg/int-politics/nato-i-razrushitelniyat-frenski-prezident.html", "text": "Презрителните реакции на сезонни анализатори към коментарите на Еманюел , всъщност засилват аргумента на френския президент, пише вицеадмирал Патрик Шевалеруа, военно аташе на Франция в Обединеното кралство 2015-2018 г., за Кралският институт по обединени услуги, независим мозъчен тръст, който се занимава с изследвания на отбраната и сигурността, институция, основана през 1831 г. от херцога на Уелингтън.Трябва да се изправим пред въпроса как да поддържаме НАТО актуално, в сложната среда за сигурност днес. Яростната реакция на интервюто на Еманюел Макрон в \"Икономист\" е поразителна. Да, френският президент очевидно иска да разклати дървото, но гневът и презрението, които това предизвика, са симптоми на нещо дълбоко смущаващо. Това говори много за това, как емоцията може да попречи на така необходимия дебат.Всъщност, без да се използва повторно провокативният израз на Макрон за \"мозъчна смърт\", е притеснително, че стратегическото мислене изглежда е замръзнало в съзнанието на някои експерти. Изглежда не са склонни да обмислят напълно основните промени, които светът преживява, и последствията, които те ще имат върху Европа и трансатлантическите връзки.Дили ви харесват или не, грубите думите на президента Макрон отразяват степента на безсилие на Франция по отношение на организация, чиято визия и приоритети са станали неразбираеми за мнозина, особено през последните три години. За \"атлантиците\" това трябва да е звън на предупредителни камбани, вместо да се впускат в анатема и обиди.Като трети по височина принос за общите финансирани бюджети на НАТО и със стотици офицери, командировани в интегрираните военни структури, Франция би искала да бъде сигурна, че тези инвестиции все още са подкрепени от солидарността между всички страни.За разлика от повечето си партньори в НАТО, Франция поддържа пълен и скъп набор от военни способности, включително независими ядрени сили. Страната също използва хиляди войски и активи в райони на конфликт в южните и югоизточните флангове на Европа, за да се справи с друга ключова част от френските и по-широки европейски интереси за сигурност.Това, за което говорим, всъщност е доста просто: как държавите, поотделно и колективно, оценяват и адресират многостранната сигурност на своите граждани. От тази гледна точка наистина ли е възмутително в света на Тръмп и Ердоган да се смята, че Алиансът рискува да загуби както ценностите си, така и своя стратегически компас? Можем ли да кажем, че НАТО е наистина здрав, когато президентът на САЩ поставя под въпрос самия принцип на колективната отбрана, който е в основата на НАТО?По същия начин приемливо ли е, че по време на най-новите развития на сирийската криза, двама членове на клуба - включително САЩ, най-могъщият от всички - предприеха действия, които сериозно поставят под въпрос основната сигурност на другите? А какво ще кажете за неотдавнашното вето на Унгария за декларацията на НАТО в подкрепа на Украйна, когато Путин посети Будапеща същия ден?Може и да има някаква легитимност в изтъкването на грешките в една международна отбранителна организация, която забива главата си в пясъка, когато основните интереси за сигурността на нейните членове са пряко засегнати от поведението и решенията, взети от други членове.Защо трябва да се преструваме, че всички тези стратегически \"недобросъвестни поведения\" не представляват смъртоносна заплаха за Алианса, който вече е на 70 години? Разбира се, някои могат да живеят с фантазията, че това не са признаците за увеличаване на стратегическите разминавания, но това е много пожелателно мислене.Не се заблуждавайте: Франция е и ще остане отдадена на НАТО като един от основните играчи. Например, въоръжените ни сили са разположени от Баренцово море до Балтийските държави и Черно море и пряко допринасят за доверието в Алианса на ниво, което отговаря само на няколко от неговите партньори. Това са проверими факти, а не реторика.Думите, използвани от президента Макрон, не вредят на нищо друго освен на сигурността и комфорта на стратегическото мислене, което се е изключило от реалностите на съвременния свят.Преди всичко думите му са събуждане, коментира френският вицеадмирал Патрик Шевалеруа.", "date": "2019.11.18", "title": "НАТО и \"разрушителният\" френски президент"}
{"url": "https://news.bg/int-politics/glavniyat-redaktor-na-nyu-jork-tayms-nastoya-che-tramp-izlaga-na-risk-zhivota-na-reporterite-mu.html", "text": "Главният редактор на американския в. \"Ню Йорк таймс\" обвини американския президент Доналд Тръмп, че излага под риск живота на репортерите му, като им отправя лични обиди и ги определя като \"врагове на народа\".Дийн Бакет, който ръководи изданието през един от най-бурните периоди в неговата история, заяви, че историята на американския президент на словесни атаки срещу журналисти като политическата репортерка на \"Ню Йорк таймс\" Маги Хаберман е \"ужасяваща\" и има опасност да доведе до сериозни последици.\"Смятам, че личните му нападки срещу репортери, включително Маги, са ужасяващи и непрезидентски\", изтъкна той, допълвайки: \"Смятам, че личните атаки срещу журналисти, когато им посочва имената, смятам, че излага живота им на риск. Смятам, че когато той всъщност казва имената на репортерите, казва, че са неамерикански, казва, че са врагове на хората... тази фраза има дълбока история. Мисля, че когато той казва това, това е ужасяваща атака срещу медиите.\"Коментарите на Бакет в интервю за \"Гардиън\" отразяват продължителната история на Тръмп за нападки към журналисти като цяло и в частност на \"Ню Йорк таймс\". Те повтарят коментари на издателя на вестника Артър Сълцбергер, който също влезе в сблъсък с Тръмп във връзка с отношението му към медиите. През миналата година Сълцбергер обяви, че е казал на Тръмп по време на среща, че \"този подстрекателски език допринася за увеличаване на заплахите срещу журналисти и ще доведе до насилие\".Трудните отношения на вестника с президента бяха сред определящите характеристики по времето, в което Бакет е главен редактор на изданието. \"Ню Йорк таймс\" по негово време също така се сблъска с критики от левицата за отказ да нарече Тръмп рисист или сексист, решение, което Бакет защити с мотива, че не бил в позиция да знае дали \"прави коментари, защото е расист\".Бакет заяви, че работата му е \"да отразява света с огромно любопитство\", а не да действа като опозиция на президента - въпреки призивите на много читатели и част от екипа му да предприеме по-директен критичен подход към Тръмп.Запитан дали Тръмп е расист, Бакет отговорил: \"Не знам. Смятам, че Доналд Тръмп казва неща, които разделят хората на расова основа. Смятам, че това е малко по-различно. Не съм в главата му достатъчно, за да знам дали той ги казва, защото иска да се хареса на избирателите си.\"Бакет, който е първият чернокож американец, главен редактор на вестника, заяви, че не желае да разреши на репортерите си да правят ценностни преценки на президента, въпреки множеството му изблици.Много медии, включително \"Гардиън\", определиха коментарите на президента на САЩ това лято като расистки, докато \"Ню Йорк таймс\" стигна само до правене на оценка на членове на републиканската партия. Бакет, който не носи отговорност за коментарната част на медията, също така заяви, че \"няма съмнение, че Доналд Тръмп има проблем с жените\", но отказа да го определи като сексист.", "date": "2019.11.18", "title": "Главният редактор на \"Ню Йорк таймс\" настоя, че Тръмп излага на риск живота на репортерите му"}
{"url": "https://news.bg/crime/i-vks-opravda-advokat-nikolay-velkov-obvinen-za-ukrivane-na-danatsi.html", "text": "Тричленният състав на Върховния касационен съд (ВКС) . Решението е окончателно.Делото е образувано по жалба на министъра на финансите Владислав Горанов, представляващ държавата, който в това дело е в качеството на граждански ищец. Министърът оспорва решението на Апелативния съд - Пловдив, който потвърждават присъдата на пазарджишкия Окръжен съд.С тази присъда Николай Велков е признат за невинен по чл. 255, ал. 3 от НК (избягване плащането на данъци в особено големи размери - 909 812,43 лв., поради в подадена годишна данъчна декларация).. В мотивите се подчертава, че преди да обсъди възраженията на гражданския ищец, касационната инстанция трябва да очертае предмета на дължимата проверка.В основата на спора е дали обвиняемият е имал печалба от продажбата на закупените от него акции, която да декларира. Според чл. 45 от Закона за задълженията и договорите всеки дължи обезвреда за виновно причинените от него вреди.Във въззивния акт съдът е изразил съгласие с окръжния съд, че , получен същата година от продажбата на 139 989 бр. акции. Според действащия закон .В мотивите по делото пише: \"Липсва основание за ангажиране на неговата гражданска отговорност, тъй като описаното деяние, което е основание за преценката доколко е налице деликт, не е противоправно и то не поражда задължение за обезвреда и следователно не е налице фактическият състав на непозволеното увреждане, поради което \".Припомняме, адвокат Велков бе  7 декември - час след , докато получавал пари от Киро Японеца.Адвокатът бе обвинен, че изнудва Японеца, но Велков обясни по-късно, че парите били част от извънсъдебното споразумение между него и Кирилов за преди време на Велков.Два дни по-късно - .", "date": "2019.11.18", "title": "И ВКС оправда адвокат Николай Велков, обвинен за укриване на данъци"}
{"url": "https://news.bg/bulgaria/15-g-ot-parvata-transplantatsiya-na-cheren-drob-v-balgariya.html", "text": "Днес се навършват 15 години от първата трансплантация на черен дроб в България, припомнят от Университетска болница \"Лозенец\".Малката Памела Пекова е първият пациент у нас с присаден черен дроб. Това се случва през ноември 2004 г., когато тя е едва на 7 месеца и неин донор става баща ѝ Пенко Пеков. Памела е с вродена липса на жлъчни пътища и за нея операцията е животоспасяваща. Тя се превръща и в символ на прогреса на българската медицина. Трансплантацията е извършена от проф. д-р Любомир Спасов и екипа на УБ \"Лозенец\" с участието на проф. Масимо Малаго.Към днешна дата екипът на УБ \"Лозенец\" има извършени 237 трансплантации на черен дроб, бъбрек, сърце и бял дроб.", "date": "2019.11.18", "title": "15 г. от първата трансплантация на черен дроб в България"}
{"url": "https://news.bg/politics/radan-kanev-ne-poznaval-avtorite-na-petitsiya-za-am-struma.html", "text": "Евродепутатът Радан Кънев не познава авторите на петицията, внесена в европарламента от жители на Кресна за .Това се казва в писмо до медиите от пресофиса на Кънев, които са приложили и Петиция No 0527/2018, както и писмото на Генерална дирекция \"Градско и Регионално развитие\" на ЕК до Министерството на транспорта, информационните технологии и съобщенията.Припомняме, на 14 ноември евродепутатът Ангел Джамбазки заяви пред Нова телевизия, че заради тази петиция може да се наложи България да връща евросредства.Писмото на Радан Кънев е адресирано до премиера Бойко Борисов. В него се казва, че има опасност проекта на АМ \"Струма\" да се провали.\"Борисов да не намесва името ми в собствения си провал да осигури и обезпечи финансово проекта за АМ \"Струма\", важен за всички българи\", пише Кънев.По думите му, петицията в Европейския парламент не засяга околната среда, а призовава за защита на дребния бизнес. \"В интерес на България е тази петиция да бъде разгледана бързо, за да бъде дадена правна сигурност за труда на предприемчивите български граждани\", пише Кънев. Той разяснява, че . \"А не е одобрен, защото има много пропуски и дефекти\", пише Кънев.В писмото си той изтъква, че от Европейската комисия казали на Борисов, че с АМ \"Струма\" проблемите не са само с екологията и изтъква следните факти:- ;- Завишаването на разходите по проекта създават съмнение за злоупотреба с финансовите средства; - Безопасността на водачите и пътниците не е гарантирана, дори напротив. Вкарването на високоскоростен път в трасе с толкова завои създава риск за увеличаване на жертвите; - Жителите на Кресна ще станат жертва на постоянния стрес през града им да минава натоварена автомагистрала, пише евродепутатът.Припомняме, на 16 ноември бе  на 13.2 км отсечка от АМ \"Струма\" през Кресненското дефиле. Седмица преди това . Според Кънев, премиерът не може да приеме, че именно Кънев е осветлил \"тайните им схеми да се сговорят за данък върху самолетните билети, с държави, които имат обратен на българския интерес\".Припомняме, на 12 ноември в своята страница във Фейсбук, че финансовият министър Владислав Горанов тайно е подписал от името на България \"Общо политическо изявление\".Документът е парафиран заедно с финансовите министри на Швеция, Германия, Франция, Италия, Дания, Люксембург, Белгия и Нидерландия. В него се призовава Еврокомисията да предприеме действия за данъчно облагане на самолетните полети.Притеснението на евродепутата е, че това може да доведе до поскъпване на полетите.На следващия ден в парламента финансовият министър Владислав  самолетните билети.", "date": "2019.11.18", "title": "Радан Кънев не познавал авторите на петиция за АМ \"Струма\""}
{"url": "https://news.bg/bulgaria/obuchavat-naselenieto-kak-da-deystva-pri-avariya-v-aets-a.html", "text": "В област Враца ще се проведе Национално пълномащабно учение за защита на населението при евентуална обща радиационна авария в \"АЕЦ Козлодуй\" ЕАД - \"Защита 2019\", съобщават от пресцентъра на областния управител.Целта на учението, което ще се проведе на 19 и 20 ноември, е да се провери готовността за реагиране и изпълнение на националния, областния и общинските планове за защита при бедствия при възникване на евентуална ядрена и радиационна авария в АЕЦ - Козлодуй.На 20 ноември на територията на община Козлодуй, като част от учението, ще бъдат извършени практически действия по защита на населението.", "date": "2019.11.18", "title": "Обучават населението как да действа при авария в АЕЦ-а"}
{"url": "https://news.bg/int-politics/gazprom-izprati-predlozheniya-na-naftogaz-za-tranzita-na-gaz.html", "text": "Руският енергиен гигант \"Газпром\" е изпратил на украинската петролно-газова компания \"Нафтогаз\" предложение за удължаване на договора за транзит на газ, съобщават руските медии.Също така от \"Газпром\" уточниха, че са готови да сключат нов договор за следващата година, като се вземе предвид прогнозното търсене в Европейския съюз.Задължителните условия на руската компания са:- Отказ на двете страни от всички взаимни искове в международни арбитражи и прекратяване на всички съдебни производства;- Отмяна на решението на антимонополната комисия на Украйна да наложи глоба на \"Газпром\" за \"нарушаване на икономическата конкуренция\";- Прекратяване на ходатайството на \"Нафтогаз\" за инициирано от Европейската комисия разследване срещу \"Газпром\".Освен това Русия очаква решението на Украйна относно директните покупки на газ от 2020 г.Действащите договори на Русия и Украйна за транзита и доставката на синьо гориво изтичат в края на тази година. Москва, Киев и Европейската комисия провеждат тристранни консултации за продължаване на доставките, но засега безуспешно.На последната среща на 27 октомври представителите на Русия предложиха пакетно решение на газовите проблеми. По-конкретно, ставаше въпрос за обезсилване на всички искове и съдебни спорове.В Киев това предложение беше разкритикувано. Изпълнителният директор на \"Нафтогаз\" Юрий Витренко заяви, че се разглеждат различни схеми, но не и изтегляне на исковете.Като цяло украинската компания оценява претенциите си към \"Газпром\" общо на 22 млрд. долара, които са резултат от решението на Стокхолмския арбитраж (почти три милиарда), иск за 12 млрд. долара и седем милиарда, присъдени с решение на антимонополната комисия на Украйна.", "date": "2019.11.18", "title": "\"Газпром\" изпрати предложения на \"Нафтогаз\" за транзита на газ"}
{"url": "https://news.bg/int-politics/prezidentskite-izbori-v-sasht-se-prehvarlyat-ot-rasovi-sblasatsi-kam-klasovi.html", "text": "Ако президентската кампания през 2016 г. е предопределена от сблъсъци за раса и пол, кампания 2020 г. е забележително фокусирана върху класа и богатство. От тримата водещи, двама - сенаторите Бърни Сандерс и Елизабет Уорън, превърнаха антипатия към най-богатите в страната в център за кампанията си. Например, Уорън наскоро пусна халба за кампанията си, украсена с израза \"милиардерски сълзи\", пише \"Блумбърг\".Защо е това внезапно нахлуване на класово негодувание? В края на краищата има много милиардери в САЩ по време на предишни избори, а неравенството в богатството е доста голямо през последните 40 години. Но легитимността на огромните богатства не е фокус по онова време. Една от причините може да бъде забавен гняв при спукване на жилищния балон, при който много американци от средната класа загубиха своите имоти, докато много заможни се разминаха с леки драскотини:Тази асиметрия може да накара някои хора да се замислят дали американският капитализъм е нагласен. Често психолозите откриват, че хората са готови да толерират неравенството, стига да възприемат системата като справедлива; това е несправедливост, съчетана с неравенство, което провокира ярост.И това е проблем за американската икономическа система, защото има редица механизми, които пазят богатите, по-малко вероятно е от други, да претърпят катастрофални загуби. Все още има истории за бедност до богатство, но има малко случаи на богатство към нищета.През 1931 г. фотограф заснема милионера инвеститор на фондови борси Фред Бел, който продава ябълки по улиците на Сан Франциско, но все още носещ фин костюм. Бел е изгубил всичко в Голямата депресия и той не е единственият. Икономистът Ървинг Фишър, който прави състояние измисляйки нещо, което днес е известно като \"Ролодекс\", загуби при катастрофата, която уверено прогнозира, че няма да се случи. Разказите за инвеститори и борсови посредници, скачащи от прозорци през 1929 г., може да са мит, но някои богати наистина банкрутираха.Това днес просто не е толкова вероятно. Предприемач, чиито пари са вързани в силно неликвидна частна компания, ще загуби богатството си, ако компанията се разпадне. Но въпреки че много от днешните изключително богати хора спечелиха парите си, залагайки големи на една компания, след като стигнат до върха, обикновено диверсифицират своите участия.Съвременните финансови пазари и технологии създават лесна диверсификация не само по отделни активи, но и по класове активи. Правилно изграденото портфолио сега включва акции, облигации и недвижими имоти по целия свят както на развитите, така и на развиващите се пазари. Ще е необходима синхронизирана световна финансова криза по-тежка от 2008 г., за да изчезне това богатство.В допълнение, правителствената политика сега третира много от институциите, контролирани и притежавани от богати хора, като твърде големи, за да се провалят. Спасителните мерки на финансовата криза може да са помогнали да се предотврати втора Голяма депресия, но те позволиха на собствениците и кредиторите на банки и големи компании да продължат със сравнително непокътнато богатство. Междувременно, безпрецедентното парично облекчение на Федералния резерв може да е спасило милиони американци от загуба на работа, но също така повлияха на притежателите на акции и облигации (чиито цени обикновено нарастват, когато лихвените проценти спадат).Диверсификацията, спасяването и паричните стимули не означават, че богатите хора не ги заплашва риск; всъщност отпадането от най-горните ешелони е често срещано. Проучване от 2013 г. на Службата за вътрешни приходи установи, че едва 3% от първите 400 данъкоплатци в страната поддържат този статус от десетилетие или повече, докато 72% са го достигнали само за една година, преди да отпаднат. И документ от 2014 г. на социолога Томас Хиршл установи, че 12% от американците ще имат поне една година сред първите 1% от работещите, което означава, че повечето отпадат от тази група.Но в съвременната икономика истинските истории от богатство до бедност изискват наказателна присъда - като тази на Берни Мадоф или Алън Станфорд, които станаха милиардери, управляващи схеми на Понци. Така липсата на широко разпространени наказателни преследвания след финансовата криза е разбираемо дразнещо за мнозина.Средната класа, която се е научила да живее с постоянното безпокойство и опасности от медицински фалити и съкращения, гледат на богатите и се чудят защо техният риск не е сравним. Но ключът за овладяване на чувството за несправедливост не е да се забрани диверсификацията или да се позволи на финансовите кризи да разрушат икономиката.Вместо това, политиците, които искат да избегнат разрушителните класови конфликти, трябва да се съсредоточат върху намаляване на рисковете, пред които е изправена средната класа. Националното здравно осигуряване и политиките за насърчаване на пълната заетост биха осигурили на хората със скромно богатство усещане за по-голяма сигурност. Ако начинът на живот на средната класа е по-малко вероятно да завърши със сълзи, то и \"милиардерските сълзи\" може да отшумят.", "date": "2019.11.18", "title": "Президентските избори в САЩ се прехвърлят от расови сблъсъци към класови"}
{"url": "https://news.bg/society/novite-iziskvaniya-vodyat-do-poskapvane-na-shofyorskite-kursove.html", "text": "Най-близката автомагистрала от тук е 130 км. Това означава, че ние трябва да вдигнем цената на курса в пъти, за да отговаряме на тези изисквания. Не можем да чакаме кога ще има зима, за да шофират курсистите в мъгла и зимни условия.Това заяви пред БГНЕС автоинструктор от Силистра, където днес имаше протест срещу новите изисквания за автошколите. Възрастен шофьор каза, че броят на часовете може да се увеличи за по-големите центрове, там интензивността на движение е по-голяма. \"Тук за 50 минути ще обиколя три пъти града, а в София ще мина два светофара\", заяви опитният водач. Инструкторите не одобряват и електронната система за контрол - . Не можем да задължим курсистите си да имат телефони, с които да си правим селфита, обяви инструкторът.Представители на някои от автошколите протестираха в София и в Силистра.", "date": "2019.11.18", "title": "Новите изисквания водят до поскъпване на шофьорските курсове "}
{"url": "https://news.bg/int-economics/novo-razdvizhvane-okolo-zavoda-na-folksvagen.html", "text": "До края на тази година Фолксваген ще реши дали ще строи новия си завод в Турция. Това бе съобщено след заседание на Надзорния съвет на концерна. В средата на октомври Фолксваген за пореден път отложи това решение - заради турската офанзива в Северна Сирия, натъкнала се на остра международна критика. До този момент изглеждаше сигурно, че в съревнованието за завода Турция ще бъде предпочетена пред България, припомня германската осведомителна агенция ДПА.Малко след началото на турската военна операция в Сирия прозвуча и още едно важно политическо изявление по въпроса за бъдещия завод на Фолксваген. Тъй като в концерна дялово участие има и германската държава - и по-точно провинция Долна Саксония, позицията на министър-председателя на тази провинция е решаваща за бъдещата инвестиция. В средата на октомври министър-председателят на Долна Саксония Щефан Вайл недвусмислено заяви, че при сегашните обстоятелства той лично не може да си представи, че такава инвестиция ще бъде направена тъкмо в Турция.Против са и синдикатите във Фолксваген, които по закон също могат да спрат такова инвестиционно решение. Бернд Остерло, председател на Съвета на работниците и служителите във Фолксваген, заяви, че изграждането на завод в Турция е неприемливо в момент, когато страната \"се опитва да постигне своите цели с война и насилие\". Пред медиите Остерло добави, че на фона на историята на концерна по времето на националсоциализма Фолксваген е натоварен с особена отговорност. \"Фолксваген е длъжен да постъпва морално\", каза Остерло.В отговор турската страна се опитва да спечели одобрението на синдикатите във Фолксваген. Баран Челик, президент на турския Съюз на износителите от автомобилната промишленост, казва пред \"Ханделсблат\", че е отправил предложение към съответните турски синдикати да разговарят неофициално с колегите си във Волфсбург.Турски източници твърдят, че независимо от всичко разговорите между Фолксваген, турската автомобилна индустрия и правителството в Анкара продължават. В края на миналата седмица Баран Челик потвърди, че турското правителство продължава контактите с концерна. Същото заяви и министърът на индустрията Мустафа Варанк. А Алпер Канджа, шеф на турската асоциация на автодоставчиците, твърди, че Фолксваген продължава преговорите и с турските подизпълнители в автомобилния бранш. \"Зюддойче Цайтунг\" цитира Канджа с информацията, че пратениците на Фолксваген в Турция дори са проучили въпроса с местата в детските градини и в училищата. Той лично продължавал да се надява, че \"германците все пак ще дойдат\".Министър Мустафа Варанк, който преди това беше съветник на президента Ердоган, формулира турската позиция така: \"Когато фирмите започнат да взимат политически решения, те всъщност игнорират интересите на своите инвеститори\". Варанк защитава турската военна офанзива в Сирия с аргумента, че била \"борба срещу тероризма\".От турското Министерство на външните работи също демонстрират неразбиране по отношение на острата критика срещу турската военна операция. \"Нашите съседки се казват не Белгия и Люксембург, а Сирия и Ирак\", казва високопоставен турски дипломат пред \"Ханделсблат\". Този факт, според него, автоматично предопределял една по-различна външна политика.За Турция евентуалната инвестиция на Фолксваген е въпрос не само на престиж, коментира \"Ханделсблат\". Защото евентуален провал на тази инвестиция тежко ще удари турската автомобилна индустрия, на която ще ѝ трябва много време, за да излезе от кризата, пише изданието. А \"Зюддойче Цайтунг\" припомня, че безработицата в страната продължава да расте и вече е достигнала 14 процента, като най-много работни места се закриват именно в промишлеността.", "date": "2019.11.18", "title": "Ново раздвижване около завода на „Фолксваген“"}
{"url": "https://news.bg/int-politics/sasht-veche-ne-smyatat-izraelskite-selishta-na-zapadniya-bryag-za-nezakonni.html", "text": "САЩ вече няма да разглеждат израелските селища на Западния бряг на река Йордан като нарушение на международното право, предаде Би Би Си.Държавният секретар Майк Помпео заяви, че въпросът за статута на Западния бряг трябва да бъде решен чрез преговори между Израел и палестинците.Решението влиза в противоречие с позицията, приета от администрацията на президента Барак Обама.Израелската страна приветства промяната в американската позиция.\"Днес Съединените щати взеха важно политическо решение, което поправя една историческа грешка. Администрацията на Тръмп ясно отхвърли неверните твърдения, че израелските селища в Юдея и Самария са незаконни според международното право.\" - се казва в изявление, разпространено от кабинета на премиера Бенямин Нетаняху.Изявлението на Помпео беше приветствано и от лидера на партията \"Кахол Лаван\" (\"Синьо и бяло\") - Бени Ганц, който  за съставяне на правителство.\"Аплодирам американското правителство за това важно изявление, което отново показа категорична позиция по отношение на Израел и подкрепа за сигурността и бъдещето на Близкия Изток като цяло\", коментира Ганц.\"Съдбата на селищата и жителите на Юдея и Самария трябва да се реши със споразумения, съответстващи на изискванията за сигурност и водещи към мир.\" - допълни той.", "date": "2019.11.18", "title": "САЩ вече не смятат израелските селища на Западния бряг за незаконни"}
{"url": "https://news.bg/world/20-000-na-protest-v-tbilisi-politsiyata-upotrebi-vodni-oradiya-i-salzotvoren-gaz.html", "text": "Спецчасти разпръснаха със сила демонстрантите около парламента в грузинската столица Тбилиси, които протестират срещу провала на избирателната реформа. Полицията употреби водни оръдия и сълзотворен газ, предаде Дойче веле.По данни на грузинското вътрешно министерство, шестима души са пострадали, двама от тях са служители на реда. Задържани са 37 души.Часове по-рано протестиращите блокираха входовете на парламента. Вътрешното министерство отправи призив за премахване на блокадата и предупреди, че ако това не стане, полицията ще \"реагира по съответния начин в рамките на своите правомощия\".Според властите, мирната акция, започнала предишната вечер, е \"прераснала в незаконни действия\".На 17 ноември в Тбилиси едновременно започнаха две протестни акции срещу правителството.Едната акция обедини 20 политически сили, сред които опозиционните партии Единно национално движение и \"Европейска Грузия - движение за свобода\". На нея се събраха над 20 хиляди души. Протестиращите се установиха около парламента, като разпънаха палатки, за да продължат протеста през нощта.Втората акция, организирана от опозиционната партия Алианс на грузинските патриоти, се проведе при сградата на операта. На нея дойдоха няколкостотин души. Алиансът, както и Единното национално движение, е парламентарно представен. Патриотите заявиха, че исканията им са идентични с тези на демонстрантите пред парламента, но не могат да протестират заедно Единното национално движение - партията на експрезидента Михаил Саакашвили.Протестиращите обвиниха властите за провала на обещаната избирателна реформа. През лятото управляващата партия \"Грузинската мечта\", под натиска на протестите обеща да премахне мажоритарната система за следващите парламентарни избори. Въпреки това, на 14 ноември парламентът на Грузия не подкрепи законопроекта за провеждане на изборите през 2020 г. по пропорционална система с нулева избирателна бариера.Привържениците на Единното национално движение и политическата сила \"Европейска Грузия\" настояват също за оставка на правителството, партията \"Грузинската мечта\" да напусне властта, а ръководството на Централната избирателна комисия да бъде сменено.", "date": "2019.11.18", "title": "20 000 на протест в Тбилиси, полицията употреби водни оръдия и сълзотворен газ"}
{"url": "https://news.bg/bulgaria/20-detsa-sa-prieti-v-yambolskata-bolnitsa-sas-simptomi-na-hranitelno-otravyane.html", "text": "Двадесет деца от ямболското село Хаджидимитрово са настанени тази вечер в ямболската болница със съмнения за хранително отравяне, предаде БНТ. Те са на възраст между 7 и 12 години.Уточнява се, че в късния следобед учениците са се почувствали зле и са били откарани в спешния център в Ямбол с болки в корема и повръщане.След преглед децата са настанени в инфекциозното отделение на болницата под лекарско наблюдение, а за едно от децата родителите са предпочели домашно лечение. На всички ще бъдат направени изследвания.Очаква се най-късно в сряда да стане ясно каква е причината за заболяването.Всички пострадали деца учат в съседното село Дражево. Храната, която им се предоставя, е на принципа на кетъринг. С нея се хранят близо 1300 ученици от община Тунджа.Представители на здравната инспекция и областната дирекция по безопасност на храните предприеха проверки в училището в Дражево.\"Няма деца в тежко състояние. Надяваме се че ще бъдат овладяни тези оплаквания. Това е клинична картина на хранително отравяне, но няма нищо драматично на този етап.\" - увери д-р Валентин Вълчев от Спешната помощ.\"Най-интересното е че става въпрос само за деца от Хаджидимитрово, а тази храна ядат всички деца от община Тунджа. В Дражево учат деца от Хаджидимитрово и Дражево - нито едно дражевско дете не е тук, само хаджидимитровски и нито едно дете от други училища от нашата община, които са консумирали същата тази храна днес.\" - коментира кметът на община Тунджа Георги Георгиев.", "date": "2019.11.18", "title": "20 деца са приети в ямболската болница със симптоми на хранително отравяне"}
