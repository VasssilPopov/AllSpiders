{"url": "https://news.bg/health/obyavyavat-4-ta-stepen-opasnost-ot-koronavirusa.html", "text": "Премиерът Бойко Борисов изпраща държавния самолет \"Спартан\", за да прибере тримата български студенти, които искат да се върнат от Китай заради разпространяващия се коронавирус. Това стана ясно след провела се спешна среща в Министерски съвет, свикана от Борисов и на която присъстваха външният министър Екатерина Захариева, здравният министър Кирил Ананиев, вътрешният министър Младен Маринов и финансовият министър Владислав Горанов.Единият студент е с българско и германско гражданство и днес излита от Германия, а другите - момче и момиче, вече са във френското консулство в Китай и се очаква да излетят за Франция. Около 270 българи има в Китай, но никой не е търсил контакт с българското посолство. Според разпорежданията на Борисов и тримата ще бъдат прибрани в България с правителствения \"Спартан\" още утре и ще бъдат откарани във ВМА, където ще са под наблюдение 14 дни.България вдига и опасността от мистериозния коронавирус на степен 4. Най-високата - по специално искане на премиера, съобщи Екатерина Захариева. \"Най високият код е до 5-та степен, предлага се да се мине на 4 степен\", обясни външният министър. Припомняме, че Световната здравна организация обяви вече  по света коронавирус.Здравният министър Кирил Ананиев обясни, че на ВМА вече с дадени указания как да се справя със съмнителните случаи.\"Пристигането на всички граждани от Китай и от други държави, но които са били в Китай, ще преминават през щателна медицинска проверка от кацането на самолета. Там ще има медицински екипи, термокамера. Хората с температура ще бъдат настанявани във ВМА. Тези, за които няма индикации за коронавируса, но въпреки това са пътували, ще бъдат поставени под домашна карантина и ще бъдат под наблюдение от джипито в рамките на 14 дни\", обясни Ананиев.Премиерът Бойко Борисов е призовал още българските граждани да не пътуват следващите няколко седмици до Китай, ако не е жизненоважно, както и да се сложи карантина на екипажите на корабите, които пристигат на пристанищата Варна и Бургас. - две жени и един мъж, вече се наблюдават в съмнение дали са заболели от новия коронавирус.Днес се очаква и три българки се приберат у нас от Китай. Транспортирането им се осъществява от МВнР, като в самолетите ще има медицински екип с жените. След това те ще бъдат транспортирани във ВМА. Българските власти поддържат връзка със СЗО и Европейската комисия и се следят мерките и препоръките за предпазване от заболяването. Преди няколко дни вече бе  с представители на МЗ, Национална референтна лаборатория, Националния център за паразитни болести, МВР, ДАНС и БЧК, МВнР.", "date": "2020.02.01", "title": "Обявяват 4-та степен опасност от коронавируса"}
{"url": "https://news.bg/bulgaria/nyakolko-dushi-postradaha-pri-vzriv-na-gazova-butilka-v-dupnitsa.html", "text": "Няколко души пострадаха при взрив на газова бутилка в къща в Дупница тази сутрин, информира БНТ.Пострадал е 66-годишен мъж, който веднага е откаран за лечение в столично медицинско заведение. Възрастна жена и дете са леко обгазени следствие на вдишания пушек. Те са откарани за преглед в Спешен център - Дупница.Инцидентът е станал около 10,00 часа тази сутрин в триетажна къща в центъра на града. Изпочупени са всички прозорци, а възникналият пожар е изпепелил вътрешността на къщата.По предварителна информация инцидентът е в резултат на неизправност на газова бутилка за битови нужди.В къщата живеят няколко семейства, които са били незабавно евакуирани от пожарникари.", "date": "2020.02.01", "title": "Няколко души пострадаха при взрив на газова бутилка в Дупница"}
{"url": "https://news.bg/bulgaria/pozhar-evakuira-dva-etazha-na-bolnitsa-v-plovdiv.html", "text": "Силно задимяване вследствие на пожар доведе до евакуация на всички хора от два етажа в УМБАЛ \"Свети Георги\" в Пловдив, съобщава БТА, позовавайки се на пресцентъра на пожарната.Няма пострадали хора.Общо пет противопожарни екипа са изпратени на място. Според предварителната информация пожарът е тръгнал в болнична стая на 5 етаж. Огънят е потушен незабавно без да успее да се разпространи.Поради силното задимяване обаче всички хора от 5 и 6 етаж на болничното заведение са евакуирани.", "date": "2020.02.01", "title": "Пожар евакуира два етажа на болница в Пловдив"}
{"url": "https://news.bg/bulgaria/mvr-izdirva-ivan-kartacha-biser-kashona-malkiya-bobe-i-toni-kompira.html", "text": "Полицията издирва четирима мъже за извършено тежко криминално престъпление, съобщават от МВР.Информация за тях може да бъде съобщена на тел. 112, както и в най-близкото поделение на МВР.Издирват се Христо Петров Станиев на 22 г., известен с прякора Малкия Бобе, Иван Василев Борисов на 25 г., известен като Иван Къртача, 37-годишният Бисер Димитров Шопов -Бисер Кашона и 33-годишният Тони Стоилов Георгиев - Тони Компира.", "date": "2020.02.01", "title": "МВР издирва Иван Къртача, Бисер Кашона, Малкия Бобе и Тони Компира"}
{"url": "https://news.bg/world/blizo-12-hil-sluchaya-na-koronavirus-sa-registrirani-v-25-darzhavi.html", "text": "В 25 държави са регистрирани случаи на коронавирус, съобщава \"Гардиън\" последните данни до момента.До момента 259 души са починали. Повечето са в китайската провинция Хубей, където новият вирус е открит за първи път през декември 2019 г. Общо 11 791 души са заболели от коронавирус в Китай. Има допълнителни 12 случая в Хонконг и пет в Макао.Останалите случаи са: 20 в Япония, 19 в Тайланд, 19 в Сингапур, 12 в Южна Корея, 10 в Тайван, 8 в Малайзия, 7 в Австралия, 7 в САЩ, 6 в Германия, 6 във Франция, 6 във Виетнам, 4 в Канада, 4 в ОАЕ, 2 в Русия, 2 в Италия, 2 във Великобритания, 1 в Камбоджа, 1 във Финландия, 1 в Индия, 1 във Филипините, 1 в Непал, 1 в Шри Ланка, 1 в Швеция и 1 в Испания.", "date": "2020.02.01", "title": "Близо 12 хил. случая на коронавирус са регистрирани в 25 държави"}
{"url": "https://news.bg/crime/ivan-geshev-znae-sreshtu-kogo-se-izpravya-i-koy-gi-atakuva.html", "text": "Никой не е недосегаем пред закона. Ако е имало такъв период в историята на България след 89-та година, то той е в миналото. Това заяви главният прокурор Иван Гешев в отговор на въпроси дали има официално потвърждение за  в Обединените арабски емирства.Гешев увери, че в момента, в който има официално потвърждение за това, българските граждани ще бъде уведомени.Главният прокурор потвърди за  и това, че бизнесменът е част от групата, обвинена с Васил Божков. На въпрос за  главният прокурор посочи, че лицето е дало показания, направило е признание и съдейства. Това ще се вземе под внимание при искането на прокуратурата за определяне на мярка за неотклонение.България се променя и който не го и видял и разбрал това, ще носи последствията, регламентирани в закона. Това се отнася за всички - независимо дали е човек, който живее тук (главният прокурор се \", който е населен преди всичко с роми, бел.ред.) или за някой, който разполага с милиарди, коментира Гешев и продължи:\"Ние ще продължим по този начин, знаем срещу кого се изправяме, знаем, че ще бъдем атакувани. Знаем и защо сме атакувани, знаем и от кой. Но ще продължим, защото смятаме, че го дължим на българските граждани.\"По думите на Иван Гешев прокуратурата и държавата дължат всичко това на българските граждани, а:...и богатите хора трябва да си плащат данъците\", защото това са парите на българските данъкоплатци - \"те са откраднати от българските граждани\", тъй като не са достигнали до тях под формата на пенсии, социални услуги, пътища, социална и медицинска дейност.Тази , отклонени според обвинението от събиране в Комисията по хазарта, са \"откраднати от тях, българските граждани\", по думите на Иван Гешев.\"Време е преходът да свърши. Ние казваме стига и ще видите, че ще го направим\", обеща главният прокурор.", "date": "2020.02.01", "title": "Иван Гешев знае срещу кого се изправя и кой ги атакува"}
{"url": "https://news.bg/world/izvanredno-polozhenie-v-pakistan-zaradi-nashestvie-na-pustinni-skakaltsi.html", "text": "Нашествие на пустинни скакалци принуди пакистанските власти да обявят извънредно положение, информира \"Дойче веле\".Премиерът Имран Хан разпореди мярка, за да се защитят посевите и да се помогне на фермерите. Пакистанските власти се оплакаха, че това е най-голямото нашествие на скакалци от повече от две десетилетия. Най-засегната е източната част на страната.Скакалците са пристигнали в Пакистан от Иран още през юни и вече са започнали да унищожават различни насаждения, включително памук, пшеница и царевица.Благоприятни метеорологични условия и забавяне на правителството да отговори са допринесли за нашествието. Има потенциална опасност от възникване на продоволствена криза.Според пакистанските власти атаката на скакалците е безпрецедентна и тревожна. Последната сериозна атака на скакалци в Пакистан е през 1993 г. И други държави са засегнати от нашествия на скакалци, включително Индия и държави от Източна Африка.", "date": "2020.02.01", "title": "Извънредно положение в Пакистан заради нашествие на пустинни скакалци "}
{"url": "https://news.bg/bulgaria/ostaviha-v-aresta-eksshef-na-komisiyata-po-hazarta-i-pusnaha-pod-garantsiya-nastoyashtiya.html", "text": "Председателят на Държавната комисия по хазарта Александър Георгиев е на свобода срещу 40 000 лева, съобщава БНТ.По-рано днес Георгиев беше привлечен като обвиняем по делото срещу Васил Божков.Наблюдаващият прокурор Венцислав Фердинандов обяви пред телевизията, че на Георгиев е определена мярка за неотклонение парична гаранция в размер на 40 000 лева. Прокурорът уточни, че на Георгиев са повдигнати обвинения за длъжностни престъпления, защото като председател на комисията той не е упражнил контрол върху декларациите за приходи, подавани от хазартните оператори и по този начин е позволил лотарийните игри на Васил Божков да плащат значително занижени такси за дейността си.Прокурорът каза още, че Александър Георгиев не е бил част от организираната престъпна група, ръководена от Васил Божков.Фердинандов съобщи пред телевизията, че освен Георгиев, днес е повдигнато обвинение на още едно длъжностно лице, член на Комисията по хазарта, но не уточни за кого става въпрос и какви обвинения са повдигнати, тъй като на този етап това е следствена тайна.Според Фердинандов освен Васил Божков и , извън страната е задържан още един от издирваните бизнес партньори на Божков. По информация на БНТ той е  в ОАЕ.По-рано днес главният прокурор Иван Гешев . Това е взето под внимание при искането на прокуратурата за определяне на мярка за неотклонение.В същото време съдът задържа под стража бившия председател на Държавната комисия по хазарта Огнемир Митев, съобщиха от прокуратурата.На Митев е определена най-тежката мярка за неотклонение \"Задържане под стража\".Съдът прие изцяло искането на Специализираната прокуратура за задържане, обосновавайки това със събраните по досъдебното производство доказателства. От тях се налага изводът за наличие на обосновано предположение, че обвияемият е съпричастен с повдигнатите му обвинения, налице е и опасност да извърши ново престъпление, прие съдът.Определението на Специализирания наказателен съд не е окончателно и може да бъде обжалвано пред Апелативния специализиран наказателен съд.", "date": "2020.02.01", "title": "Оставиха в ареста ексшеф на Комисията по хазарта и пуснаха под гаранция настоящия"}
{"url": "https://news.bg/world/arabskata-liga-othvarli-mirniya-plan-na-tramp-za-blizkiya-iztok.html", "text": "Арабската лига отхвърли , съобщават АФП, АП и \"Ройтерс\".Организацията мотивира решението си с това, че планът няма да осигури справедливо споразумение и за двете страни - Израел и палестинците.Министрите на външните работи на арабските държави проведоха среща в Кайро, Египет, за да обсъдят предложенията на Тръмп за прекратяване на израелско-палестинския конфликт, които бяха обявени миналата седмица.В заключителната декларация от срещата Арабската лига обявява, че няма да си сътрудничи със САЩ за прилагане на плана.Срещата се проведе в централата на организацията по молба на палестинците.\"Планът води към статут, който граничи със ситуация една държава, която включва две класи граждани, което е сегрегация, в която палестинците ще са втора класа граждани, лишени от основни граждански права\", заяви генералният секретар на Арабската лига Ахмед Абул Гаит.Саудитска Арабия и Египет, близки съюзници на САЩ, заеха неутрална позиция. Те приветстват усилията на Тръмп и призовават за подновяване на диалога.По-рано днес палестинският лидер ", "date": "2020.02.01", "title": "Арабската лига отхвърли мирния план на Тръмп за Близкия изток"}
{"url": "https://news.bg/bulgaria/petima-ot-alo-izmamnitsite-ot-razgradsko-ostaveni-v-aresta-shestiyat-pod-domashen-arest.html", "text": "Петима от ало-измамниците от Разградско са оставени в ареста, а шестият е с мярка \"Домашен арест\", съобщават от прокуратурата.Специализираният наказателен съд прие изцяло искането на Специализираната прокуратура и определи мерки за неотклонение \"Задържане под стража\" за петима от обвинените за участие в организирана престъпна група за телефонни измами на гръцки граждани. На шестия обвинен като участник в групата съдът определи \"Домашен арест\", тъй като сътрудничи на разследването.Ако обвиняемите обжалват, дело по мерките ще има на 6 февруари 2020 г. от 10 часа.Прокуратурата обвини шестима за участие в организирана престъпна група за телефонни измами на гръцки граждани от територията на България. Те бяха  Шуменско и Разградско. При извършените претърсвания, изземвания и лични обиски на предполагаеми участници в групата бяха намерени и иззети около 1 кг злато, както и 7000 евро, за които се предполага, че са придобити от последната измама, извършена на 17 януари 2020 г. на жена от Солун. Разпитани са голям брой свидетели, включително пред съдия.Обвинените за участие в групата са издирвали самотни възрастни гръцки граждани и прилагали спрямо тях познатата у нас измамна схема - най-често обаждане по телефона (представяйки се за полицейски служител) с искане на определена сума за лечение на пострадал при катастрофа близък на жертвата. Ако жертвата \"се хващала\" на измамата, муле на групата пътувало до съответното гръцко селище, взимало предадените пари и ги изпращало на измамниците в България чрез фирма за парични преводи.Събрани са доказателства, че ръководителят на групата се е занимавал и със склоняване към проституция. За това престъпление също му е повдигнато обвинение. Двама от участниците са осъждани, включително и на територията на Гърция.", "date": "2020.02.01", "title": "Петима от ало-измамниците от Разградско оставени в ареста, шестият – под домашен арест"}
{"url": "https://news.bg/bulgaria/balgarite-da-ne-patuvat-do-kitay-preporacha-vanshno.html", "text": "Министерството на външните работи на България препоръча на българските граждани да не пътуват до Китай заради коронавируса, обявиха от ведомството.Във връзка с актуалната ситуация с развитието на епидемията коронавирус 2019-nCoV, от днес Министерството на външните работи : Предупреждение за преустановяване на пътуванията в цялата страна (освен при крайна необходимост).\"Препоръчваме настоятелно на всички български граждани, не само на територията на България, но и където и да се намират, да не пътуват в Китай\", заяви пред медии вицепремиерът и министър на външните работи Екатерина Захариева след среща при премиера Бойко Борисов във връзка с мерките за ограничаване и разпространение на коронавируса в България. На срещата присъстваха още министрите на здравеопазването Кирил Ананиев и на вътрешните работи Младен Маринов.Световната здравна организация оценява риска от новия коронавирус като \"много висок\" за Китай, а на регионално и международно ниво като \"висок\".На  генералният директор на СЗО д-р Тедрос Гебрейезус декларира, че избухването на епидемията на коронавирус 2019-nCoV представлява извънредна ситуация в областта на общественото здравеопазване от международно значение.Трима български граждани към момента са заявили, че искат да напуснат град Ухан в Китай. Един от тях е с двойно, включително германско гражданство, и вече е излетял за Германия като ще остане там в 14 -дневна карантина.Другите двама български граждани се очаква да излетят от Ухан късно тази вечер българско време на борда на френски самолет в рамките на общоевропейска операция. В момента двамата български граждани вече са на територията на Генералното консулство на Франция в Ухан в очакване на полета. По план самолетът ще кацне в Южна Франция в неделя. Създадена е организация българските граждани веднага след това да бъдат доведени в България с военно-транспортния самолет \"Спартан\", придружавани от медицински екип от Военно-медицинска академия и ще останат във ВМА под карантина. В случай, че са показали признаци за заболяване на борда на самолета на път за Франция, ще останат под карантина във Франция.\"Искам да благодаря на нашите служители от посолството ни в Пекин за това, че оказват огромно съдействие на българските граждани. Благодаря и на китайските власти, с които сме в постоянна връзка, за това, че взимат всички мерки за ограничаване разпространението на този вирус\", подчерта Захариева.В 25 държави са регистрирани случаи на коронавирус.До момента 259 души са починали. Повечето са в китайската провинция Хубей, където новият вирус е открит за първи път през декември 2019 г. Общо 11 791 души са заболели от коронавирус в Китай. Има допълнителни 12 случая в Хонконг и пет в Макао.Останалите случаи са: 20 в Япония, 19 в Тайланд, 19 в Сингапур, 12 в Южна Корея, 10 в Тайван, 8 в Малайзия, 7 в Австралия, 7 в САЩ, 6 в Германия, 6 във Франция, 6 във Виетнам, 4 в Канада, 4 в ОАЕ, 2 в Русия, 2 в Италия, 2 във Великобритания, 1 в Камбоджа, 1 във Финландия, 1 в Индия, 1 във Филипините, 1 в Непал, 1 в Шри Ланка, 1 в Швеция и 1 в Испания.", "date": "2020.02.01", "title": "Българите да не пътуват до Китай, препоръча Външно"}
{"url": "https://news.bg/world/marin-lyo-pen-velikobritaniya-si-varna-svobodata.html", "text": "Френският крайнодесен политик Марин льо Пен приветства \"връщането на свободата\" на Великобритания, информира АФП.От днес Обединеното кралство Според Льо Пен Брекзит е \"ужасяващ провал на Европейския съюз\". Тя повтори, че Общността трябва да се \"трансформира в европейски съюз на нациите\".\"След много епизоди Великобритания най-накрая си върна свободата. Това все още е ужасен провал на ЕС\", обяви лидерът на \"Национален сбор\" на пресконференция в Лил.Тя вярва, че Обединеното кралство ще пожъне големи успехи през следващите години.\"Едно от двете неща: или страните членки на ЕС ще продължат да си блъскат главите в стената, ще упорстват с догматизма си и други държави ще напуснат, или ще осъзнаят грешката си, ще я приемат и ще въведат големи промени, очаквани от народите, а именно трансформиране не в технократски и неефективен наднационален Европейски съюз, а в европейски съюз на държавите\", подчерта Льо Пен.", "date": "2020.02.01", "title": "Марин льо Пен: Великобритания си върна свободата"}
{"url": "https://news.bg/world/velikobritaniya-se-varna-na-ostrova-si-sama-pishe-evropeyskiyat-pechat.html", "text": "Европейските вестници отразиха историческото излизане на Великобритания от ЕС с тъга, здравословна доза скептицизъм и призив Общността да действа единно, пише \"Гардиън\".\"Краят\", пише френският вестник \"Либерасион\". \"Великобритания напусна ЕС, няма какво толкова да се каже. След 47 г. в сърцето на уникален клуб от държави, след три години и седем месеца драма, обрати и хаос, Великобритания напусна, върна се на острова си, сама\", отбелязва изданието.Вестникът пише още, че повечето хора не са видели нещо особено, нормална петъчна вечер без много въпроси какво следва. Брекзит и последиците тепърва започват. Утре е друг ден, след Брекзит, подчертава \"Либерасион\".\"Монд\" пише, че 31 януари беше \"денят, в който нищо не се промени и всичко се промени\". Вестникът разказва за един странен ден, в който британците са празнували наистина историческо събитие. \"Може ли наистина да се празнува развод\", пише вестникът.Германският \"Зюддойче цайтунг\" предупреждава, че \"никоя страна не е остров, дори и Великобритания\". Суверенитет е \"популярен термин в ера, която плаче за ред и сигурност. Но да предположим, че вие сте господар на съдбата си, значи вие можете да се предпазите от неразумни искания от външния свят. Хубава идея в свят, който създаде огромни зависимости. Песента е край на васалното положение и унижението, но Великобритания няма велики идеи за бъдещето си...до момента, ние всички виждаме тесногръдо отричане на действителността и тривиалност на проблемите\", пише вестникът.\"Велт\" предупреждава за последиците от подхранваната от Брекзит илюзия за величието на Великобритания, като подчертава, че много ще зависи от това \"дали британските политики след Брекзит най-накрая могат да бъдат честни за истинския размер на страната\". Вестникът цитира предсказанието на съветника и учен Хенри Тизард през 1949 г.: \"Ние не сме велика сила и никога няма да бъдем отново. Ние сме велика страна, но ако продължим да се държим като велика сила, ние скоро ще престанем да бъдем велика страна\".Испанският \"Паис\" предупреждава, че сега премиерът Борис Джонсън е изправен пред \"предизвикателство с колосални размери: да възстанови единството на разделена страна между тези, които гледат на Брекзит като на освобождение и тези, които го възприемат като трагедия и историческа грешка\". Изданието също пише, че може да бъде възобновена още една стара война: между привържениците на свободната търговия, които искат тотално отстъпление от правилата на ЕС и тези, които през следващите месеци ще започнат да виждат последиците от Брекзит за фермерите, рибарите и бизнеса.В Холандия NRC Handelsblad пише, че ЕС трябва да продължи напред.", "date": "2020.02.01", "title": "Великобритания се върна на острова си, сама, пише европейският печат"}
{"url": "https://news.bg/bulgaria/temperaturni-rekordi-v-haskovo-i-silistra-ot-poveche-ot-70-g.html", "text": "Температурни рекорди в Хасково и Силистра от повече от 70 г., съобщава БТА, позовавайки се на местните метеорологични обсерватории.Днес в Хасково е отчетен абсолютен температурен рекорд - 18,5 градуса по Целзий. Най-високата измерена стойност досега е била през 1948 година, когато скалата е достигнала 17,4 градуса.В Силистра пък са измерени 17,4 градуса. Досега на датата 1 февруари най-топло е било през 1948 година - 16,5 градуса.", "date": "2020.02.01", "title": "Температурни рекорди в Хасково и Силистра от повече от 70 г. "}
{"url": "https://news.bg/world/es-shte-zastane-zad-ispaniya-v-spora-s-london-za-gibraltar.html", "text": "Европейският съюз ще подкрепи териториалните претенции на Испания към Гибралтар по време на следващата фаза от преговорите с Великобритания. Брюксел ще даде власт на Мадрид да изключи британската отвъдморска територия от всяко търговско споразумение, пише \"Гардиън\".Английският вестник \"Обзървър\" е научил, че испанското правителство настоява да има пълномощия за Гибралтар, които да бъдат включени в преговарящата позиция на ЕС, която ще бъде публикувана като чернова в понеделник.Борис Джонсън ще има два избора: или да се договори с испанците за бъдещето на Гибралтар, или да изложи гражданите си пред икономически риск като не бъде включено в търговско споразумение между Великобритания и ЕС.Високопоставен дипломат от ЕС коментира, че Мадрид е поискал да не се прилагат нови отношения за Гибралтар без изричното съгласие на Испания, което ще бъде сторено само ако при двустранни преговори между Испания и Великобритания бъде постигнато споразумение.От днес Великобритания е. Британският суверенитет над Гибралтар е формализиран с Договора от Утрехт от 1713 г., но Испания има претенции.Като страна членка Великобритания успяваше да парира претенциите на Испания, но сега Мадрид има пълната подкрепа на останалите страни членки.Преговорите между Великобритания и ЕС се очаква да започнат на 3 март.", "date": "2020.02.01", "title": "ЕС ще застане зад Испания в спора с Лондон за Гибралтар"}
{"url": "https://news.bg/comments/brekzit-nachaloto-na-kraya-na-es.html", "text": "Край. Случи се. Брекзит се състоя. В момента, в който четете тези редове, Великобритания официално е извън Европейския съюз. Това, което за едни бе неизбежно и само въпрос на време, а други не вярваха, че изобщо ще се стигне дотук, вече е факт.Началото на сагата е през януари 2013 г., когато британският премиер Дейвид Камерън обяви, че народът трябва \"да каже своята дума\" в отношенията между Лондон и Брюксел. Три години по-късно, Камерън насрочи референдум относно членството на Обединеното кралство в ЕС. На 23 юни 2016 г., с минимално предимство (52 на 48 процента) гласовете \"за излизане\" надделяха над тези \"за оставане\". Последва серия от преговори, бламиране на проекта на Тереза Мей за излизане със споразумение (планът \"Чекърс\"), издигане на гласове за втори референдум, за \"по-твърд\" Брекзит, за Брекзит без сделка и за каквото още можеше някой да се сети, отхвърляне от долната камара на британския парламент на всички възможни предложения, двукратно отлагане на датата за фактически Брекзит, категорична изборна победа на Борис Джонсън с основен слоган на предизборната кампания Let\"s get Brexit done (\"Да приключим Брекзит\") и най-накрая се стигна до вчера, 31 януари 2020г., 23.00ч. по Гринуич. А, да - покрай всичко това неколкократно се надаваше глас от Шотландия за отцепване от Обединеното кралство в случай, че Брекзит все пак се състои.Какво всъщност се случи?Пълните измерения на последствията от Брекзит е рано да бъдат осмислени, тъй като преговорният процес между Лондон и Брюксел по въпросите от търговско и митническо естество едва сега започват (планът е да се постигне споразумение до края на настоящата година). На първо четене обаче могат да се посочат някои основни ефекти.Великобритания губи много. Всяко решение, взето с мнозинство 52 срещу 48 процента, води до тежко разделение на нацията. Милиони британци са разочаровани от този развой и това няма как да не рефлектира върху обществото за години напред.Великобритания е на път да загуби единството си. Нагласите за независимост в Шотландия никога не са били по-силни, а заканите на Никола Стърджън за референдум за отделяне от Кралството (и връщане в ЕС) следва да се приемат възможно най-сериозно. Потенциално напрежение в подобна посока може да се очаква и от Уелс, и от Северна Ирландия (последното напомня и за проблема с ирландската граница като вече външна за ЕС).Европейският съюз обаче губи много повече. Губи 15% от икономиката си (по данни на Международния валутен фонд за БВП на ЕС и Великобритания през 2018 г.). Губи два самолетоносача. Губи една от двете си ядрени сили. Губи една от двете си постоянни членки в Съвета за сигурност на ООН. Губи естествената си връзка с Общността на нациите, наричана в миналото Британска общност, включваща 53 държави с общо население от 1,8 милиарда души. Губи престиж на международната сцена.Защо се стигна дотук?Когато през 2013 г. Дейвид Камерън лансира идеята за референдум по темата, обществените нагласи бяха в по-голяма степен за оставане (40%), отколкото за излизане от ЕС (24%). В периода между обявяването и осъществяването на референдума обаче се случиха няколко международни кризи, в които Евросъюзът реагира или пасивно, или неадекватно (руската агресия в Крим и Донбас, гръцката дългова криза, продължаващата война в Сирия и военния десант в Европа, маскиран като \"бежанска вълна\"). Логично е част от британските гласоподаватели да са преосмислили отношението си към ЕС.Оказва се също така, че Брекзит си има и своите чисто рационални, прагматични подбуди. Един статистически доклад на Матю Уорд за търговията между Великобритания и ЕС, представен в края на миналата година в британския парламент, сочи много интересни данни и тенденции. Търговският баланс на Обединеното кралство в ЕС през последните две десетилетия е непрестанно отрицателен, като от минус 9,6 милиарда евро през 2000 г. достига до минус 64 милиарда евро. В същото време търговският баланс на Великобритания със страни извън ЕС се подобрява от минус 11,1 милиарда евро през 2000 г. на плюс 33,1 млрд. евро през 2018 г. Тоест, налагането на мита от двете страни на Ламанша ще се отрази много по-зле на държавите от ЕС, отколкото на Великобритания, която и без това в последните години е преориентирала част от износа си към други пазари - 19% от износа на Великобритания е към САЩ, с които има положителен търговски баланс през 2018г.; най-голям дял в отрицателното салдо спрямо ЕС се пада на Германия (минус 21,9 милиарда евро), което обяснява защо Берлин беше най-ревнив към излизането на Лондон.Всички тези числа могат да обяснят мотивацията на част от британския елит да положи усилия за откъсване на Лондон от орбитата на Брюксел, но не могат да дадат отговор защо британските гласоподаватели така убедително подкрепиха Борис Джонсън, очаквайки от него \"най-сетне да се приключи с този Брекзит\" (най-малкото, защото изборите бяха няколко дни преди публикуването на доклада). И тук отново се връщаме на емоциите . Все по-големи части от британското общество все по-ясно виждат, че Европейският съюз се е засилил към пропастта - и с икономическите малоумия от типа на \"Зелената сделка\", и с брюкселско-болшевишкия кретенизъм, впоследствие премахнал дори националните флагчета от евродепутатските места. Първото, в името на някакви екологично-климатични идеологически мотиви, най-вероятно ще докара Европа до режим на тока (какво поразително съвпадение с това, което Източна Европа преживя по време на социализма!), а отгоре на всичко от Лондон се очакваше и да финансира значителна част от тази тъпотия (ако приемем, че съфинансирането на \"Зелената сделка\" е пропорционално на БВП, то на Великобритания това би й струвало около 150 милиарда евро). Второто, в комбинация с безпардонното запушване на устата на Найджъл Фараж по време на прощалната реч, освен, че дразни все повече европейски граждани, показва и озъбеното, уродливо лице на Политбюро на ЦК на ЕС(СР). То не бяха нападки срещу политическите групи, несподелящи федералисткия проект (част от които несправедливо обвинявани, че искат да разрушат ЕС), не бяха репресии срещу \"непокорни\" държави като Полша и Унгария... Наистина, как да искаш да останеш в наднационален съюз, който хем ти нарежда как може и как не може да си харчиш парите, хем посяга и върху националното ти знаме?Брекзит е просто проява на инстинкта на самосъхранение на британската нация (макар самата нация далеч да не е единна в тази проява). Великобритания отказа да бъде закарана на бесилката, че даже и да плати въжето, с което брюкселските неокомунисти искаха да я обесят.А ние какво правим?За разлика от Великобритания, България не може да си позволи току-така да излезе от ЕС (просто все още ни е твърде неизгодно). Досега въпреки някои дразнещи действия на Брюксел, като цяло ползите от еврочленството ни бяха огромни. Но Брекзит, \"Зелената сделка\", преди това \"Мобилност 1\" и разни други сигнали е крайно време да ни накарат да осъзнаем, че ситуацията се променя. Европейският съюз изглеждаше по един начин, когато поискахме да станем част от него през 90-те години на миналия век, по съвсем друг, когато през 2007 г. влязохме, и по трети начин днес, 13 години по-късно. И разликите хич не са в полза на настоящето. Затова нашата национална цел следва да бъде реформиране на ЕС (т.е., връщането му в \"правия път\"). Другото води към соца, от който преди три десетилетия се измъкнахме (макар и в модифициран \"западен\" вариант).Всъщност, това е истинското предизвикателство към ЕС - не още колко държави ще последват примера на Великобритания, а какво ще правят тези, които останат. За съжаление, една влиятелна държава, която би била безценен съюзник в реформирането, вече напусна кораба.Великобритания вероятно ще успее да превъзмогне негативите от Брекзит. ЕС също можеше, ако имаше адекватно лидерство и трезва преценка на реалностите. Но с меркели, макрони, ферховстади, тимерманси и фондерлайени - толкова.Едно обаче е ясно - в сегашното си състояние ЕС е обречен на икономическа, социална и в крайна сметка политическа смърт. И Брекзит бе оглушителен предупредителен сигнал. Дано тези, които трябва, да са го чули.", "date": "2020.02.01", "title": "Брекзит - началото на края на ЕС"}
{"url": "https://news.bg/politics/rumen-petkov-s-bozhkov-sme-dobri-poznati-no-ne-sam-mu-pravil-uslugi.html", "text": "С Васил Божков сме добри познати, познаваме се повече от 20 г. Ходили сме заедно по мачове, виждали сме се. Така отговори в студиото на БТВ бившият вътрешен министър и председател на ПП АБВ Румен Петков по повод обвиненията на съдружника на Божков - Цветомир Найденов, че двамата са лични приятели.Румен Петков припомни, че по негово време като министър са ударили бизнеса на Божков сериозно при затваряне на фришоповете, но Васил Божков не е търсил представители на изпълнителната власт.\"Опитът за това грозно внушение на Найденов, когото не познавам, е много пошъл\", каза Петков.\"Нито на Божков, нито на никой друг бизнесмен не съм правил услуги\", категоричен бе бившият вътрешен министър.На въпрос има ли нещо общо Божков с , Петков каза: \"Не, до мен не е стигала такава версия.\" Стана въпрос и за обвиненията за извършени изнасилвания на момичета от страна на Васил Божков, на които Румен Петков отговори: \"Това са лесно проверими неща, не знам да има такива сигнали, нито в полицията, нито в прокуратурата\".По думите на бившия вътрешен министър , за да се яви пред съда.Румен Петков коментира и как се гради хазартна империя. \"Трябва да се отговори какво е мястото и ролята на държавата. Защо 5 г. министърът на финансите Владислав Горанов е проспивал това, което е правил назначеният от него шеф на Комисията по хазарта. Нарушава ли се Конституцията със закона, защото ще плащаме ние, нарушава ли се европейското право, защото стана ясно, че Божков има съдружник от държава-членка на ЕС и ако тръгне да съди, пак може да плащаме ние\", запита риторично Румен Петков.Припомняме, на 29 януари , че на бизнесмена Васил Божков са повдигнати 7 обвинения, издадена е Европейска заповед за арест и ще бъде обявен за международно издирване, защото е напуснал границите на страната, тъй . Самият Божков в последните дни се изявяваше необичайно интензивно по медиите и отрече д или призовка,  и никой не му се е обаждал. Той потвърди, че се намира в чужбина и очаквано не посочи в коя точно страна, но уточни - Балканите. После той заяви категорично, че смята да .Вчера вечерта главният прокурор Иван Гешев съобщи, че  заедно с още двама души в Обединените арабски емирства.Разследването в хазарта започна миналата седмица, като след първата акция - в Комисията по хазарта - от Държавната финансова инспекция обявиха нарушения на частните хазартни фирми, ощетили бюджета с надза периода от 2014 до 2019 г. След това бе съобщено за открити допълнителни документи, които показват, че тази  и се заговори за 600 милиона.", "date": "2020.02.01", "title": "Румен Петков: С Божков сме добри познати, но не съм му правил услуги"}
{"url": "https://news.bg/regions/iskat-dragomanskoto-blato-da-stane-zashtitena-mestnost.html", "text": "Неправителствени организации и Община Драгоман са обсъдили спешни мерки за възстановяването на Драгоманското блато, , който унищожи над 80% от растителността на блатото.На срещата са присъствали представители на Община Драгоман и неправителствените организации, работещи в района на Драгоманското блато - Сдружение за дива природа БАЛКАНИ, Българска фондация \"Биоразнообразие\" и Българска асоциация за алтернативен туризъм.Планирани са съвместни дейности за намаляване на последствията от пожара в Драгоманското блато, включително и конкретни предложения към Министерство на околната среда и водите (МОСВ) с цел дългосрочно опазване и развитие на района:Като най-спешен приоритет се посочва възстановяването на достъпа до блатото за образователни и природозащитни цели, както и развитието на туристическата инфраструктура. Сдружение за дива природа БАЛКАНИ вече набира средства за подновяване на унищожената дървена пътека и мостчета и изразява благодарност на дарилите чрез SMS с текст DMS DRAGOMAN към кратък номер 17 777 и на Платформата.бг.Междувременно община Драгоман търси възможности за финансиране на нови посетителски съоръжения. Предложените спешни мерки за възстановяване и инициативите за развитие на Драгоманското блато и Чепън планина ще бъдат представени пред отговорните институции.Припомняме, че през 2011 г.  в националния списък от влажни зони с международно значение Кметът Андрей Иванов декларира желание в общината да се развива като екологично чист, запазен и атрактивен за хората район, съвместно с Центъра за опазване на влажните зони \"Драгоманско блато\" за развиване и разширяване на работата, включително и за съвместната инициатива Байк и Рън за Чепън в международно събитие. Състезанието тази година ще се проведе за девети път на 25 април.", "date": "2020.02.01", "title": "Искат Драгоманското блато да стане защитена местност"}
{"url": "https://news.bg/crime/vav-viena-e-zadarzhan-oshte-edin-ot-obvinenite-s-bozhkov.html", "text": "В Австрия е задържан още един от издирваните по разследването в хазарта. Това съобщава БТА позовавайки се на разследващите органи.На летището във Виена е арестуван Борис Бекяров, за когото има издадена Европейска заповед за арест.Вчера вечерта главният прокурор Иван Гешев съобщи информацията, че  заедно с още двама души в Обединените арабски емирства. Един от тях е обвиняем, заедно с Васил Божков. Няма информация кой е третият.Българските власти очакват днес официално потвърждение за задържането на Божков, след което да започне и процедурата по екстридиция. На този етап няма информация точно какви срокове може да се очакват.Това би бил трети задържан от групата лица с повдигнати обвинения. От прокуратурата съобщиха за обвинени общо 5-ма души, от които четири лица се намират в чужбина.Разпитан е вече и председателят на комисията по хазарта Александър Георгиев.На бизнесмена Васил Божков са повдигнати 7 обвинения, издадена е Европейска заповед за арест и беше обявен за международно издирване, защото е напуснал границите на страната, тъй . На брифинг на , че бизнесменът е предлагал 10 000 лв. на ден подкуп на служител в Комисията по хазарта, като целта на подкупа била да осигури разправа с конкуренцията.", "date": "2020.02.01", "title": "Във Виена е задържан още един от обвинените с Божков"}
{"url": "https://news.bg/politics/denitsa-sacheva-balgariya-vrashta-detsata-v-semeystvata-a-ne-gi-otnema.html", "text": "Българската социална система връща децата в семействата, а не ги отнема. Това заяви категорично пред БТВ социалният министър Деница Сачева по повод протестите от миналата година в страната срещу Стратегията за детето, прелели и в .\"Това, което се случва в момента, е смес от недоверие, страхове и практически опит на български граждани, които имат опит с чужди социални служби. В България има български модел на социална политика, който се основава на работа със семейството, и когато има дете в риск, първо се работи с биологичното семейство\", обясни министър Сачева.Тя даде пример с последните актуални случаи по темата - дете, за което има съмнение, че е преживяло сексуално насилие, не е изведено от семейството, а живее с майка си и баба си. Вторият случай - с , който е оставен при баба си и дядо си, въпреки че има много голяма необходимост от социална работа.\"Винаги се гледа социалното семейство и няма случай да бъде изведено дете, без това да е обявено от съда\", категорична бе Сачева.Тя се спря и на , която бе отнета от българските си родители в Германия. Там се работи най-вече като правна помощ, стана ясно от думите на министъра. Тя обяви, че в момента държавата разработва в рамките на ДАЗД с колегите от МВнР и Министерство на правосъдието механизъм, с който да се подкрепят български семейства от чужбина. Става въпрос най-вече за консулска подкрепа и правна защита, както и когато се налага, намеса на български социални работници.Министър Деница Сачева коментира и Закона за социалните услуги, чието влизане в сила бе отложено. По него вървят дискусии в цялата страна, група от юристи в областта на семейното и конституционно право трябва да кажат къде и какво да бъде променено, обясни социалният министър.Тя съобщи, че следващата седмица Министерски съвет ще приеме програма за осигуряване на лични асистенти за хората, които . \"Има остър недостиг на социални работници - на терен работят около 4000, а ще има нужда от още толкова заради демографските проблеми\", посочи Деница Сачева.Относно , тя обясни, че мъжете, родени 1960 г., се още са в срок и могат да прехвърлят пенсиите си в НОИ. \"Все още няма решение за останалите какво може да се направи с тях, правят се разчети, водят се разговори с пенсионните фондове, с Комисията по финансов надзор и предстои да се вземе решение\", каза министърът.МТСП и Сачева анализират и кои са тези 170 000 млади българи, които нито работят, нито учат и държавата ще се опита да ги намери. \"Ще се опитаме да разберем кои са, част от тях са в чужбина, друга - в черния сектор, някои са отпаднали от образователната система, други работят без осигуровки, но вероятно има и такива, които могат да се върнат в пазара на труда\", обясни Деница Сачева.", "date": "2020.02.01", "title": "Деница Сачева: България връща децата в семействата, а не ги отнема"}
{"url": "https://news.bg/crime/prokuraturata-iska-arest-za-bivsh-shef-na-komisiyata-po-hazarta.html", "text": "Специализираната прокуратура е внесла в съда искане за определяне на мярка за неотклонение \"задържане под стража\" на бившия председател на Държавната комисия по хазарта Огнемир Митев. Засега той е единственият задържан в български арест от общо петима обвиняеми по разследването срещу хазартния бизнесмен Васил Божков.Вчера БНТ съобщи, че Държавната комисия по хазарта за последно е одитирана през 2014-та година. Още тогава Сметната палата е препоръчала да се подобри контролът върху таксите, които дължат хазартните оператори.По информация на Нова телевизия задържан е и настоящият шеф на Комисията по хазарта Александър Георгиев. На този етап не е ясно какви точно и дори дали ще има обвинения срещу него, включително и мярка за задържане.По-рано пък БТА съобщи, че бизнесменът Борис Бекяров, обявен за издирване заедно с Васил Божков, е бил задържан на летището в австрийската столица Виена. Знае се, че Бекяров е съдружник на Божков, а също и колекционер.Властите днес очакват официално потвърждение за задържането на Васил Божков и още двама души в Обединените арабски емирства.Всички арести са свързани с разкритията от областта на хазарта и това, че частните хазартни компании са заплащали неправомерно по-ниски такси за дейността. От Държавната агенция за финансов контрол съобщиха първоначално за 210 милиона загуби за държавата, в последствие сумата набъбна до близо 600 милиона. От финансовата инспекция заявиха, че са открили допълнително документи.На 29 януари на Васил Божков му бяха повдигани 7 обвинения задочно, тъй като той вече се намираше в чужбина - както той самият призна: заради опасенията си за собствената си сигурност.Вчера вечерта главният прокурор Иван Гешев съобщи, че Божков е задържан в Обединените арабски емирства.Заедно с Васил Божков бяха обвинени още четирима души - равносметката с последното задържане във Виена показва, че още един човек се издирва.Настоящият шеф на Комисията по хазарта Александър Георгиев бе разпитан още по време на първата акция в комисията заедно с още други служители. По информация на прокуратурата бизнесменът Божков е предлагал подкуп от 10 000 лв. на ден именно на служител от комисията, за да осигурява институционална разправа с конкуренцията. На брифинга на прокуратурата не беше посочено име на служител.", "date": "2020.02.01", "title": "Прокуратурата иска арест за бивш шеф на Комисията по хазарта"}
{"url": "https://news.bg/int-economics/apple-zatvarya-vremenno-magazini-i-ofisi-v-kitay.html", "text": "Apple затваря временно всичките си официални магазини и корпоративни офиси в континенталния Китай. Мярката се съобщава днес и е в сила до 9 февруари, като предпазна мярка от избухването на епидемията коронавирус и смъртните случаи, които са се увеличили над два пъти в сравнение от преди седмица.В изявлението си Apple се позовава на мерки, препоръчани от водещи здравни експерти, както и на предпазливост. Компанията заявява, че очаква с нетърпение да отвори отново магазините си \"възможно най-скоро\".Apple вече затвори три магазина в Китай поради опасения от разпространението на вируса.Starbucks Corp и McDonald's Corp също обявиха ограничени мерки като предпазна мярка. Много фабрики в провинция Хубей, включително заводи, управлявани от General Motors, временно спряха производството поради вируса. Компанията .Междувременно много други компании призоваха служителите в Китай да работят от дома и да прекратят несъществените си бизнес пътувания през първата седмица на февруари.Не е много ясно как предприятията в Китай ще се подготвят да се върнат към нормалния си ритъм след края на празничната седмица по случай новата лунна година. Избухването на епидемията съвпадна с празниците в Китай.Apple заявява, че продължава да разчита както на пазара, така и на веригата си за доставки и производството в Китай.", "date": "2020.02.01", "title": "Apple затваря временно магазини и офиси в Китай"}
{"url": "https://news.bg/economics/muravey-radev-palno-bezumie-e-tezata-che-levat-shte-se-obeztseni-v-chakalnyata-na-evrozonata.html", "text": "Хората още се страхуват да не се случи нещо, когато въведем еврото. Най-сериозното нещо за избягване на инфлация е Валутният борд, той е усмирителна риза на нестабилни правителства и на недостатъчно отговорни политици.Това коментира пред БНТ бившият министър от времето на Иван Костов Муравей Радев, известен с въвеждането на Валутния борд в България.\"Пълно безумие е, че някой ще ни свали отвън борда, курсът на лева да падне и тогава да се обезцени лева. Хората, които си позволиха да се заиграят със страховете на българите, някои политически сили и анализатори, го направиха умишлено\", обясни Радев.Той бе категоричен, че независимо дали сме в чакалнята на Еврозоната, или не, няма опасност да се случи такова нещо.\"След 30 януари тази година Народното събрание гарантира на съмненията, след като бюджетната комисия прие текста, който е достатъчен, за да може българското законодателство и рамката за чакалнята да нямат противоречия. България ще влезе в чакалнята \", каза Муравей Радев. Той съобщи, че е получено и писмо от ЕЦБ, която приема това решение и го смята за достатъчно за изчистване на законодателството.\", дори и на представителите в чакалнята на Еврозоната нещо да им хрумне, те нямат право да преговарят и да вземат решения, защото е важно само с какъв курс влизаме\", обясни бившият финансов министър.Той коментира, че много икономисти смятат, че българският лев е подценен и ако курсът лев - евро бъде свален, тогава съотношението ще е благоприятно за лева с 10-15% и тогава с по-малко лева ще можеш да вземем повече евро.\"Най-голямата глупост ще е, ако хората си обърнат левовете в евро, ще загубят два пъти. Нашият лев е изключително стабилен и всички държави го признават и го равняват на еврото\", каза Муравей Радев.\"Категорично съм \"за\" да има евро в България след години, защото от това се добива стабилност и сигурност на по-високо ниво отсега, ръст на икономиката, достъп до огромните финансови фондове в Европа, по-ниска лихва за бизнеса, това е 1 млрд. печалба за бизнеса\", обясни експертът.Ще станат ли два пъти по-скъпи цените при приемане на еврото: \"Това е слух, който се подхранва от недобронамерени хора, цената на стоката не зависи от вида на валутата, а от търсенето и предлагането, затова пречи пазарът и конкуренцията, може с някоя и друга стотинка да се вдигне цената на някоя стока, но това няма да е фактор за инфлация и не се е случило в нито една държава в Еврозоната\", категоричен бе Муравей Радев.", "date": "2020.02.01", "title": "Муравей Радев: Пълно безумие е тезата, че левът ще се обезцени в чакалнята на Еврозоната"}
{"url": "https://news.bg/bulgaria/borisov-svikva-sreshta-za-merkite-sreshtu-koronavirusa.html", "text": "Министър-председателят Бойко Борисов ще проведе съвещание във връзка с мерките за ограничаване и разпространение на коронавируса в България.На срещата ще присъстват вицепремиерът и министър на външните работи Екатерина Захариева, министърът на здравеопазването Кирил Ананиев и министърът на вътрешните работи Младен Маринов.Срещата ще се проведе в Министерски съвет. Очаквайте повече информация. ", "date": "2020.02.01", "title": "Борисов свиква среща за мерките срещу коронавируса"}
{"url": "https://news.bg/bulgaria/s-pochit-pamet-i-priznatelnost-pred-zhertvite-na-komunizma.html", "text": "На 1 февруари 2020 г. се навършват 75 години от най-черната дата в съвременната българска история - масовото избиване на българския елит от комунистите. Затова и денят 1 февруари е отреден за отдаване на почит и признателност на жертвите на комунистическия терор - не само на българския елит, а в годините и на обикновени български граждани от всички съсловия. Според доклад на Държавна сигурност само за девет месеца хиляди са убити, а изселените са над 28 хиляди души.Почит отдадоха и в Пловдив:Пред паметника на жертвите на комунистическия режим в София се проведе церемонията, в която се включиха стотици граждани. Церемонията бе съпроводена и с панахида Денят на признателност и почит към жертвите на комунистическия режим е определен по инициатива на президентите Желю Желев (1990-1997) и Петър Стоянов (1997-2002).На 1 февруари 1945 г. т.нар. Народен съд произнася най-много смъртни присъди в историята на България. Екзекуциите започват още същия ден през нощта. Държавници, политици, военни и интелектуалци са избити до запустяла яма в Орландовци, изровена от бомбардировките, и заровени в масов гроб.Сред жертвите са братът на цар Борис III - княз Кирил Преславски, регентите на малолетния цар Симеон - световноизвестният учен проф. Богдан Филов, и ген. Никола Михов, министрите в двата кабинета на Богдан Филов, както и министрите в правителствата на Добри Божилов, Иван Багрянов и Константин Муравиев, депутати, военни и др.Общо избитите от Народния съд в България са над 2730 души, с което страната ни се нарежда на първо място в света по смъртни присъди, произнесени \"заради\" избухването на Втората световна война /1939-1945 г./.Жертвите на комунистическа власт не се ограничават само с избитите на 1 февруари 1945 г. Избиването на българския елит започва още с момента на преврата на 9 септември 1944 г. като според различни оценки жертвите само в първите няколко дни достигат няколко хиляди души. По-късно Народният съд ще осъди вече избитите, за да легализира отнемането на тяхната чест и имущество.В церемонията днес пред паметника в София участие взе председателят на Народното събрание Цвета Караянчева.СДС - Бургас и Съюзът на репресираните също поднесоха венци и цветя пред паметника на жертвите от комунистическия режим, който се намира в градинката срещу Апелативния съд. Поклонения се организираха и в други градове на страната.", "date": "2020.02.01", "title": "С почит, памет и признателност пред жертвите на комунизма"}
{"url": "https://news.bg/crime/zadarzhaha-bandata-obirdzhii-na-benzinostantsii.html", "text": "Задържана е престъпна група, извършвала въоръжени грабежи на бензиностанции в последните седмици, съобщава БНР. Групата е задържана в столичния квартал \"Христо Ботев\".Това е станало в рамките на специализирана операция на полицията и прокуратурата срещу битовата престъпност.Тя е във връзка с мерките, разпоредени от главния прокурор за проверки на лица с две и повече висящи дела.Припомняме, на 22 януари трима маскирани мъже . Те са заплашили касиерката и служител на обекта, отнели са наличния оборот и цигари и са избягали.Същият профила - трима маскирани мъже - имаше и групата, ограбила бензиностанция седмица по-рано, . Тогава бяха успели да вземат малко над 1000 лева, задигнаха и машина за винетки.Очаква се по-късно допълнителна информация.", "date": "2020.02.01", "title": "Задържаха бандата обирджии на бензиностанции"}
{"url": "https://news.bg/bulgaria/215-semeystva-iskat-pomosht-za-detsata-si-ot-balgarskata-koleda.html", "text": "215 заявления за подпомагане на деца са постъпили в Администрацията на президента от началото на 17-ото издание на благотворителната кампания под патронажа на държавния глава \"Българската Коледа\".Исканията са основно за диагностика, медикаментозна терапия, рехабилитация, медицински изделия и помощни средства.Приемането на заявления за подпомагане на деца от \"Българската Коледа\" продължава през цялата година, както и целогодишно се набират и дарения за инициативата.До този момент получените средства чрез . Изпратените .Така бюджетът, с който \"Българската Коледа\" 2019/20 разполага, е .Постъпилите заявления се разглеждат от Комисията и Експертния съвет към инициативата.Кампанията, която ще продължи през цялата 2020 година, е под наслов \"Да дарим бъдеще на болните деца\", а целите - подпомагане на нуждаещи се от лечение и рехабилитация деца, и осигуряване на съвременна високотехнологична апаратура за диагностика, лечение и рехабилитация.Редът за кандидатстване за подпомагане може да видите тук: Дарителската банкова сметка и номерата за телекомуникационната услуга са посочени на интернет страницата на инициативата .", "date": "2020.02.01", "title": "215 семейства искат помощ за децата си от \"Българската Коледа\""}
{"url": "https://news.bg/world/chetat-prisadata-na-donald-tramp-v-sryada.html", "text": "В сряда четат присъдата на президента на САЩ Доналд Тръмп след повече от 4 месеца импийчмънт разследване, съобщава The Hill.Вчера, което постави началото на края на процеса в Сената на САЩ.След вота лидерът на мнозинството в Сената Мич Макконъл отложи финалното гласуване на обвиненията срещу президента за сряда, след като умерени сенатори от Републиканската партия се обявиха против плановете му процесът да приключи в петък или днес без разисквания.Сенаторите ще подновят процеса в 11,00 часа местно време в понеделник с разисквания, а гласуването е насрочено за сряда. Почти със сигурност мнозинството в Сената ще гласува за оправдаване на Тръмп по двете обвинения в злоупотреба с власт и възпрепятстване разследване на Конгреса. Така в сряда процесът срещу американския лидер ще завърши.Сенатът ще чуе пледоариите на прокуратурата и защитата на Тръмп в понеделник. Двете страни ще имат по два часа. Гласуването е планирано за 16,00 часа местно време в сряда. Като част от споразумение Сенатът няма да провежда разисквания при закрити врата. Вместо това сенаторите ще могат да се изкажат от понеделник до сряда.", "date": "2020.02.01", "title": "Четат присъдата на Доналд Тръмп в сряда"}
{"url": "https://news.bg/int-politics/sasht-gotovi-da-osiguryat-nefta-na-belarus.html", "text": "САЩ са готови да осигурят с нефт на 100% от нуждите й Беларус. Това заяви държавният секретар Майк Помпео пред журналисти в Минск, където се намира на официално посещение.\"САЩ искат да помогнат на Беларус да създаде своя собствена суверенна държава. Нашите производители, американските компании, са готови да обезпечат на 100% необходимия на страната нефт на конкурентни цени\", заяви Помпео.Посещението на държавния секретар в Минск се осъществява в рамките на обиколката му на страни от т.нар Евразийска общност. Обиколката беше заявена от Държавния департамент на САЩ като \"стремеж да се подчертае привързаността на САЩ към \"суверенна, независима, стабилна и процъфтяваща Беларус\", която да потвърди стремежа към нормализация на двустранните отношения.Беларус се снабдява с нефт и нефтени продукти основно от Русия, но заради неподписване на нови договори, от 1 януари доставките за две беларуски компании бяха спрени. Споровете между Минск и Москва са водят с години и касаят преди всичко цената, въпреки че руската теза настоява за нежеланието на Беларус да заплаща пазарна цена и въпреки отстъпките, които са направени. В средата на януари месец доставките на руски нефт частично бяха възобновени, макар и до този момент да няма подписан договор.Миналата седмица пък Беларус се договори нефтена компания БНК да внесе до края на месеца  от находището Johan Sverdrup. Той ще бъде доставен през литовското пристанище Клайпеда. .Президентът Александър Лукашенков нееднократно заявява, че Беларус активно търси алтернативни източници, а миналата седмица определи процеса дори и като \"война за енергоресурси\".", "date": "2020.02.01", "title": "САЩ готови да осигурят нефта на Беларус"}
{"url": "https://news.bg/world/london-planira-da-nalozhi-totalni-mitnicheski-i-granichni-proverki-na-stoki-ot-es.html", "text": "Премиерът на Великобритания Борис Джонсън планира да наложи тотални митнически и гранични проверки на европейски стоки, научи \"Дейли телеграф\".Вестникът отбелязва, че Джонсън се подготвя да наложи мерките за всички европейски стоки, които влизат на Острова след Брекзит.Това според изданието е радикално отстъпление от обещание на Обединеното кралство да стане приоритет плавният стокообмен между Великобритания и Европа. На британските министерства е наредено да се подготвят за налагане на проверки върху вноса от ЕС.По-твърдият подход има за цел британските преговарящи да окажат натиск върху Брюксел.В Лондон кабинетът обсъди бъдещия търговски дневен ред, включително желание да се сключи споразумение с ЕС като това между Канада и Общността, което включва митнически контрол, както и регулации върху селскостопанска продукция.Тази нощ българско време ", "date": "2020.02.01", "title": "Лондон планира да наложи тотални митнически и гранични проверки на стоки от ЕС"}
{"url": "https://news.bg/world/sasht-ogranichiha-imigratsiyata-ot-oshte-6-darzhavi.html", "text": "САЩ обявиха, че разширяват списъка с държави за ограничаване на имиграцията. Включени са още 6 държави, включително и Нигерия - най-многолюдната страна в Африка, информира Би Би Си.Вашингтон няма да издава някои визи за гражданите на Нигерия, Еритрея, Судан, Танзания, Киргизстан и Мианмар.Народите на тези страни обаче ще могат да посещават САЩ като туристи.През 2018 г. САЩ са издали двойно повече имигрантски визи на граждани на Нигерия в сравнение с останалите 5 държави взети заедно.Американски представител коментира, че новите мерки са налагани, тъй като шестте държави не покриват стандартите на САЩ за сигурност и споделяне на информация.Американците ще работят с тези държави да покрият критериите, за да бъдат извадени от списъка.За първи път президентът на САЩ Доналд Тръмп въведе забраната през 2017 г. В момента американските граници са затворени за гражданите на седем държави (Иран, Либия, Сомалия, Сирия, Йемен, Венецуела и КНДР), повечето от тях са мюсюлмански.През 2018 г. САЩ издадоха повече от 8000 имигрантски визи на граждани на Нигерия. През същата година също са издадени над 2000 визи на судански граждани, 290 на граждани на Танзания и 31 на граждани на Еритрея.", "date": "2020.02.01", "title": "САЩ ограничиха имиграцията от още 6 държави"}
{"url": "https://news.bg/world/koronavirusat-prinudi-sasht-i-vietnam-da-obyavyat-izvanredno-polozhenie.html", "text": "САЩ обявиха извънредно положение заради коронавируса, съобщават местни медии.В страната е потвърден седми случай на заразен от коронавируса. Случаят е регистриран в Санта Клара, Калифорния. Също така е потвърден първият случай коронавирус, предаден от човек на човек.Китайските власти потвърдиха за близо 12 000 случая. 259 души са починали. Около 130 случая има в други 22 държави.В резултат на обявеното извънредно положение временно ще бъде забранено влизането в САЩ на чужденците, които са пътували до Китай през последните две седмици, не са роднини на американски граждани или постоянни жители. Всеки, който влезе в САЩ и е бил в китайската провинция Хубей през последните две седмици, ще бъде поставен под карантина за две седмици.По-рано американските здравни власти поставиха под карантина 195 американци, евакуирани от Ухан. Групата е настанена във военна база в Южна Калифорния до средата на февруари.Правителството на САЩ не е въвеждало подобна карантина от над 50 години.Държавният департамент призова американците да не пътуват до Китай заради бързото разпространение на вируса.Междувременно Виетнам също обяви извънредно положение заради коронавируса. Освен това страната спира всички полети до и от Китай. Няма да издава визи за чужденци, които са посещавали Китай през последните две седмици.", "date": "2020.02.01", "title": "Коронавирусът принуди САЩ и Виетнам да обявят извънредно положение"}
{"url": "https://news.bg/press/geshev-vasil-bozhkov-e-zadarzhan-v-oae-golyama-pratka-narkotitsi-e-zalovena-v-sofiya.html", "text": "Васил Божков е задържан в Обединените арабски емирства. Това каза на брифинг главният прокурор Иван Гешев.В последните 3 дни работихме усилено за издирването на Васил Божков. Имаме информация, че Васил Божков е задържан на територията на Обединените арабски емирства в резултат на добрата работа на българските служби за сигурност и МВнР.Решението на парламента, с което дава мандат на финансовия министър Владислав Горанов да преговаря за приемане на еврото по сегашния курс спрямо лева, е много сериозна подкрепа за позицията на БНБ. Това заяви управителят на БНБ Димитър Радев по БНТ.\"ЕЦБ даде много бърза и силна подкрепа за промените в закона. Това до голяма степен е показателно за степента на взаимодействие и за процеса, който напредва съгласно предварителния план. Това е процес, който осъществява за първи път. Не виждам причина преходът към европейската валута да не протече гладко и успешно и в случая с България\", категоричен е управителят на БНБ.Пратката е открита в района на борсата в столичния квартал Слатина. Наркотичното вещество било в камион, превозващ цитрусови плодове.\"Има трима задържани. Единият от тях е бивш шеф на Агенция \"Митници\". Плодовете са от страна извън Европейския съюз. Преминали са през почти целия съюз\", съобщи на място главният секретар на МВР Ивайло Иванов.\"Равностойността на този кокаин е в милиони. Колегите работят много сериозно. Осъществяват връзка с партньорски служби\", категоричен беше главният прокурор Иван Гешев. Той допълни, че службите знаят кой е получателя на пратката.Тези дни България ще върне контейнери с отпадъци в Италия, които са иззети след проверки във Варна и Батак. Това съобщи днес министърът на околната среда Емил Димитров. Той уточни, че ще бъдат върнати всички пратки, за които се установят нарушения от страна на вносителя, а ако виновни са българските фирми, за тяхна сметка ще се третират отпадъците у нас. Всички площадки за съхранение на отпадъци, където се открият нарушения, ще бъдат закрити, увери Димитров.В екоминистерството ще бъде създаден оперативен център за контрол на трансграничния превоз на отпадъци. Задачата на центъра е да проследява пътя на товарите, тяхното оползотворяване и да обменя информация със съответните регионални екоинспекции.Пред офиса на \"Нове холдинг\" на ул. \"Московска\" 43 в столицата често спират луксозни автомобили.В сряда сутринта там имаше паркирани полицейски коли. Същото се случи на бул. \"Васил Левски\" пред кооперацията, където се намира един от апартаментите на Васил Божков, на ул. \"Фритьоф Нансен\" пред офиса на \"Национална лотария\", както и на отбивката за бившата резиденция на Тодор Живков на Витоша, сега собственост на Божков.Полицията е иззела документи оттам. Твърди се, че е била описана и колекцията му от антични предмети. Полицейските коли стояха пред тези обекти до късно вечерта.Нено Димов е обвиняем заради условията на концесията на ски зоната в Банско. До момента бившият екоминистър бе с повдигнато обвинение заради водната криза в Перник. От днешно съобщение на прокуратурата става ясно, че срещу Димов има образувано досъдебно производство за извършени действия по служба, свързани с концесията на ски зона \"Банско\", чийто концесионер е \"Юлен\" АД. Още в деня, в който Димов бе арестуван, се появи информация, че прокуратурата е иззела документи, не само свързани с водната криза, но и с концесията в Банско. Досега обаче обвинения нямаше.Днес, 31 януари 2020г., Специализираната прокуратура отдели материали от досъдебното производство, по което в качеството на обвиняем за умишлена безстопанственост е привлечен бившият министър на околната среда и водите Нено Димов, съобщиха от пресцентъра на спецпрокуратурата.Разследване срещу командира на Военновъздушните сили е причина за искането на Иван Гешев Обвиняемият Васил Божков води хибридна атака срещу прокуратурата. Това заяви говорителят на обвинител № 1 Иван Гешев Сийка Милева пред журналисти в Съдебната палата. Тя опроверга твърденията на Божков, че при акциите в дома и офисите му разследващите извършват изземване на ценни вещи и предмети в нарушения на реда, установен в закона.\"Това е хибридна атака срещу прокуратурата от обвиняемия Божков и свързаните с него лица, че предметите се изсипват в чували. Предметите не се изсипват в чували. Те се изземват по законоустановения ред, в присъствието на най-добрите експерти\", категорична бе прокурор Сийка Милева.до Конституционния съд да се произнесе за имунитета на държавния глава и да даде тълкувателно становище какво означава \"държавна измяна\". В хода на образувано наказателно производство има събрани доказателства, които сочат за съпричастност на държавния глава към престъпление.Обвиняемият Васил Божков води хибридна атака срещу прокуратурата. Това заяви говорителят на обвинител № 1 Иван Гешев Сийка Милева пред журналисти в Съдебната палата. Тя опроверга твърденията на Божков, че при акциите в дома и офисите му разследващите извършват изземване на ценни вещи и предмети в нарушения на реда, установен в закона.\"Това е хибридна атака срещу прокуратурата от обвиняемия Божков и свързаните с него лица, че предметите се изсипват в чували. Предметите не се изсипват в чували. Те се изземват по законоустановения ред, в присъствието на най-добрите експерти\", категорична бе прокурор Сийка Милева.", "date": "2020.02.01", "title": "Гешев: Васил Божков е задържан в ОАЕ, Голяма пратка наркотици е заловена в София"}
{"url": "https://news.bg/economics/levon-hampartsumyan-ne-mislya-che-ima-panika-evrozonata-e-stabilna.html", "text": "НС прие решение, с което дава мандат на финансовия министър Владислав Горанов да преговаря влизането на България в Eврозоната с фиксиран курс лев - евро. \"За\" гласуваха 140 депутати, \"против\" бяха 2-ма, а общо 66 се въздържаха.\"Наскоро прибалтийски държави влязоха с фиксираните си курсове, това е само възможност от цялата пороцедура, която е конфиденциална\", посочи председателят на Българския форум на бизнес лидерите Левон Хампарцумян за \"Денят ON AIR\".\"Не мисля, че има причина за каквото и да е безпокойство. Българската икономика от 2013 г. върви нагоре, тоест 7 г. растеж. Опозицията намира трудно неща, с които да се заяжда. Всичко щеше да протече много по-добре, ако беше обяснено предварително\", коментира той.По думите му детайлите около присъединяването остават зад завесите.Финансовите регулатори по принцип имали сдържана комуникационна политика, защото нещата не винаги били разбираеми за широката публика, а същевременно това е чувствителна сфера.\"Не мисля, че има паника, процесът по присъединяване е по-важен от крайната цел. Еврозоната е стабилна, доларът обаче е много по-доминиращ. Наш основен приоритет трябва да е образованието, за да сме по-успешни в бъдещия свят\", посочи още той.\"Тези неща не са за референдум. Цените в последните години си вървят нагоре и така или иначе - понякога повече, понякога по-малко. Фиксираният курс отдавна ни е направил спокойни за левовете в джобовете ни\", подчерта Хампарцумян за Bulgaria ON AIR.", "date": "2020.02.01", "title": "Левон Хампарцумян: Не мисля, че има паника, Еврозоната е стабилна"}
{"url": "https://news.bg/int-politics/velikobritaniya-ofitsialno-napusna-es.html", "text": "Обединеното кралство официално напусна Европейския съюз. Това става след повече от три години от провеждането на референдума, който остави страната горчиво разделена, припомня ЕС.Излизането от Общността слага край на политическите раздори, които понякога парализираха Уестминстър, сложиха край на ръководството на двама премиери, но и доведоха до парламент на Обединеното кралство с най-голямото консервативно мнозинство от годините на Маргарет Тачър.Обединеното кралство е първата държава, която се оттегля от Европейския съюз в своята история и затворя 47-годишна глава на членство в Общността.Сега предстои 11-месечен преходен период, както и това, което се очаква да бъде продължителен период на търговски преговори с ЕС.", "date": "2020.02.01", "title": "Великобритания официално напусна ЕС"}
{"url": "https://news.bg/int-politics/boris-dzhonsan-brekzit-ne-e-krayat.html", "text": "Брекзит не е краят, а началото на нова страница в британската история. Той е началото на нова ера на приятелско сътрудничество с Европейския съюз. Това посочи в обръщение към сънародниците си британският премиер Борис Джонсън.Той говори в навечерието на напускането на родината му от Европейската общност.Тази вечер напускаме Европейския съюз. За мнозина това е удивителен момент на надежда, момент, който те мислеха, че никога няма да настъпи. Много хора, разбира се, изпитват тревога и загуба, а има и трета група хора, вероятно най-голямата, които се безпокояха, че цялата тази политическа препирня никога няма да приключи, каза премиерът.Разбирам всички тези чувства и нашата работа като правителство, моята работа е да обединим тази страна сега и да я поведем напред, добави той.Най-важното, което трябва да се каже тази вечер е, че това не е краят, а началото, мигът, когато пуква зората и завесата се вдига за ново действие в нашата славна национална драма\", отбеляза поетично Джонсън.Каквито и да са препятствията по пътя, знам, че ще успеем, каза премиерът в изявлението си преди излизането на Великобритания от ЕС.", "date": "2020.02.01", "title": "Борис Джонсън: Брекзит не е краят"}
{"url": "https://news.bg/int-politics/pompeo-sasht-shte-prodalzhat-da-izgrazhdat-silni-otnosheniya-s-velikobritaniya.html", "text": "Държавният секретар на САЩ Майк Помпео заяви в петък, че страната му ще продължи да укрепва отношенията с Обединеното кралство след излизането му от Европейския съюз.\"Доволен съм, че Обединеното кралство и ЕС се споразумяха за споразумението за Брекзит, което почита волята на британския народ. Ще продължим да надграждаме нашите силни, продуктивни и проспериращи отношения с Великобритания, когато те влизат в следващата глава\", заяви Помпео.Обединеното кралство официално престана да бъде член на ЕС днес след 47 години членство и три години и половина след референдума за Брекзит. \"Даунинг стрийт\" 10 вече влезе в преходния период, който трябва да приключи на 31 декември 2020 година.", "date": "2020.02.01", "title": "Помпео: САЩ ще продължат да изграждат силни отношения с Великобритания"}
{"url": "https://news.bg/int-politics/klyuchoviyat-vot-v-senata-za-impiychmant-na-tramp-ne-uspya.html", "text": " призоваването на всички свидетели в процеса на импийчмънт срещу президента Доналд Тръмп, което ще отбележи началото на края на третия сенатски процес срещу държавния глава в историята на САЩ, отбелязва Си Ен Ен.Сенатът гласува 51-49 за отхвърляне на предложение за допускане на разпита на нови свидетели и документи.Това става на фона на двама сенатори - републиканци, които решиха да изменят на партийната дисциплина и да подкрепят опозицията в лицето на демократите.Републиканците от Сената - Сюзън Колинс от Мейн и Мит Ромни от Юта гласуваха да се разпитат нови свидетели, но технияй вот не успя да наклони везните.Анализатори дори прогнозираха, че процесът по импийчмънт  с победа за Тръмп още следващата сряда.", "date": "2020.02.01", "title": "Ключовият вот в Сената за импийчмънт на Тръмп не успя"}
{"url": "https://news.bg/disasters/259-sa-zhertvite-na-koronavirusa-v-kitay.html", "text": ", причинени от вируса 2019-nCoV в Китай, надхвърли в събота 11 700 души, починали са 259 жители. Това съобщи Държавният комитет по хигиена и здраве на Китай.По-рано информационният портал \"Ванъй\" (Vanyi), позовавайки се на данни на регионалните власти, публикува данни, според които броят на заразените хора надхвърля 11 100 души, а други 258 са починали.Според обявената статистика  продължава да заема провинция Хубей (повече от 7100 случая на инфекция, 249 мъртви), а административният център на тази провинция е Ухан. Следват провинциите Жеджианг (537 души), Гуандун (436) и Хенан (352 случая, два фатални).139 души вече са идентифицирани в Пекин (един починал), в граничещия с Русия регион Хейлундзян - 59 души, двама от които са починали. Сред регионите на континентален Китай, регистрирали най-малък брой случаи на зараза, Тибетският автономен регион, провинциите Цингхай, Гуиджоу и Джилин, както и автономният регион Синдзян Уйгур.Избухването е регистрирано във всички основни териториални единици на Китай.", "date": "2020.02.01", "title": "259 са жертвите на коронавируса в Китай"}
{"url": "https://news.bg/disasters/sasht-udariha-al-kayda-v-jemen-1.html", "text": "Американските въоръжени сили атакуваха позициите в Йемен на терористичната групировка \"Ал Кайда на Арабския полуостров\". Ударът бе насочен от един от лидерите ѝ - Касим ал Раими, съобщи телевизия Си Ен Ен. Телевизията се позова на източник в президентската администрация на САЩ.От Министерството на отбраната на САЩ не успяха да потвърдят информацията, че ал-Раими е унищожен в резултат на този удар. Според CNN, САЩ проверяват информация за възможно отстраняване на лидера на \"Ал Кайда на Арабския полуостров\".По-рано Държавният департамент обяви награда до 10 милиона долара за информация, която да помогне за намирането на бойците като част от програмата \"Награди за справедливост\".", "date": "2020.02.01", "title": "САЩ удариха \"Ал Кайда\" в Йемен"}
{"url": "https://news.bg/int-economics/brekzit-nyama-da-udari-rumaniya.html", "text": "Напускането на Обединеното кралство от Европейския съюз ще засегне местната икономика само незначително, тъй като Великобритания е деветия по големина търговски партньор на Румъния и само десетият най-голям източник на преки чуждестранни инвестиции в страната (данни за 2018 г.), според анализ от местния доставчик на бизнес информация KeysFin.Износът на Румъния за Великобритания достигна 2,9 милиарда евро през 2018 г., докато вносът беше 1,7 милиарда евро. Британските преки инвестиции в Румъния възлизат на 1,7 милиарда евро в края на 2018 г., а около 1300 румънски компании са контролирани от британски инвеститори (над 50% дялове), с оборот от около 20 милиарда RON (4,2 милиарда евро) през 2018 г., според към данни, събрани от KeysFin.\"По отношение на търговията сравнително слабите връзки с Обединеното кралство поставят Румъния сред най-защитените европейски икономики от прякото въздействие на Brexit. Въпреки това, един от основните икономически рискове, които KeysFin вижда във връзка с това събитие, е заразата, която може да бъде генерирана от неконтролиран процес на излизане на Обединеното кралство от Европейския съюз. Въпреки минималната вероятност, която даваме на този сценарий, като това е нежелателно и от двете страни, въздействието върху финансовите пазари може да бъде основно \", заяви Роксана Попеску, управляващ директор на KeysFin.", "date": "2020.02.01", "title": "Брекзит няма да удари Румъния"}
{"url": "https://news.bg/int-politics/gartsiya-ukrepva-granitsata-si-s-turtsiya.html", "text": "Гърция засилва сигурността на сухопътната си граница с Турция, използвана от хиляди мигранти за тайно влизане в Европа, предаде АП.За целта правителството в Атина отпуска допълнителна охрана, поддържана от мрежа от мощни камери за наблюдениеСтраната се бори с прилив на бежанци от Турция. Гърция сега е основната точка на влизане в Европа.Гръцките мигрантски лагери на островите в Егейско море са залети от все повече нови пристигащи мигранти. По тази причина лагерите са нефункционални и силно пренаселени. През тази седмица се появиха подробности за план за създаване на плаваща бариера за блокиране на мигрантските лодки в Егейско море.На североизточната сухопътна граница с Турция, която е по река Марица (Еврос гр. име), армията и полицията са започнали съвместни патрули. За целта полицията наема още 400 гранични служители.\"Вече започнахме съвместните патрули\", каза Илиас Акидис, шеф на полицейския съюз в близкия град Орестиада. \"И инсталирането на 11-те камери за наблюдение по поречието на реката.\"Гърция вече е издигнала 10-километрова ограда по протежение на част от границата, където реката се отклонява, оставяйки суха земя, през която мигрантите лесно могат да преминат.Камерите ще бъдат издигнати на 50-метрови високи стойки и всяка от тях ще може да наблюдава 10-километрова отсечка от 200-километровата граница.\"Камерите ще покрият онова, което не можем да наблюдаваме напълно с персонал на място... защото това е дълъг участък на реката\", каза Акидис.В момента Гърция има най-голям брой пристигащи мигранти в Европа, с около 75 000 през миналата 2019 година - включително около 15 000 на Еврос. Това показват данни на агенцията на ООН за бежанци (UNHCR).Въпреки че това е все още далеч от близо 1 милион пристигащи през 2015 г., в пика на имиграционната криза в Европа, той е с 50 процента спрямо 2018 г.И - за разлика от 2015 г., когато почти всички продължиха към процъфтяващото сърце на Европа - повечето се озоваха в капан в Гърция след затварянето на балканските граници. Повече от 112 000 души са заседнали в Гърция, пресмятат от UNHCR.Жителите на Еврос казват, че дебитът е постоянен.\"Вярвам, че през 2019 г. имаше повече (пристигания), отколкото през 2015 г.\", каза Харис Теохаридис, бивш кмет на село Питио. \"Няма семейства, които се срещат вече. Сега те са всички групи от 20-90 души, всички мъже на възраст под 30 години ... Повечето казват, че искат да продължат пътя си до Италия. \"Тези, които не желаят да рискуват да открият в морските пристанища фериботите, свързани с Италия, плащат контрабандни пръстени, за да ги прекарат през границата на Северна Македония или Албания.В петък полицията в Солун спаси четирима мъже афганистанци, хванати в капан в корабен контейнер с телевизори от Китай, който трябваше да пътува с влак през Северна Македония до Унгария.Мъжете заявиха, че са прекарали три дни в контейнера, след като са го нахлули в Солун, основната дестинация за мигранти, влизащи от Еврос.Пристигнаха до границата със Северна Македония, но контейнерът беше изпратен обратно в Солун от охраната, която забеляза, че не е правилно запечатана.", "date": "2020.02.01", "title": "Гърция укрепва границата си с Турция"}
{"url": "https://news.bg/weather/prolet-v-nachaloto-na-fevruari.html", "text": "Днес ще е предимно слънчево, с повече облаци преди обяд над планините и Източна България. Запад-северозападният вятър постепенно ще отслабва и до вечерта в повечето райони ще стихне. Дневните температури ще се повишат и максималните ще са между 13° и 18°.Това съобщиха от НИМХ.Над планините ще е предимно слънчево с повече облаци в сутрешните часове. Преди обяд ще духа умерен, по високите и открити части и временно силен северозападен вятър, който след обяд ще отслабва и ще се ориентира от запад. Максимална температура на 1200 метра - около 10°, на 2000 метра - около 3°.Над Черноморието ще преобладава слънчево време, с временни увеличения на облачността в часовете преди обяд. Ще духа слаб до умерен западен вятър. Максималните температури ще са между 12° и 16°. Температурата на морската вода е около 8°. Вълнението на морето ще е 2 бала.", "date": "2020.02.01", "title": "Пролет в началото на февруари"}
{"url": "https://news.bg/regions/zapochva-izgrazhdaneto-na-vodoprovoda-za-pernik.html", "text": "Днес ще започне изграждането на водопровода от Мало Бучино до Перник, който ще свърже софийската мрежа с тази на Перник.За старта на строителството на тръбата, съобщиха от Министерството на икономиката.Решението за изграждането на водопровода, за да се вземе вода от \"Белмекен\" и да се доведе до Перник, беше взето от Министерски съвет като единственото възможно, което да подпомогне Перник и . Решението беше прието и с , с което се даде разрешение за включване към ВиК-мрежата на София.Изграждането на водопровода ще струва 26 млн. лв., а  тя да се построи предсрочно за 30, а не за 40 дни, както е планирано.Воден режим бе въведен за Пернишка област на . Първоначално вода беше пускана за 10 часа през деня, а след това по 8 часа. В момента Перник е на режим, при който се пуска вода само по 7 часа на ден. През декември месец бе обявено бедствено положение в Перник, което бе ни.За извършване на необходимите строителни работи се спира движението в участъка от разклона за с. Люлин до отбивката за регионалното депо за битови отпадъци, съобщиха от АПИ. До средата на февруари се ограничава движението по 1,2-километров участък от третокласния пътя Големо Бучино - Перник.Обходният маршрут е АМ \"Струма\" - общински път до с. Люлин - път III-802 Дивотино - Перник.", "date": "2020.02.01", "title": "Започва изграждането на водопровода за Перник"}
{"url": "https://news.bg/disasters/ispaniya-potvardi-sluchay-na-koronavirus.html", "text": "Испания потвърди първия случай в страната на заразен с опасния коронавирус. Заболелият е мъж на Канарските острови и е диагноститциран като носител на заразата, предава Reuters.Пациентът е бил част от група от петима души в контакт с мъж от Германия, който е бил диагноститициран с вируса. И петимата са поставени под наблюдение и карантина по данни на здравното министерство в Мадрид.Никой от евакуираните от Китай испанци не е проявил симптоми на вируса, но въпреки това те ще останат под карантина и наблюдение в продължение на следващите 14 дни. извънредно положение заради епидемията, след като бяха регистрирани случаи на вируса в над 20 държави, включително Германия, Великобритания и Франция. По последни данни има регистрирани случаи и във Италия, Финландия и Швеция, както и в Русия.По последни данни от Китай броят на . Броят на регистрираните заразени с вируса наближава 12 000 души, като за последното денонощие се е покачил с повече от 2 хил. души.Днес се очакват  у нас от Китай. Две се прибират с френските авиолинии, а една - с немските авиолинии. Транспортирането им се осъществява от МВнР с помощта на екип от специалисти от ВМА. Жените ще бъдат настанени в Катедрата по инфекциозни болести на Военномедицинска академия (ВМА) в стаи със специален достъп. На 29 януари вече трима български граждани - две жени и един мъж, бяха  дали са заболели от коронавирус.", "date": "2020.02.01", "title": "Испания потвърди случай на коронавирус"}
{"url": "https://news.bg/bulgaria/posleden-den-za-pokupka-na-mesechna-vinetka-za-kamioni-i-avtobusi-nad-3-5-t.html", "text": "Днес е последният ден, в който ще могат да се купи месечна винетка за тежкотоварните автомобили с допустима максимална маса над 3,5 тона с краен срок на валидност 29 февруари 2020 г. От утре, 2 февруари се преустановява продажбата на месечните е-винетки.Промяната е свързана с въвеждането от 1 март 2020 г. на тол таксуване за тежкотоварните превозни средства над 3,5 тона. Тежкият трафик ще плаща на база изминато разстояние при ползването на 3115 км автомагистрали и първокласни пътища. Останалите близо 17 000 км от около 20 000 км републикански пътища ще бъдат безплатни за превозните средства над 3,5 тона.По същата причина от 24 февруари 2020 г. ще бъде спряна продажбата на седмични винетки за тежкотоварните превозни средства. От 24 до 29 февруари 2020 г. за автомобилите над 3,5 тона ще могат да се купуват само дневни електронни винетки, чиято продажба ще бъде преустановена в 23:59 часа на 29 февруари.От АПИ препоръчват на шофьорите, които плащат електронни винетки с банков трансфер, да съобразяват началната дата на валидност на винетките. В случай на покупка с банков трансфер на повече от една е-винетка, ако в таблицата има сгрешени данни дори само на едно пътно превозно средство, електронната система за пътни такси няма да може да активира платените винетки за всички леки или тежкотоварни превозни средства в нея. В същото време ще бъде генериран PAY код, с който ще може парите да се наредят с банков превод.За леките коли с обща технически допустима максимална маса до 3,5 тона остават валидни електронните винетки. Цените са непроменени - годишна винетка за 97 лв., тримесечна за 54 лв., месечна за 30 лв., седмична за 15 лв. и уикенд винетка за 10 лв.", "date": "2020.02.01", "title": "Последен ден за покупка на месечна винетка за камиони и автобуси над 3.5 т"}
{"url": "https://news.bg/crime/ochakva-se-potvarzhdenie-che-vasil-bozhkov-e-zadarzhan-v-oae.html", "text": "Българските власти очакват официално потвърждение за задържането на Васил Божков в Обединените арабски емирства.Вчера вечерта главният прокурор Иван Гешев съобщи информацията, че бизнесменът е задържан заедно с още двама души. Един от тях е обвиняем, заедно с Васил Божков. Няма информация кой е третият.Вчера главният прокурор направи и паралел с делото срещу Цветан Василев, който е в Сърбия, и изтъкна, че западната ни съседка не изпълнява задълженията си. Досега ОАЕ ни оказвали съдействие и затова той е оптимист, че Васил Божков ще бъде върнат на родна територия.Припомняме, на 29 януари , че на бизнесмена Васил Божков са повдигнати 7 обвинения, издадена е Европейска заповед за арест и ще бъде обявен за международно издирване, защото е напуснал границите на страната, тъй . Самият Божков в последните дни се изявяваше необичайно интензивно по медиите и отрече д или призовка,  и никой не му се е обаждал. Той потвърди, че се намира в чужбина и очаквано не посочи в коя точно страна, но уточни - Балканите. После той заяви категорично, че смята да ., както и на адреси, обитавани от него.След акцията на брифинг на , че бизнесменът е предлагал 10 000 лв. на ден подкуп на служител в Комисията по хазарта, като целта на подкупа била да осигури разправа с конкуренцията. Операцията по претърсване и изземване на доказателства , като от дома на Божков бяха иззети множество картини. Разследването в хазарта започна миналата седмица, като след първата акция - в Комисията по хазарта - от Държавната финансова инспекция обявиха нарушения на частните хазартни фирми, ощетили бюджета с надза периода от 2014 до 2019 г. След това бе съобщено за открити допълнителни документи, които показват, че тази  и се заговори за 600 милиона.", "date": "2020.02.01", "title": "Очаква се потвърждение, че Васил Божков е задържан в ОАЕ"}
{"url": "https://news.bg/regions/udalzhavat-s-mesets-bedstvenoto-polozhenie-v-pernik-1.html", "text": "Удължават бедственото положение в Перник с още 30 дни, считано от 2 февруари. Решението бе взето на заседание на Областния кризисен щаб, съобщават от областната администрация на Перник.Миналата седмица бедственото положение, обявено декември месец, бе удължено , а от утре и с един месец допълнително.  заради водната криза и критично намаления обем на язовир \"Студена\" от 18 ноември, когато бе въведен воден режим.Днес започна и строежа на водопровода от Мало Бучино до Перник с изпълнител фирма \"Монтажи\". За старта на изкопите и полагането на тръбите дойдоха министърът на икономиката Емил Караниколов, областният управител Емил Костадинов и кметът на Перник Станислав Владимиров.Общата стойност на проекта е 27 039 000 лв. с ДДС, като в сумата се включва и изграждане на помпена станция, подмяна на три спирателни крана по довеждащия водопровод на Перник и монтиране на система за мониторинг на язовир \"Студена\". \" през софийската водопроводна мрежа, предвижда да се подават 300 литра в секунда. А пък  връзката да се построи предсрочно за 30, а не за 40 дни, както е планирано.След изграждане на новата водопроводната връзка ще започне почистване на дъното на язовир \"Студена\". Очакванията са, когато язовир \"Студена\" надхвърли 10 милиона куб.м, водният режим ще бъде намален или прекратен.Кметът на Перник Станислав Владимиров заяви, че към момента данните показва, че язовирът не спада, притокът е добър, което помага да не се навлезе в мъртвия обем. В момента, който се изгради новият водопровод, спираме водоподаването от язовир \"Студена\" . По този начин той ще започне да се пълни по-бързо. В момента, в който стигнем обем, даващ ни по-дългосрочна перспектива без риск, водният режим ще бъде първо намален и после прекратен, заяви кметът на Перник Станислав Владимиров.Заради строителните дейности до средата на февруари се ограничава движението по 1,2-километровия участък от третокласния път Големо Бучино - Перник.", "date": "2020.02.01", "title": "Удължават с месец бедственото положение в Перник"}
{"url": "https://news.bg/world/yaponski-eksperti-preporachvat-radioaktivnata-voda-ot-fukushima-da-bade-izpusnata-v-okeana.html", "text": "Радиоактивната вода от АЕЦ \"Фукушима\" трябва да бъде изпусната в океана.Експертна комисия, която съветва правителството на Япония какво да прави с радиоактивната вода от унищожената атомна централа, е препоръчала да бъде изпусната в океана, информира \"Ройтерс\".Това спорно решение вероятно ще притесни съседните на Япония държави.Комисията, която е към Министерството на индустрията, е достигнала до заключение, след като свела вариантите до два: да се изпусне водата в Тихия океан или да се остави да се изпари. Експертите са избрали първия вариант. На базата на практики в миналото най-вероятно правителството ще приеме препоръката.Един от основните проблеми след аварията е как да се изчисти радиоактивната вода от централата.Съседна Южна Корея забрани вноса на морска храна от района на японската ядрена централа. Миналата година Сеул привика представител на японското посолство, за да поиска обяснение как възнамерява Токио да се справи със заразената вода.През 2018 г. Tokyo Electric се извини след признанието си, че филтриращите системи не са успели да премахнат всичкия опасен материал от водата. Но планира да премахне всички радиоактивни частици от водата освен тритий - радиоактивен изотоп на водорода, който трудно може да се отдели и се смята за относително безвреден.В сравнение с изпарението изпускането в океана може да бъде постигнато по-безопасно, препоръчва комисията, като подчертава, че това е общоприета практика по света, където централите изпускат водата в моретата и океаните, която съдържа тритий. Препоръката трябва да бъде потвърдена от председателя на комисията и да бъде предадена на правителството.Tokyo Electric или Tepco е събрала близо 1,2 милиона тона заразена вода от разрушената централа при опустошителното земетресение и цунами през 2011 г. Водата е съхранявана в огромни резервоари. Операторът предупреждава, че резервоарите ще бъдат препълнени до 2022 г.", "date": "2020.02.01", "title": "Японски експерти препоръчват радиоактивната вода от „Фукушима” да бъде изпусната в океана"}
{"url": "https://news.bg/crime/geshev-obyavi-voyna-na-bitovata-prestapnost.html", "text": "Главният прокурор Иван Гешев обяви война на битовата престъпност - на всички тези, които грабят, убиват, тормозят възрастните хора по селата, изнасилват, убиват. Те трябва да преосмислят поведението си. Ако не го направят, ще се сблъскат със закона и ще бъдат изправени пред съда, заяви Иван Гешев.На брифинг в столичния квартал \"Христо Ботев\", където се  главният прокурор припомни своето обещание, което даде след . Вече е подписана заповед и разпратена до съответните областни подразделения на административните прокуратури за действия срещу битовата престъпност. Уведомено е и МВР и организацията е обща. \"Операциите няма да са инцидентни, а ще продължат докато този сегмент не се сведе до \"едни нормални граници\".\"Това не е сложно, ако има взаимодействие между структурите на изпълнителната власт\", обясни Гешев и посочи като пример как в рамките на една година държавата е успяла да пресече феномена телефонни измами, където резултатът е повече от видим.\"Обещавам на българските граждани: към края на годината ще има подобен резултат в сегмента битова престъпност. Ще бъдем безкомпромисни. Ще ползваме всичко възможно и позволено от закона хората да живеят спокойно, да не бъдат тормозени и да не страдат от този бич - битовата престъпност.\"По думите на Гешев държавата е длъжник на своите граждани и е \"време да плати дълга си и към тези хора, които ни плащат заплатите\".", "date": "2020.02.01", "title": "Гешев обяви война на битовата престъпност"}
{"url": "https://news.bg/world/palestintsite-skasaha-otnosheniyata-sas-sasht-i-izrael.html", "text": "Палестинците прекъсват отношенията със САЩ и Израел. Това обяви палестинският президент Махмуд Абас, цитиран от \"Аарец\".Външните министри на арабските държави се срещнаха в централата на Арабската лига в египетската столица, за да обсъдят  от името на палестинците, които реагираха гневно на предложенията на Вашингтон.Президентът Махмуд Абас, който се обяви \"1000 пъти против\" предложението на Тръмп, говори на срещата. Той се закани да се борят за \"предотвратяване на ситуация, при която планът ще стане легитимна формула, приета от международната общност\".\"Съобщихме на Израел и САЩ, че повече няма да поддържаме никакви връзки с тях, включително и на ниво сигурност\", обяви Абас.След като САЩ станаха единственият организатор на преговорния процес, подчерта Абас, няма развитие по палестинския въпрос.\"Срещнах се с Тръмп четири пъти и с неговия екип 37 пъти, не постигнахме напредък\", добави той.\"Ние сме изненадани, че след добра среща с Тръмп, той обяви Йерусалим за столица на Израел и ще че премести посолството на САЩ в Йерусалим\", изтъкна Абас, имайки предвид решението на американската администрация за посолството от декември 2017 г.\"Планът на Тръмп остави палестинците само със 11% палестинска територия. Ние се съгласихме за границите от 1967 г., което е 22%. И сега те искат да ни отнемат още\", продължи палестинският президент.Абас предупреди, че палестинците и самият той никога няма да се съгласят Източен Йерусалим да бъде част от Израел.Палестинският лидер се срещна с египетския си колега Абдел Фатах ал Сиси преди разговорите на Арабската лига.По-късно ", "date": "2020.02.01", "title": "Палестинците скъсаха отношенията със САЩ и Израел"}
{"url": "https://news.bg/politics/mashinnoto-glasuvane-u-nas-vavedeno-no-ne-privedeno-v-deystvie.html", "text": "Машинното гласуване в България е въведено, но не е приведено в действие. Под такъв наслов се проведе протест на граждани в София, организиран от политическа партия \"Мир\".Въведеното на хартия, но не и в действие машинно гласуване не се харесва на сегашния политически елит, тъй като той няма намерение да пада от власт, смята председателят на \"Мир\" Симеон Славчев: \"Те са готови с цената на всичко да се задържат на власт.\" Граждани, представители и съмишленици на партия \"Мир\" се събраха да протестират в триъгълника на властта в София, тъй като манипулациите на изборите у нас продължават, а властта отказва да въведе машинното гласуване. \"Днес, ние, българските граждани и родолюбци казваме СТОП на тези 30 години и на българският преход. Българският преход ще свърши тогава, когато в България бъдат проведени честни избори и бъде въведено машинното гласуване\", беше категоричен е Славчев.На протеста беше направено и разяснение на технологията на машинното гласуване от инж.Александър Чобанов, ръководител на Училището по роботика. Нужни са 6-8 месеца технологично време за изработването на машините и минимум 1 месец за доставката.А присъстващите упражниха символично своето право на глас на машина за гласуване и се снимаха с машините които бяха инсталирани от протестиращите. От ПП МИР стартират подписка за прилагането на машинното гласуване, в която всеки желаещ може да се подпише. Това може да се направи на пл.\"Независимост\" всеки ден от 10.00 до 20.00 ч.Инициативата на партия \"Мир\" бе подкрепена и от активисти на АБВ.Според Симеон Славчев до следващите редовни избори през март 2021 година има достатъчно време, за да се направят постъпки за въвеждане на машинно гласуване. Днес протестът е мирен, но се дава ултиматум на правителството.Симеон Славчев призовава всички българскиграждани, родолюбци, институции и партии да настояват докато се въведемашинното гласуванеТой обяви искания на ПП МИР: 1. Незабавно въвеждане на машинното гласуване, както е записано в гл.14, разд.3 от Изборния кодекс, приет от Народното събрание. 2. Незабавно да бъде приета поръчка по обществената процедура, чрез която ще бъдат закупени всички машини, които ще бъдат необходими за въвеждане на пълното машинно гласуване във всички предизборни секции в Изборния кодекс, приет от Народното събрание. 3. Незабавно Министерски съвет, НС и ЦИК да предприемат действия за машинно гласуване за следващите парламентарни избори. 4. Да отпадне текст от чл.212, ал.5 от ИК, който ограничава машинното гласуване в избирателни секции извън България.", "date": "2020.02.01", "title": "Машинното гласуване у нас - въведено, но не приведено в действие"}
{"url": "https://news.bg/int-politics/ima-li-mirno-reshenie-rebusat-libiya.html", "text": "Целта на конференцията в Берлин - да прекрати влиянието на външни участници в либийския конфликт - засега остава недостижима. Държавните и правителствени ръководители в Берлин така и не успяха да се споразумеят за механизъм за санкциониране на доставките на оръжие, което нарушава решенията на Съвета за сигурност на ООН. Факт е обаче, че споразумението за прекратяване на огъня поне за кратко доведе до намаляване на насилието. Освен това съществува реален шанс военната комисия, в която влизат по петима представители на двете воюващи страни, да проведе първото си заседание в Женева идната седмица. Тя трябва да определи условията за прекратяване на огъня, които да доведат до примирие.На срещата на върха в Берлин беше постигнато съгласие за създаване на три комисии - всяка от тях се състои от представители на правителството на премиера Файез ас Сарадж в Триполи и на бунтовническия генерал Халифа Хафтар в Бенгази. Освен военната комисия, ще бъдат създадени и комисии по политически и икономически въпроси. Въпреки това нарушенията спрямо договореностите и духа на конференцията в Берлин са сериозни. В четвъртък специалният пратеник на ООН за Либия Хасан Саламе се оплака пред Съвета за сигурност на ООН, че примирието, договорено на 12 януари, е нарушено 110 пъти оттогава и заплашва да провали преговорите.Най-голямата отговорност за това носят войските на генерал Хафтар. Те използваха временното прекратяване на огъня, за да разширят въздушната база Ал-Кадим, която е от голямо значение и за Обединените арабски емирства. Освен това Хафтар продължи да напредва към град Мисрата, но миналата седмица войските му бяха отблъснати.Саламе с право твърди, че някои участници в конфликта в Либия изглежда само се крият зад политическо решение, но всъщност искат военна победа. Вероятно той е имал предвид Хафтар и неговите основни поддръжници - Обединените арабски емирства, Египет, Русия и Франция. Говорителят на Хафтар заяви недвусмислено миналата седмица, че участието в международни конференции не означава непременно търсене на политическо решение. Напротив, оставаме с убеждението, че само \"оръжията и огънят\" могат да доведат до резултат.Колко крехки са решенията от Берлин показва острата размяна на реплики между президентите на Франция и Турция, които миналата седмица се обвиниха взаимно, че с действията си разпалват въоръжения конфликт в Либия. И двете страни са страна в конфликта - Франция подкрепя Хафтар с мощни оръжия, Турция продължава да доставя оръжие на Сарадж, а също и да изпраща наемници, които да подсилят правителствените отряди.Засега по нищо не личи, че външните участници ще намаляват или ще спрат да се месят. За тях залогът за Либия е твърде висок, за да се отдръпнат. Емирствата и Египет биха искали да видят Хафтар в ролята на военен диктатор, управляващ Либия, а Франция вижда у Хафтар правилния човек, който може да осигури щит от север със страните от Сахел. Русия, от своя страна, иска да контролира пътя на миграцията към Европа и да предотврати изграждането на планирания газопровод от Кипър към Европа, заради което Москва застана този път на страната на Турция. Турция пък използва вакуума, оставен от Европа и САЩ, за да реши спора си с Емирствата в Либия, от една страна, както и отново да има думата по темата за залежите на природен газ в Средиземноморието, от която Анкара е заплашена да отпадне.Либия представлява проекция на всички тези различни интереси. Следователно мирното решение на конфликта трябва да надхвърли рамката на формата от Берлин. А това засега изглежда като непосилна задача - като намирането на квадратурата на кръг.", "date": "2020.02.01", "title": "Има ли мирно решение ребусът Либия? "}
{"url": "https://news.bg/world/britanski-veterani-kam-evropa-grizhete-se-za-nashata-zvezda-shte-se-varnem.html", "text": "Затрогващо послание към европейците отправиха двама британски ветерани от Втората световна война във вечерта на Брекзит. Те прожектираха върху скалите на Дувър кратко видео, с което изразяват своята тъга и любов към обединена Европа, и надежда, че децата и внуците им някой ден ще видят Великобритания отново като член на общността.В края на видеото се появява европейският флаг, чиито звезди бавно изчезват една след друга докато остава само една, а под нея се появява надпис: \"Това е нашата звезда. Грижете се за нея вместо нас.\"Ветераните Стивън Гудол и Сидни (Сид) Доу, избраха за отправна точка на своето послание Белите скали на Дувър, защото това е първата приветлива гледка, която е посрещала завръщащите се от Дюнкерк войници в родината им през 1940 г. Това символично късче от британския бряг посреща и всички, които прекосяват Ламанша, за да стигнат на британска земя.\"Погледнете насам от вашия бряг, вижте тези бели скали, и ние гледаме към вас, чувствайки, че искаме да сме заедно, и съм сигурен - ще бъдем заедно след не много дълго време.\" - обърна се към европейците 95-годишният Сид.\"Преди всичко аз съм уелсец, но и съм британец и съм европеец, аз съм човешко същество\", продължи Сид, споделяйки тъгата си.98-годишният Стивън Гудол също сподели, че е покрусен от идеята за напускане на ЕС.\"Бих искал да ме наричат европеец, чувството на приятелство, което човек изпитва, пътувайки през Европа, е наистина нещо голямо.\" - добави ветеранът.\"На моята възраст не ми остава да живея още дълго, но се надявам заради моите деца, внуци и правнуци, че Англия, Британия ще се върне, за да бъде дори много по-близка с Европа, отколкото е била.\" - заключи той.Председателят на групата на Алианса на либералите и демократите в Европейския парламент Ги Верхофстад откликна на посланието на ветераните.\"Ще се грижим за вашата звезда и ще работим, за да ви убедим, че ЕС е проект, в който скоро ще поискате да участвате отново!\" - написа Верхофстад в профила си в Туитър, където публикува и трогателното видео на Гудол и Доу.Британските медии нарекоха посланието на ветераните \"любовно писмо към Европа\". То беше преведено и на френски, и на немски език. Видеото е част от кампанията на социалната група , която се посвети на идеята Великобритания да остане част от Европейския съюз.45-годишният Бен Стюарт, един от организаторите от Led By Donkeys, заяви пред агенция PA, че решението за Брекзит не е добър избор.\"Наистина искаме хората в Европа да знаят, че поведението, което показаха Найджъл Фараж и Партията на Брекзит в Европейския парламент, не изразява страната, в която живеем, нито страната, която обичаме. Не изглежда те да са по-добри представители на нацията ни от Стив и Сид.\" - каза той.", "date": "2020.02.01", "title": "Британски ветерани към Европа: Грижете се за нашата звезда, ще се върнем!"}
{"url": "https://news.bg/world/balgarin-evakuiran-ot-kitayskata-provintsiya-uhan-katsna-vav-frankfurt.html", "text": "Българин, евакуиран от китайската провинция Ухан, кацна на летището във Франкфурт, предаде БНР.Той е пристигнал със самолета на германските военновъздушни сили, който извърши евакуация на германски граждани и чужденци от други държави заради епидемията от новия коронавирус.Всички пътници ще бъдат прегледани в спортна зала на летището, пригодена за случая. Тези, които не представляват никаква опасност, ще бъдат превозени с автобус до военно поделение близо до Гермерсхайм в провинция Райнланд-Пфалц. Там те ще останат под карантина в продължение на две седмици.По-рано днес германският министър на отбраната Анегрет Крамп-Каренбауер заяви, че е прелетял над руска територия, но не е получил разрешение за междинно кацане в Москва за презареждане с гориво и се е наложила да се приземи в Хелзинки.Данните за броя на пътниците варират в различните източници. Съобщава се, че на борда е имало 102-ма германци и 26 души от други народности. Според в. \"Билд\", със самолета А310 са пристигнали 144 пътници - 108 германци, 34 китайци и по един от България и САЩ.", "date": "2020.02.01", "title": "Българин, евакуиран от китайската провинция Ухан, кацна във Франкфурт"}
{"url": "https://news.bg/society/karayancheva-iskaha-balgariya-da-bade-smazana-istoriyata-zalichena.html", "text": "С налагането на комунистическия терор след съветската окупация на България през септември 1944 г. започват опити за заличаване на историята - България е трябвало да бъде смазана.Такава позиция изрази днес председателят на Народното събрание Цвета Караянчева пред мемориала на жертвите на комунизма пред НДК. Днес там със състоя възпоменание по случай 75-ата годишнина от масовото избиване на българския елит от комунистите. За първи път откакто пред мемориала се отдава почит на жертвите, в церемонията участва и почетна рота.\"Всяка година си задаваме въпроса \"защо кръвожадната жестокост на палачите придобива такъв невиждан размах точно тук - в малка България, където не е имало нито масово комунистическо движение, нито масов фашизъм. Щом България, която не изпрати войски на Източния фронт и която спаси своите евреи. Защо точно тук Димитър Пешев трябваше да получи присъдата за антисемитизъм? Зад този разгул на омраза и безпардонна саморазправа стоят не просто безпросветни садисти, а зловеща конспирация за всеобщо национално унижение, за изтриване на паметта, за подмяна на историята, за окончателно прекършване на духа, за изпепеляване на ценностите. България е трябвало да бъде не просто наказана, не просто подчинена, не просто изплашена, България е трябвало да бъде смазана!\" - заяви Цвета Караянчева.\"Точно преди 75 години датата 1 февруари влиза в историята с най-масовото произнасяне на смъртни присъди, отбеляза председателят на парламента пред събралите се граждани. Месеци преди това и месеци след това живота и свободата си, достойнството, имуществото си губят хиляди - учени, писатели, карикатуристи, журналисти, банкери, предприемачи.\" - напомни тя.Председателката на парламента изрази съжаление, че днес има хора, според които Народният съд, осъдил на изтребление елита на нацията, е бил необходим за времето си. По думите й, затова е жизнено важно паметта да бъде съхранена и да се разказва на поколенията за събитията от нова време.От гледна точка на историята 75 години са пренебрежително къс период, а раните продължават да кървят, добави тя.На церемонията беше отслужен молебен в памет на жертвите на комунизма, след което пред мемориала бяха поднесени венци и цветя. Стотици граждани се поклониха пред невинно загиналите.Във връзка с годишнината от трагичните събития и по случай 120 години от основаването на БЗНС лидерът на партията Николай Ненчев отличи със специални грамоти репресираните от комунистическия режим борци за свободата и достойнството на България Дянко Марков, Ибрахим и Рамадан Рунтови, Алфред Фосколо. Грамоти за своите усилия за съхраняване на историческата памет получиха и журналистите Даниела Горчева, Христо Христов, Стойко Стоянов, както и други общественици.По-рано премиерът Бойко Борисов също изрази своята почит към жертвите с публикация в профила си във Фейсбук.Президентството запази мълчание, въпреки призива на Атлантическия съвет на България към държавния глава Румен Радев да почете невинно убитите по силата на своя дълг да бъде обединител на нацията.", "date": "2020.02.01", "title": "Караянчева: Искаха България да бъде смазана, историята заличена "}
{"url": "https://news.bg/politics/karakachanov-v-bitolya-da-chetem-faktite-za-da-sprat-istoricheskite-sporove.html", "text": "Министърът на отбраната Красимир Каракачанов препоръча да се четат историята и фактите, за да се преодолеят в съвместната българо-македонска комисия, предаде БНР.\"Не виждам смисъл в ХХI век да продължаваме да спорим на какъв език са говорили Гоце Делчев или братя Миладинови... Те самите са го написали.\" - заяви министърът в Битоля, където бе по покана на местно сдружение.По думите му една част от членовете на комисията от македонска страна са автори на много научни трудове, включително и на книги с документи за Македония.\"Там е написано, документите са ясни. Спорът е политически, не е научен. Историята е ясна. Който чете, разбира. Но да кажеш, че Гоце Делчев се е декларирал като българин, за да получи български пасош (паспорт) - няма подобна глупост. По онова време в България на никого не му е трябвало пасош (паспорт), ако идва от Македония. Така и Гоце Делчев идва в България и отива да учи в българското военно училище.\" - добави министърът на отбраната.Той посети Битоля за представянето на няколко книги на военно-историческа тематика, които засягат събития и личности от общата ни история днес.Припомняме,  по историческите и образователни въпроси на България и Северна Македония бе създадена в резултат на  между Република България и Република Македония, подписан на 1 август 2017 г. и влязъл в сила на 14 февруари 2018 г.", "date": "2020.02.01", "title": "Каракачанов в Битоля: Да четем фактите, за да спрат историческите спорове"}
