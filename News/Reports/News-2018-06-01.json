{"url": "https://news.bg/regions/rumen-radev-malodushieto-ubi-hristo-botev.html", "text": "Не куршумът, а безразличието, страхът и малодушието убиха поета Христо Ботев. Това заяви президентът Румен Радев в словото си за 2 юни във Враца.Жителите на Враца и гостите на града се поклониха тази вечер пред подвига на поета революционер Христо Ботев и неговите четници по време на тържествената проверка-заря, която започна в 21 часа на централния площад в града под Околчица.Строят от ученици, студенти и военнослужещи от Врачанския гарнизон бе приет от президента и върховен главнокомандващ Румен Радев. Командващ зарята бе майор Симеон Цеков, командир на военното формирование във Враца. Сред официалните лица бяха заместник-министърът на отбраната Анатолий Величков, зам.-началникът на отбраната генерал-лейтенант Пламен Атанасов, Врачанският митрополит Глигорий, представители на политически партии, областни управители и кметове от Врачанско и съседни области. Специално за тържествата тази вечер във Враца пристигна и представителният военен духов оркестър на Сухопътните войски.Ето и речта на Румен Радев:Уважаеми господин Каменов, кмет на община Враца, Ваше високо преосвещенство, уважаеми народни представители и представители на политическите партии, уважаеми общински съветници, кметове, уважаеми областни управители, Ваши превъзходителства, уважаеми генерали, офицери, сержанти и войници, драги студенти и ученици, скъпи сънародници.Събрали сме се да почетем Ботев и неговите четници. Да склоним главна пред загиналите за свободата на родината. Правим го всяка година. С преклонение, но и с известно неудобство. Велик дух, само шепа сподвижници и трагична гибел - това е историята на Ботев и на неговите другари. Това е и честа участ в българската история. Не куршумът, а безразличието, страхът и малодушието убиха поета. Те ни морят във всяка епоха. Тези три порока всеки човек носи в себе си, но не всеки успява да ги пребори. Затова българският пантеон е пълен с герои, загинали в самота, бедност, неразбиране и забрава. И колкото по-безразлични сме и безучастни към техните борби приживе, толкова по-патетично ги славим след смъртта им.Празник като днешния не е време за патос. Той е повод за смирение и размисъл. Още ли свестните у нас считат за луди? Още ли глупеца вредом всеки почита? Още ли народа го смучат наши и чужди гости? Още ли българи в чужбина тежка се скитат клети, немили-недраги? Отговорите ги знаем. Но аз вярвам, че няма българска зла участ, че няма българска предопределеност, а има българска воля, българска дързост, български талант. Ботев е тяхното въплъщение, а всеки един от нас - днешните българи - носим част от тях в себе си.Всички вие, които тези дни извървяхте пътя на Ботевата чета, всеки един даде пример за сила, воля и доблест, в които всички трябва да повярваме. Преди 142 години шепа българи повярваха в себе си и промениха живота ни. Поклон пред паметта им! Вечна памет за всички, загинали за свободата на Отечеството! И нека техният кураж бъде нашето вдъхновение!Да живее България!", "date": "2018.06.01", "title": "Румен Радев: Малодушието уби Христо Ботев"}
{"url": "https://news.bg/world/rusiya-i-oae-gradyat-koalitsiya-sreshtu-teroristi.html", "text": "Русия и Обединените арабски емирства (ОАЕ) призоваха за създаване на широка международна коалиция за борба с тероризма, предаде ТАСС.Агенцията отбелязва, че идеята беше обявена след преговори на президента на Русия Владимир Путин и принца престолонаследник в Абу Даби шейх Мохамед бин Заид ал Нахаян.Русия и ОАЕ се договориха да развиват политическо сътрудничество по ключови двустранни, регионални и международни въпроси, включително в рамките на Русия-Съвет за сътрудничество на арабските държави от Персийския залив.Коалицията срещу тероризма трябва да е основана на уважение на суверенитета на държавите.", "date": "2018.06.01", "title": "Русия и ОАЕ градят коалиция срещу терористи"}
{"url": "https://news.bg/world/evakuiraha-tsentralnata-gara-na-hamburg.html", "text": "Централната гара на германския град Хамбург е била евакуирана заради заплаха от взрив, съобщава сп. \"Фокус\".Движението на влаковете е било спряно. Властите уточняват, че инцидентът е станал при ремонтни дейности.Никой не е пострадал. Властите разследват как се е получило изтичането на газ от бутилка за заваряване.Пристигналите на място специалисти са отстранили аварията.", "date": "2018.06.01", "title": "Евакуираха централната гара на Хамбург"}
{"url": "https://news.bg/crime/zadarzhaha-streletsa-ot-stolichniya-nadezhda.html", "text": "Полицията арестува мъжът стрелял на 31 май в столичния квартал \"Надежда\". Стрелецът е 66-годишен мъж. Това информираха от пресцентъра на МВР.66-годишният мъж е стрелял с ловна пушка по съседа си.Припомняме, малко след 18:00 часа в полицията е получен сигнал за стрелбата.Униформени извършиха оглед на местопроизшествието. При инцидента няма пострадали.", "date": "2018.06.01", "title": "Задържаха стрелецa от столичния \"Надежда\""}
{"url": "https://news.bg/int-politics/marshrut-na-dzhamiite-noviyat-pat-na-migrantite-prez-balkanite.html", "text": "Началникът на дирекция \"Убежище, миграция и права на човека\" Петер Вебингер във вътрешното министерство на Австрия предупреди, че се създава нов мигрантски маршрут през Балканите, наречен \"маршрут на джамиите\", съобщават сръбски медии.По този маршрут, както обяснява Вебингер, джамиите предлагат подкрепа на мигрантите.Вебингер е убеден, че нарастващият брой бежанци води до \"напрегната ситуация\", която няма да се развива толкова драматично както през 2015 г., \"въпреки че има подобен потенциал в кризисни региони\".Експертът от австрийското вътрешно министерство вижда опасност от голям приток на мигранти през следващата година, освен ако не бъде извършена необходимата подготовка.Нарастването на броя на мигрантите през 2014 г. доведе до резултата, който имахме през 2015 г., а това може да стане през 2019 г. Новият маршрут на мигрантите през Балканите, който се създава понастоящем, минава през Албания, Черна гора или Сърбия, Босна и Херцеговина и Хърватия, като експертите в тази област го наричат \"пътя на джамиите\", тъй като джамиите по трасето подпомагат мигрантите в придвижването им.Австрийските медии също така посочват редица видеоклипове на арабски, публикувани в интернет, които подробно описват маршрута през Балканите, като крайната цел са богатите страни от Западна Европа. Вебингер отбелязва, че е налице \"възможност за такова развитие на ситуацията, която би могла да доведе до увеличаване на бежанската вълна\".В тази връзка той се позовава на либерализирането на визовия режим за иранците, които вече могат да летят директно до Сърбия, а много от тях могат да продължат пътуването си до Австрия или Германия.Вебингер смята, че Австрия този път е добре подготвена за миграционни вълни. Той посочва, че \"този, който иска свобода на движение в рамките на Шенгенското пространство, трябва също така да подкрепи по-силна защита на външните граници на ЕС\".", "date": "2018.06.01", "title": "\"Маршрут на джамиите\" - новият път на мигрантите през Балканите"}
{"url": "https://news.bg/regions/720-kg-sabrani-stari-uredi-i-3-5-tona-spesteni-emisii-ot-mobilniya-punkt.html", "text": "720 кг малки електроуреди, излезли от употреба, са събрани на разкрития временен мобилен пункт по инициатива на Столична община, съобщиха от столичното кметство.Инициативата е в рамките на кампанията \"Зеленото приключение\". Според изчисленията така са спестени близо 3.5 тона вредни емисии на природата. Очаква се електроуредите да са предадени за последващо правилно третиране.Над 100 са и подадените заявки по телефона за извозване на големи електроуреди от домове. Това е за четирите дни на инициативата, която се проведе между 28 и 31 май и беше с двучасова продължителност по обяд в уречените дни.Всички предадени уреди ще преминат през последващо оползотворяване и рециклиране на съдържащите се в тях елементи.Извозването на излязло от употреба електрическо и електронно оборудване от дома е напълно безплатно в рамките на Столична община, необходима е единствено предварителна заявка на телефони 0800 14 100 или 0885 77 00 41.Правилното изхвърляне на този вид отпадъци е от изключително значение и има значими, както екологични, така и социални ефекти, допълват от общината.", "date": "2018.06.01", "title": "720 кг събрани стари уреди и 3.5 тона спестени емисии от мобилния пункт "}
{"url": "https://news.bg/world/kremal-osadi-mnimoto-ubiystvo-na-ruskiya-zhurnalist-arkadiy-babchenko.html", "text": "Кремъл осъди мнимото убийство на руския журналист Аркадий Бабченко в Украйна и призова Съвета на Европа да предприеме действия по случая, информира ДПА.\"\", обяви Съветът по човешките права към Кремъл.Според Кремъл инсценировката е \"безчовечна драматизация\". Русия призова Организацията за сигурност и сътрудничество в Европа (ОССЕ) също да проучи случая.Съветът на Европа и ОССЕ трябва да използват правомощията си, за да \"окажат влияние на украинските власти с цел нормализиране на атмосферата за медиите в страната\", се казва още в съобщението.Международни журналистически организации осъдиха трика.Украинските власти задържаха заподозряния Борис Герман, според Интерфакс.Междувременно АФП съобщава, че шефовете на украинските служби са се срещнали със западни дипломати, за да ги запознаят със случая.Около дузина дипломати пристигнали на срещата в главната прокуратура на Украйна, която се е провела при закрити врата. Журналисти на АФП съобщиха, че разговорите са продължили близо два часа.Главният прокурор Юрий Луценко вчера обяви за срещата по телевизията, отбелязвайки, че иска \"да обясни всичко, което може да се каже относно тайното естество на разследването\".Прокурорът добави, че е поканил дипломатите на Германия, Канада, САЩ, Франция, Великобритания и Япония.", "date": "2018.06.01", "title": "Кремъл осъди мнимото убийство на руския журналист Аркадий Бабченко"}
{"url": "https://news.bg/int-politics/tramp-naglee-kanada-da-otvori-pazarite-i-da-premahne-targovskite-barieri.html", "text": "Американският президент Доналд Тръмп нападна остро Канада заради нейните търговски практики спрямо САЩ, настоявайки Отава да премахне търговските си бариери.\"Канада се отнасяше много зле с нашите фермери и селскостопанския бизнес в продължение на много дълъг период от време. Много ограничения за търговията! Те трябва да отворят пазарите си и да премахнат търговските си бариери! Те съобщават за наистина висок излишък от търговията с нас\", написа Тръмп в профила си в \"Туитър\".Обвиненията на държавния глава към Канада идват само ден, след като САЩ решиха да наложат мита върху вноса на стомана и алуминий от Канада в резултат на по-бавен от очаквания напредък в преговорите за предоговаряне на споразумението за свободна търговия НАФТА, в което влизат САЩ, Канада и Мексико. Канада отговори тутакси с еквивалентни контрамерки срещу вноса от САЩ, удряйки американски стоки на стойност около 16,6 млрд. долара.", "date": "2018.06.01", "title": "Тръмп наглее: Канада да отвори пазарите и да премахне търговските бариери"}
{"url": "https://news.bg/society/bdzh-kani-na-razhodka-s-paren-lokomotiv-ot-sofiya-i-bankya.html", "text": "Пътуване с парен локомотив предоставят от \"БДЖ - Пътнически превози\" ЕООД на 2-и юни (събота), съобщиха от БДЖ.Възстановеният отново за движение парен локомотив от серия 01.23 ще направи два курса между София и Банкя с пътническа композиция, за която всеки любител ще има възможност да си закупи билет. Инициативата е организирана с цел да се популяризира историческото наследство на националния железопътен превозвач.Първият влак от София до Банкя ще тръгне от Централна гара София в 09:50 часа. В обратното направление композицията с ретро локомотива ще потегли от гара Банкя в 13:10 ч.Вторият влак от София до Банкя ще замине от София в 14:30 часа. В обратната посока влакът ще тръгне от гара Банкя в 17:30 часа.Атракционните влаковете ще се движат в състав от пет пътнически вагона, като билетите за тях ще се продават предварително и ще бъдат със задължителна резервация на седящи места.Цената на билет за влак с парния локомотив № 01.23 между София и Банкя ще бъде 18.00 лв. за пътуване в двете посоки (с включени запазени места). Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети.Националният железопътен превозвач напомня, че децата на възраст до 10 години задължително пътуват с придружител.Билети се продават на касите за предварителна продажба на Централна гара София, гара Банкя, както и от железопътните бюра в гр. София, намиращи се в Центъра за комплексно транспортно обслужване на населението (ЦКТОН) в НДК и на ул. \"Гурко\" № 5.Парният локомотив от серия 01.23 е произведен в локомотивната фабрика SLM Winterthur, Швейцария през 1935 г. и е представител на най-масовата серия бързоходни локомотиви в историята на българските железници.През 1979 г. локомотив 01.23 (последната машина от локомотивите от серия 01) е определен за музеен локомотив и става един от експонатите от музейната колекция \"Железопътно наследство\".По случай 100-годишнината на ЖП тракция и депо София през 1988 г., 01.23 е възстановен като действащ музеен локомотив на БДЖ. На 20-и септември 1989 г. локомотивът обслужва влака \"Ориент експрес\" при преминаването му през България.През 2003 г. локомотивът е възстановен отново за движение и към настоящия момент се използва за атракционни, юбилейни и туристически пътувания, както и за участия във филмови продукции.", "date": "2018.06.01", "title": "БДЖ кани на разходка с парен локомотив от София и Банкя"}
{"url": "https://news.bg/bulgaria/chestit-praznik-detsa-i-porasnali.html", "text": "С много настроение, усмивки и игри децата в София посрещнаха един от любимите си празници - Деня на детето. Вярваме, че много усмихнати са били е вече порасналите деца - техните родителите.В тяхна (и на децата, и на порасналите) чест в столицата бяха организирани десетки събития и културно-образователни инициативи.На площада на НДК се проведе Мини Арт Фест, на който малки и големи могат да се насладят на циркови представления на две открити сцени, работилници по музика и рисуване.Държавната агенция за закрила на детето (ДАЗД) и едни от най-популярните личности в интернет пространството организират инициативата \"Д@!ЗДр\", чийто послания имат за цел да достигнат до всяко българско дете. Съвместната работа гарантира огромен интерес към събитието и към видеоклиповете, чието съдържание ДАЗД пази в пълна тайна.На грандиозна сцена, оборудвана с два свръх модерни LED екрани с размери 6 х 4 м, ще се качат за първи път:- Слави THE CLASHERS, който има над 263 000 последователи, очакващи с интерес топ класациите всяка неделя в ютюб канала му. Слави Панайотов е едно от най-популярните лица сред влогърите, но малко хора знаят, че той е специалист и в хотелиерството.- Елисавета и Красимира, известни като дуета \"Майко Мила!\", разработили най-обичаната и най-весела ФБ страница на майките, в която ежедневно десетки хиляди родители четат забавни и важни статии по въпросите за родителството.- Главен инспектор Михаил Драгоданов, оглавяващ един от секторите в отдел \"Киберпрестъпления\" към ГДБОП ще разкрие интересни тайни на всички посетители на събитието, а много деца ще разберат, че в България има и киберполицаи.- THE PACT е най-голямата организация на ютюбъри и влогъри в България, в която членуват 22 известни личности. На сцената Пактът ще бъде представен от: Gothika_47 (145 000 фенове), Aethelthryth (134 000 фенове), Nikicha1 (73 000 фенове), Hazel (42 000 фенове) и Venata (206 000 фенове). Малко известни с истинските си имена Евгени, Преслав, Никола, Маги и Венци обещават да направят незабравимо шоу на своите невръстни почитатели.Празникът на детето (1 юни 2018 г.) в зала \"Асикс Арена\" (бивша зала \"Фестивална\").", "date": "2018.06.01", "title": "Честит празник, деца и пораснали"}
{"url": "https://news.bg/world/parvoto-antielitistko-pravitelstvo-v-zapadna-evropa-polozhi-kletva-v-italiya.html", "text": "Джузепе Конте положи клетва пред президента на Италия като премиер на първото антиелитистко правителство в Западна Европа, което в програмата си е заложило орязване на данъците, по-големи социални разходи, ревизия на бюджетните правила на ЕС и справяне с миграцията, информират \"Ройтерс\" и Анса.През следващата седмица Конте, 53-годишен професор по право, трябва да си осигури подкрепата на депутатите в парламента. Партиите, които подкрепят Конте - Движение \"5 звезди\" и \"Лига\", имат солидно мнозинство в двете камари.Новото правителство положи клетва почти три месеца след парламентарните избори на 4 март.\"Правителството на промяната\" е в състав 18 министри, включително пет жени.Вчера Конте прие от президента Серджо Матарела мандат за съставяне на правителство.Новият премиер, който няма политически опит, заяви, че новото правителство ще работи за вдигане на жизнения стандарт на италианците.Лидерът на Движение \"5 звезди\" Луиджи ди Майо и председателят на \"Лига\" Матео Салвини ще са вицепремиери. Салвини ще е вътрешен министър и първите му действия ще са срещу имиграцията. Ди Майо поема обединеното министерство на труда и индустрията.", "date": "2018.06.01", "title": "Първото антиелитистко правителство в Западна Европа положи клетва в Италия"}
{"url": "https://news.bg/world/sasht-ubili-blizo-500-tsivilni-pri-voenni-operatsii-v-chuzhbina-prez-2017-g.html", "text": "Пентагонът е съобщил пред Конгреса на САЩ, че според изчисленията му близо 500 цивилни са убити в резултат на действията на американските въоръжени сили през първата година от мандата на президента Доналд Тръмп, съобщава СиЕнЕн.\"Министерството на обраната е направило оценка, че има надеждна информация за приблизително 499 цивилни жертви и приблизително 169 цивилни, които са пострадали през 2017 г.\" в резултат на военните операции в Ирак и Сирия, насочени към ДАЕШ (\"Ислямска държава\"), на военните операции в Афганистан срещу талибаните и ДАЕШ и на операциите в Йемен срещу \"Ал Кайда\" и ДАЕШ, се казва в доклада.Военното министерство \"няма надеждна информация\" за цивилни жертви в резултат на военните операции на САЩ в Сомалия и Либия през изминалата година. В доклада се допълва, че повече от 450 случая на цивилни жертви през 2017 г. все още се проверяват, което означава, че общият брой на убитите от САЩ може да нарасне.Оценката покрива бомбардировките и сухопътните операции.По време на първата година от мандата на Тръмп е отчетено увеличение на американските бомбардировки в Афганистан, Ирак, Сирия, Йемен, а в Либия е регистриран спад.В Афганистан през изминалата година са извършени 4 361 въздушни удара в сравнение с 1 337 през 2016 г.; в Ирак и Сирия - 39 577 срещу 30 743, според Централното командване на Военновъздушните сили.\"\", подчертава се в доклада на Пентагона.Публикуването на ежегодния доклад е в съответствие с указ на бившия президент Барак Обама от 2016 г. Докладът трябва да се публикува всяка година на 1 май. Но правозащитни организации разкритикуваха администрацията на Тръмп през миналата седмица, тъй като е пропуснала срока.Водената от САЩ коалиция срещу ДАЕШ в Ирак и Сирия излезе със свой доклад в четвъртък, в който се съобщава, че най-малко 892 цивилни са убити в резултат на 29 358 бомбардировки на коалицията от август 2014 г. до края на април 2018 г.", "date": "2018.06.01", "title": "САЩ убили близо 500 цивилни при военни операции в чужбина през 2017 г. "}
{"url": "https://news.bg/int-politics/germaniya-i-avstriya-boryat-zaedno-nelegalnata-imigratsiya.html", "text": "Полициите на Австрия и Германия, както и тази на германската провинция Бавария за първи път днес са започнали да работят заедно в общия им пограничен район, за да оценят начините, с които могат да се борят с увеличаването на нелегалната имиграция и престъпността. Властите са започнали операциите, стартирайки със запознаване по-отблизо с железопътния трафик, съобщават австрийските и германските медии.Австрийската и германската федерални полиции освен това се стремят да оценят граничния контрол в прохода Бренер - планински проход на границата между Австрия и Италия. Преглед на резултатите от инициативата ще бъде направен след три месеца.Особено в пограничните райони е важно да се координират мерките и от двете страни на границата, изтъкна Томас Боровик, говорител на федералната германска полиция, добавяйки, че властите особено изкъсо следят товарните влакове.\"Искаме да предотвратим опасни нелегални влизания на товарни влакове на ранен етап и да предотвратим инциденти\", посочи Боровик, като допълни: \"Мигрантите продължават да излагат живота си на риск.\"Мигрантите обикновено пътуват между или с влакови вагони, преминаващи през прохода Бренер. През 2017 г. около 1000 мигранти са били открити на товарни влакове.Но броят на нелегалните влизания на германско-австрийската граница вероятно ще намалее, ако тенденцията през последните месеци продължи.През 2017 г. около 14 600 души са се опитали да влязат незаконно в Германия през границата между двете страни. На около 7 200 от тях им е било отказано да влязат. В първите четири месеца на 2018 г. е имало почти 3 800 неразрешени влизания и около 2 100 отказа.", "date": "2018.06.01", "title": "Германия и Австрия борят заедно нелегалната имиграция"}
{"url": "https://news.bg/crime/zadarzhaha-treti-obvinyaem-v-shemata-za-vzemane-na-podkupi-v-kat-blagoevgrad.html", "text": "Благоевградската окръжна прокуратура е обвинила и трети участник за схемата за подкупи в КАТ-Благоевград. Н.Д. е участвал като помагач в извършване на престъпление, съобщиха от прокуратурата.Спрямо него е взета мярка за неотклонение \"парична гаранция\" в размер на шест хиляди лева. Тя е съобразена със здравословното му състояние.Към настоящия момент са разпитани свидетели, извършено е претърсване и изземване, както и други доказателства, от които се установява съпричастността на обвиняемия към извършеното престъпление.Между 2017 г. и 2018 г. в Благоевград третият обвиняем по разследването умишлено улеснил шефа на КАТ-Благоевград Данаил Стоицов като длъжностно лице, заемащо отговорно служебно положение - началник сектор \"Пътна полиция\" при ОД на МВР Благоевград, да приеме пари, вещи и услуги с имуществен характер.Той създал условия за намиране на лица, желаещи да регистрират и идентифицират пътни превозни средства, както в Благоевград, така и в и пунктовете за регистрация на ППС в РУ - Петрич и РУ - Гоце Делчев.В нарушение на утвърдените правила били предоставяни регистрационни номера за автомобили и ремаркета, теглени от тях, с комбинация от цифри по желание. Третият обвиняем Н.Д. провеждал срещи и преговори, лично участвал в тях, както и уговарял размера на подкупа.Припомняме, Стоицов и Шарков бяха задържани при  срещу служители, получавали подкупи при схема за експресна регистрация на автомобили и за получаване на ВИП номера.Срещу началника са повдигнати три обвинения - за схема за незаконна експресна регистрация на автомобили и отдаване на ВИП номера, за незаконно държане на пистолет и престъпления по служба.По-рано днес Михаил Халачев, който е бивш шеф на пътната полиция в областния град и приятел на задържания Стоицов, заяви, че  в хода на спецакцията, е негово. По думите на Халачев той притежава пистолета от 20 години и има разрешително за него. Срокът на разрешителното изтичал през 2020 година.Мъжът информира, че е оставил оръжието си в касата на Стоицов, защото пътува често в чужбина, а наскоро имало обир в жилище на ловец, което го притеснило. \"Задигнаха му пушките и го осъдиха\", заяви той.Халачев посочи и че откритите 5 300 лева в сейфа на началника на Пътната полиция в Благоевград също са негови. Когато дал пистолета, той оставил и сумата, която била предназначена за организиране на футболен турнир на пътните полицаи от региона.", "date": "2018.06.01", "title": "Задържаха трети обвиняем в схемата за вземане на подкупи в КАТ - Благоевград"}
{"url": "https://news.bg/world/abramovich-poluchi-izraelsko-grazhdanstvo.html", "text": "Руският собственик на английския футболен клуб \"Челси\" Роман Абрамович се сдоби с израелско гражданство и сега живее там.Това потвърди посланикът на Израел в Русия Гари Корен, цитиран от АФП.\"\", каза Корен в интервю за радио \"Ехо Москва\".По-рано израелски медии съобщиха, че еврейският милиардер е пристигнал в Израел и е получил лична карта.Запитан дали сега 51-годишният Абрамович е най-богатият човек в Израел, Корен отговори: \"Вероятно, нямам такъв списък\".Израелският дипломат подчерта, че Абрамович ще бъде топло посрещнат, допълвайки, че се надява руснакът \"да инвестира най-малко част от богатството си в икономиката ни\".\"Може би той ще подкрепи израелския футбол, защото в действителност е в жалко състояние\", каза Корен, като отбеляза успеха на \"Челси\" и си пожела: \"Само да имахме футболен отбор на такова ниво\".Абрамович, който притежава \"Челси\" от 2003 г., се сдоби с израелско гражданство, след като британската му виза изтече.Говорителят на Кремъл Дмитрий Песков омаловажи информацията: \"\".", "date": "2018.06.01", "title": "Абрамович получи израелско гражданство"}
{"url": "https://news.bg/int-politics/kim-chen-un-iska-da-se-sreshtne-s-tramp-no-bez-da-pravi-otstapki.html", "text": "Писмо, написано от севернокорейския вожд Ким Чен-ун, което трябва да бъде доставено на президента на САЩ Доналд Тръмп по-късно днес, изразява интерес към евентуалната среща на върха между двамата държавни глави, пише американският в. \"Уолстрийт джърнъл\".Писмото на Ким обаче не съдържа готовност да прави отстъпки и не отправя никакви заплахи, уточнил дипломатически източник, запознат с въпроса.По-рано Тръмп заяви, че делегация от Северна Корея ще посети Вашингтон и ще предаде писмо на Ким, адресирано до американския президент.Държавният секретар на САЩ Майк Помпео се срещна вчера с Ким Йон-чол, който е висш представител на севернокорейския режим, след което заяви, че все още е \"несигурен\" дали срещата между Тръмп и Ким ще се проведе.Помпео също така посочи, че най-голямата тревога на Северна Корея е нейната сигурност в случай, че се откаже от ядрените оръжия, като той уверил представителя на Пхенян, че сигурността на страната му ще бъде \"по-голяма\", ако Северна Корея реши да се откаже от ядрената си програма.Белият дом наскоро потвърди, че \"очаква и се подготвя за 12 юни като дата, на която ще се проведе срещата на върха\".", "date": "2018.06.01", "title": "Ким Чен-ун иска да се срещне с Тръмп, но без да прави отстъпки"}
{"url": "https://news.bg/world/neravenstvoto-v-sasht-dostigna-opasno-nivo-zaradi-zhestokite-merki-na-tramp.html", "text": "Неравенството в САЩ достигна опасно ниво заради \"жестоките\" мерки на президента Доналд Тръмп. Тази позиция изрази представител на ООН, цитиран от \"Гардиън\".Тръмп целенасочено тласка милиони американци към финансов крах, по жесток начин ги лишава от храна и основна помощ, докато в същото време се раздава щедро и прави богатите супербогати, предупреди Филип Алстън, специалният докладчик на ООН за крайната бедност и правата на човека.Той оправи унищожителна критика за днешното състояние на САЩ. Тръмп насочва страната към \"драматична промяна на посоката\", която възнаграждава богатите, докато в същото време наказва бедните с блокиране на достъпа до най-належащите нужди., каза той пред британската медия.Алстън предупреди, че милиони американци са пред разорение.Той подчерта, че ако купоните за храна и достъпът до \"Медикейд\" бъдат премахнати, ефектът върху хората, които живеят на ръба, ще бъде драстичен.Запитан какво има предвид под \"разорение\", той отговори: \"Крайно лишение от храна и почти без достъп до здравна грижа\".Алстън подготви окончателен доклад за проведеното от него разследване на бедността в САЩ, който е публикуван днес и ще бъде представен пред Съвета по човешките права на ООН в Женева в края на юни.Откритията му се базират на обиколка през декември 2017 г. в едни от най-бедстващите региони на Америка - Лос Анджелис, Алабама, Западна Вирджиния и Пуерто Рико.Алстън нарича САЩ \"земя на ярки контрасти\".40 милиона американци живеят в бедност, от които повече от пет милиона в крайна бедност.Симптомите на фрапиращото неравенство:сега американците живеят по-кратък живот и по-често боледуват в сравнение с граждани на други богати демокрации;увеличение на тропическите заболявания, които намират почва за разпространение в условия на бедност;САЩ са държавата с най-висок процент на затворници в света;нивата на регистрация на гласоподаватели са сред най-ниските в сравнение с другите индустриализирани държави - 64% в сравнение с 91% в Канада и Великобритания и 99% в Япония.Представителят определи политиките на администрацията като \"агресивно регресивни\".През 1980 г. САЩ и Европа са на едно ниво по отношение на неравенството - най-богатите притежават около 10% от националния доход. През 2017 г. в Европа най-богатите 1% държат 12% от националния доход, а в Америка същият елит е налапал 20%.", "date": "2018.06.01", "title": "Неравенството в САЩ достигна опасно ниво заради \"жестоките\" мерки на Тръмп"}
{"url": "https://news.bg/crime/shofyorat-ubil-mlado-semeystvo-ne-pomnel-nishto-no-bi-dal-zhivota-si-za-da-gi-varne.html", "text": "28-годишният украинец Станислав Пислар, който преди дни уби млад мъж и бременната му жена на магистрала \"Тракия\", обяви в съдебната зала, плачейки, че не помнел какво се е случило и че ако можел, би дал живота си, за да върне този на убитите.Днес Пловдивският окръжен съд реши да го остави за постоянно в ареста, тъй като според съдиите има опасност украинецът да се укрие, защото познава границите добре.Преди три дни шофьорът премина в лентата за насрещно движение и се вряза челно в идваща кола. Според прокуратурата младият шофьор не е забелязал навреме, че на магистралата се извършва ремонт. Първо се е блъснал в количка със знаци, а след това е кривнал в насрещната лента.Адвокатът на шофьора заяви, че мъжът има апартамент под наем в Пловдив, тъй като често пътува и поиска по-лека мярка, но съдът не прие тези аргументи.\"Не, няма заспиване. Той не е спазил пътната сигнализация за ремонт и навлиза вътре. Преминава през мантинелата и така се стига до катастрофата\", обясни Димитър Махмудиев, прокурор в Окръжната прокуратура, цитиран от Нова телевизия.\"Знаците са поставени неправилно. Не може на 30 метра преди ремонта да бъдат поставени знаците, виждате какво се случва по пътищата\", заяви от своя страна адвокат Даниела Витанова.Днешното решение на съда не е окончателно и украинският шофьор ще обжалва.", "date": "2018.06.01", "title": "Шофьорът, убил младо семейство, не помнел нищо, но би дал живота си, за да ги върне "}
{"url": "https://news.bg/politics/korneliya-ninova-nadahva-smelite-hora-v-galiche-opalchili-se-na-mutrite.html", "text": "Председателят на БСП Корнелия Нинова поздрави всички хора в село Галиче, които са имали смелостта да се опълчат на мутрите, като им даде гаранции, че БСП няма да допусне местните хора да бъдат малтретирани. \"Галиче е едно малко село, но е ярък символ на мутренското управление на държавата. Дойдох при вас и след изборите, за да ви дам гаранции, че няма да допуснем Ценко Чоков от затвора или приближените му от ГЕРБ да ви заплашват и малтретират. При най-малкия знак за това, моля, веднага се обадете\", призова тя местните хора.\"Изборите тук бяха подменени и фалшифицирани. Пуснали сме сигнали до главния прокурор, обжалваме ги в съда, информирахме европейските институции и неправителствени организации. Защото тук не става въпрос само за Галиче, нито за БСП или ГЕРБ, тук става дума за свободата. Свобода да имаш различно мнение и да го изразяваш спокойно. Вие не сте роби на никого. Вие сте свободни хора\", изтъкна Корнелия Нинова.", "date": "2018.06.01", "title": "Корнелия Нинова надъхва смелите хора в Галиче, опълчили се на мутрите "}
{"url": "https://news.bg/crime/spetsotdel-v-dans-brani-strategicheskite-obekti-ot-kiberataki.html", "text": "Кабинетът предлага Закон за киберсигурността, който да защитава стратегическите обекти от хакерски атаки.За целта в Държавна агенция \"Национална сигурност\" се създава Център за мониторинг и реакция на инциденти със значително увреждащо въздействие върху мрежовата и информационната сигурност на стратегическите обекти и дейности, от значение за националната сигурност и класифицираните мрежи.Центърът ще изпълнява мониторинг на инциденти в мрежовата и информационната сигурност на стратегическите обекти и дейности, от значение за националната сигурност.Към него ще се подават ранни предупреждения, сигнали за тревога, съобщения и разпространяване на информация за инциденти и рискове сред стратегическите обекти и дейности, които са от значение за националната сигурност. Центърът ще изготвя методическо съдействие при киберинциденти и ще осигурява динамичен анализ на рисковете и инцидентите и информация за текущата ситуация.Предвижда се центърът в ДАНС да поддържа готовност за координирана съвместна реакция в рамките на националната координационно-организационна мрежа за киберсигурност при инциденти в мрежовата и информационната сигурност на стратегическите обекти, които са от значение за националната сигурност.Министърът на вътрешните работи провежда държавната политика в областта на противодействието на киберпрестъпността, пише в проекта.Според документа, органите на Министерството на вътрешните работи извършват дейности по разследване и оперативно-издирвателна дейност за противодействие на киберпрестъпността и произтичащите от нея заплахи за националната сигурност и за опазване на обществения ред.Пак в МВР трябва да поддържат и развиват способности за киберпревенция и защита, реакция, разследване и адекватно правоприлагане при киберпрестъпления.Силовото ведомство ще усъвършенства организационната база и способностите на органите за разкриване и разследване на престъпни дейности в киберпространството и установяваването на ефективно взаимодействие с всички заинтересовани страни (публични и частни) от Националната система за киберсигурност. Към МС ще има и съвет по киберсигурност.", "date": "2018.06.01", "title": "Спецотдел в ДАНС брани стратегическите обекти от кибератаки"}
{"url": "https://news.bg/crime/chetirima-otivat-na-sad-za-smartta-na-zasmukanoto-ot-traba-germanche-v-zlatni-pyasatsi.html", "text": "Прокуратурата във Варна даде на съд четирима мъже за засмуканото от тръба в хотел \"Берлин\" германче.Обвинението на четиримата е за това, че са причинили смъртта на 13-годишно германско дете. Прокуратурата ги обвини в причиняване на смърт по незнание или немарливо изпълнение на занятие или на друга правно регламентирана дейност.Припомняме, на 11 юли 2011 г. охранителят на хотел \"Берлин\" в курорта \"Златни пясъци\" забелязал руска туристка, която се опитвала да привлече внимание, за да бъде оказана спешна помощ на лежащо на дъното на басейна дете.Спасителят скочил във водата и опитал да извади момиченцето, но не успял, защото тялото на детето било засмукано от подовия сифон на дъното на басейна.Едва след като помпите били изключени, момиченцето било отделено от сифона.Около 22,30 часа на същата дата германчето починало в болница. Пострадалото момиченце е било на почивка с баща си в хотел \"Берлин\" в \"Златни пясъци\".Сред обвиняемите по делото са ръководителя на отдел на упълномощен представител на дружеството - изпълнител на комплексното строителство в частта \"Басейни\" на хотела, представител на строителния надзор. Третият подсъдим е проектантът в част \"Технологична\" - неговото местоживеене не е известно и производството ще се гледа задочно.Именно заради него делото бе забавено, тъй като мъжът беше издирван продължително време.Четвъртият предаден на съд е спасителят на басейна на хотел \"Берлин\". Той обаче направил всичко, което зависи от него за спасяването на пострадалото дете.Делото срещу четиримата мъже е насрочено за разглеждане на 21 юни тази година във Варненския окръжен съд.", "date": "2018.06.01", "title": "Четирима отиват на съд за смъртта на засмуканото от тръба германче в \"Златни пясъци\""}
{"url": "https://news.bg/economics/aikb-prognozira-rast-na-ikonomikata-ot-4-2-tazi-godina.html", "text": "Асоциацията на индустриалния капитал в България (АИКБ) прогнозира ръст на икономиката от 4,2% до края на годината. Това обяви председателят й Васил Велев по време на организирания от асоциацията форум на тема: \"Услугите от общ интерес - двигател на устойчивото развитие и растежа в Европа\".Велев отчете, че през първите три месеца ръстът на икономиката у нас е 3,5%. Той заяви, че икономиката ни се развива с 50% по-бързо от европейската. Но фактът, че страни като Латвия отчитат ръст от 5,2%, а Полша - 4,9%, показва, че в България има реформи, които все още трябва да бъдат направени.\"България изпълнява устойчиво всички числови критерии за влизане в еврозоната. Бизнесът в България е убеден, че влизането на България в еврозоната, би я укрепило\", коментира Велев. Той бе категоричен, че бизнесът стои зад намерението на правителството за . Сред целите, които се припознават от бизнеса са и членството в Шенген и Организацията за икономическо сътрудничество и развитие.Велев бе категоричен, че освен европейски социален стълб трябва да има и предприемачески такъв, защото социалните блага се създават, те не се дават даром.На форума министър Лиляна Павлова посочи, че остават 30 дни до края на нашето председателство. Тя изтъкна, че 2018 г. е последната цяла законодателна година преди изборите за нов Европейски парламент през 2019 г.Относно европейската многогодишна финансова рамка Павлова коментира, че тя включва три основни направления - запазване на добрия баланс между кохезионна политика, обща селскостопанска политика и недопускането противопоставянето им на новите предизвикателства. Новите предизвикателства са свързани със сигурността, миграцията или дигиталната икономика.Второто направление е излизането на Великобритания и третото е свързано с конкурентноспособността на Европа. Лиляна Павлова коментира още, че отказът на Тръмп относно митата върху стоманата и алуминия изисква спешни мерки на общоевропейско ниво.Дигитална Европа и дигиталните умения са въпрос на бързи действия, особено предвид факта, че до 2020 г. девет от десет работни места ще изискват такива умения. \"Тук успяваме да постигнем сериозен напредък върху част от законодателството\", коментира тя и визира регламентите за защита правата на потребителите и личните данни.Павлова отчете и българския принос за свързаността на Западните Балкани като част от политиката за сигурност и стабилност в Европа.", "date": "2018.06.01", "title": "АИКБ прогнозира ръст на икономиката от 4,2% тази година"}
{"url": "https://news.bg/int-politics/al-kayda-se-zabi-na-sauditska-arabiya-zamenila-dzhamiite-s-kinosaloni.html", "text": "Терористичната групировка \"Ал Кайда на Арабския полуостров\" предупреди реформаторски настроения престолонаследник на Саудитска Арабия Мохамед бин Салман във връзка с неговите \"греховни проекти\". Това стана в бюлетин на терористите, публикуван днес, съобщава \"Франс прес\".Принц Мохамед предприе редица промени в политиката в ултраконсервативната Саудитска Арабия, включително възстановяване на кината и разрешаването на жените да шофират.\"Новата епоха на Бин Салман замени джамиите с киносалони\", изтъква базираната в Йемен терористична групировка в бюлетина си.Той \"замества книги, които принадлежат на имамите... с абсурдите на атеистите и секуларистите от изтока и запада и отвори широко вратата за корупция и морална деградация\", подчертават екстремистите.Сунитската терористична групировка \"Ал Кайда на Арабския полуостров\" процъфтя в контекста на сложна война в Йемен, където Саудитска Арабия оглавява военна коалиция, сражаваща се с шиитските бунтовници хуси.В своето изявление \"Ал Кайда на Арабския полуостров\" критикуват остро турнир на Световната федерация по кеч в саудитски крайбрежен град Джеда, близо до най-свещените места на исляма в Мека.\"(Чуждестранните) неверници борци си показаха разголените тела и повечето от тях носеха кръстове, пред смесена публика от млади мюсюлмани мъже и жени\", клеймят терористите.\"Корумпиращите не се спряха до това, защото всяка вечер се обявяват музикални концерти, както и филми и циркови шоута\", изтъкват \"Ал Кайда\".\"Ал Кайда на Арабския полуостров\" е целта на дългогодишната кампания на САЩ, които я смятат за най-опасния клон на екстремистката групировка.В конфликта в Йемен загинаха около 10 хил. души, десетки хиляди бяха ранени, а милиони гладуват.ООН нарече положението в Йемен най-тежката хуманитарна криза в света.Саудитска Арабия и нейните съюзници се намесиха във войната между бойците хуси и правителството на живеещия в изгнание президент Абедрабо Мансур Хади през 2015 г.Бунтовниците хуси, свързани с Иран, също бяха разкритикувани, защото са пренебрегнали защитата на цивилното население и са се насочили към медиите и малцинствата.Бунтовниците контролират столицата Сана от 2014 г.", "date": "2018.06.01", "title": "\"Ал Кайда\" се зъби на Саудитска Арабия, заменила джамиите с киносалони"}
{"url": "https://news.bg/tourism/turtsiya-ni-kradyala-ruskite-turisti-s-agresivna-tsenova-politika.html", "text": "Руските туристи са сред топ пет за миналата година сред нациите, посетили нашите курорти. Това стана ясно от коментара на министъра на туризма Николина Ангелкова в кулоарите на НС  .Страната ни оставала предпочитана дестинация за руските туристи. 2019 ще бъде обявена за година на Русия в туризма. Това, според Ангелкова, е важно политическо послание.В Москва разговорите били полезни. 559 000 руски туристи са посетили страната ни през цялата минала година. Лек спад от около 3% се наблюдава към момента от руски туристи. Причина е агресивната ценова политика на Турция.По темата за преименуване на местности, Николина Ангелкова смята, че трябва да се види как една такава инициатива ще се отрази на даден сектор. При смяна на име ще е нужна повече реклама, за да се промотира дадено туристическо наименование.", "date": "2018.06.01", "title": "Турция ни \"крадяла\" руските туристи с агресивна ценова политика"}
{"url": "https://news.bg/world/dva-lava-dva-tigara-yaguar-i-mechka-izbyagaha-ot-zoologicheska-gradina-v-germaniya.html", "text": "Полицията в западния германски град Люнебах застреля мечка и издирва два лъва, два тигъра и ягуар, избягали от клетките си в зоологическа градина в Западна Германия, информират АФП и други медии.Властите са застреляли мечка, която също е успяла да избяга.Жителите на града са посъветвани да си останат по домовете до разрешаване на ситуацията.Полицията съобщи пред АП, че все още се вярва, че всички избягали животни са в района на частната градина \"Айфел\".Германска медия информира, че животните са успели да избягат след буря и наводнение през нощта.По-късно животните са заловени. Зоологическата градина, открита през 1965 г., когато е имало само кучета, магарета и глигани, е дом на близо 400 животни. Всяка година е посещавана от 70 000 души.", "date": "2018.06.01", "title": "Два лъва, два тигъра, ягуар и мечка избягаха от зоологическа градина в Германия"}
{"url": "https://news.bg/regions/pozhar-otmeni-tarzhestvata-za-1-yuni-v-haskovo.html", "text": "Заради пожар бяха отменени всички тържества по повод 1 юни в Хасково. Огънят, разгорял се в къща обгази центъра на града и отмени празненството за Деня на детето, съобщи bTV.Огънят е тръгнал от стар телевизор на втория етаж в къща в центъра на града.Собственикът е изведен навреме от горящата сграда.В гасенето на огъня се включиха три екипа на пожарната, но липсата на изградени противопожарни кранове затрудни работата на екипите, които периодично оставаха без вода.", "date": "2018.06.01", "title": "Пожар отмени тържествата за 1 юни в Хасково"}
{"url": "https://news.bg/society/narastva-prodazhbata-na-marihuana-u-nas.html", "text": "По данни на Европейския съюз в България е удвоена продажбата на марихуана. Страната ни е №6 в ЕС по употреба на наркотика.В 60% от случаите редовната употреба води до шизофренизъм, а според Японския национален център пушенето на марихуана увеличава риска от глухота от 20 до 60%. Това обяви кметът на София Йорданка Фандъкова, която взе участие в дискусията \"Няма добра дрога\".Фандъкова поздрави всички присъстващи за днешния празник 1 юни. Според нея едни се страхуват, а други се интересуват от темата за наркотиците. По думите й е много важно да не се прибягва до употребата на наркотични вещества, но също така трябва да бъдем и много информирани, за да знаем какво да правим.В последните години употребата на наркотични вещества сред младите хора намалява, но за сметка на това навлиза така наречената дизайнерска дрога, отбеляза тя.Фандъкова изтъкна, че мерките, които трябва да се вземат, за да се предотврати употребата на дрога сред подрастващите, са в областта на социалните предизвикателства, училищната среда, семейната среда, намиране на алтернативи за дейности, както и спиране на дейността на наркопроизводителите.Друго, което трябва да се направи, според нея е, че трябва да се изгради и нагласа сред младите хора за водене на здравословен начин на живот. \"Нашата цел е как да направим, така че младите хора никога през живота си да не се докоснат до наркотични вещества\", констатира кметът на София.Тя призова да бъде подкрепена инициативата София - европейска столица на спорта.Ваня Колева, зам.-министър на младежта и спорта от своя страна също поздрави присъстващите за днешния празник и добави, че имаме нужда преди всичко от вяра, защото тази тема е актуална и трябва да се говори открито.Колева обясни, че основният приоритет на Министерство на младежта и спорта (ММС) е да се подобри качеството на живот на младежите, а също така да се изградят едни силни и отговорни личности.Тя изрази съжаление, че на подрастващите може да се покаже и грешният път в живота, ако бъдат подтикнати към употребата на наркотичните вещества. \"За да се противопоставим на тези явления от спортното ведомство разработихме Национална програма за насърчаване на младежките дейности\", каза още Колева.Тя за пореден път призова, че всички трябва да бъдем информирани за това до какво може да доведе употребата на наркотични вещества и до какво може да доведе това в бъдеще.", "date": "2018.06.01", "title": "Нараства продажбата на марихуана у нас"}
{"url": "https://news.bg/economics/proverkite-na-nap-namaliha-s-5-mlrd-lv-parite-po-kasite-na-firmite.html", "text": "След проверки на НАП в касите на фирмите има с близо 5 млрд. лв. по-малко. Контролната кампания на НАП се проведе спрямо компании, които бяха посочили във финансовите си отчети значителни суми в брой.Статистически данни сочат, че към края на 2017 г. наличните суми в брой са малко над 8 млрд. и 100 млн. лв. Година по-рано са отчетени над 13 млрд. лв.Поради тази причина през 2017 г. НАП проведе множество ревизии и проверки. Изпратени бяха и хиляди писма към дружества.Голяма част от компаниите нанесоха корекции във финансовите си резултати за миналата година. Други пък декларираха, че са изплатили дивиденти.Като главната причина за нереално високите касови наличности са лични разходи на собствениците и управителите на фирмите. За тях е не са представяни документи.Мерките на НАП водят до над 130 млн. лв. повече от данък върху дивидентите, като на компаниите е дадена възможност доброволно да коригират данъчните си декларации, без да им бъдат възлагани проверки.Мониторингът на финансовите отчети на дружествата ще продължи, информират от НАП. Приходната агенция е формирала списък с над 13500 компании с декларирани над 100 000 лв. в каса. Общата сума от декларираните пари е 4,3 млрд лв. към края на 2017 г", "date": "2018.06.01", "title": "Проверките на НАП намалиха с 5 млрд. лв парите по касите на фирмите"}
{"url": "https://news.bg/int-politics/rusiya-dala-na-izrael-zelena-svetlina-da-udrya-tseli-na-iran-v-siriya.html", "text": "Израел и Русия са постигнали споразумение, гарантиращо на израелските бойни самолети \"зелена светлина\" да удрят позиции на Иран в Сирия, както и за изтеглянето на подкрепяните от Иран войски от границата на Сирия с Израел, съобщават израелски медии, позоваващи се на арабски ежедневник.Според изданието съгласно споразумението иранските сили ще напуснат южната част на Сирия, като същевременно ще позволи на Израел да удря позиции на Иран дълбоко в страната. Уточнява се, че Израел се е съгласил да не напада цели на сирийския режим.Договореното споразумение идва след като израелският военен министър Авигдор Либерман се срещна с руския си колега Сергей Шойгу в Москва вчера за разговори, чийто фокус беше Сирия.Либерман благодари на Русия за \"разбирането\" на тревогите относно сигурността на Израел, но нито Тел Авив, нито Москва публично признаха каквото и да е споразумение между страните относно военното присъствие на Иран в Сирия.", "date": "2018.06.01", "title": "Русия дала на Израел зелена светлина да удря цели на Иран в Сирия"}
{"url": "https://news.bg/world/kremal-putin-mozhe-da-se-sreshtne-s-kim-chen-un.html", "text": "Може да се състои среща между президента на Русия Владимир Путин и лидера на КНДР Ким Чен-ун, ако бъде постигната договореност. Това потвърди говорителят на Кремъл Дмитрий Песков, цитиран от ТАСС.Песков коментира информация на севернокорейска медия, че има договореност срещата да се проведе още тази година.\"Да, действително, такава среща може да се състои, ако условията и времето бъдат съгласувани по дипломатическите канали\", каза Песков.На въпрос дали се обсъжда вариант срещата да се състои в Пекин, представителят на Кремъл отговори, че конкретно не се обсъжда този вариант.Според KCNA КНДР и Русия са се договорили да се проведе среща на високо ниво тази година. Договореностите са постигнати по време на състоялите се на 31 май разговори между Ким Чен-ун и руския външен министър Сергей Лавров в Пхенян.", "date": "2018.06.01", "title": "Кремъл: Путин може да се срещне с Ким Чен-ун"}
{"url": "https://news.bg/politics/demokratichna-balgariya-iska-stranata-nezabavno-v-bankoviya-sayuz.html", "text": "\"Демократична България\" призовава правителството за незабавни мерки и кандидатстване в Банковия съюз. \"Изключителен шанс за нас самите - за да осигурим независим и по-качествен надзор върху банковата ни система и по-ефективно разрешаване на възможни кризисни ситуации\", смятат от обединението.Те обясняват, че след фалита на КТБ през 2014 година, всички парламентарни партии, включително сега управляващите, заявяват при Президента, че приемането на България в Банковия съюз, е приоритет. Силно се притесняват, че този приоритет е подменен, за да се обслужват интереси на влиятелни кръгове.Правителството рискува да изпрати България в последния коловоз на ЕС и да извади страната от свободния свят, с всички последствия от това. \"Не можем да позволим правителството и БНБ да провалят цялата държава, заради лични интереси\", коментират те.\"Демократична България\" вярва, че възможно най-бързото присъединяване на България към Банковия съюз, е в интерес на българските граждани и фирми.Това членство ще осигури по-евтин достъп до кредити и капитал, както и по-големи от днешните възможности за интегриране в общото стопанско пространство на Европейския съюз и оттам по-бързо от сегашното сближаване в стандарта на живот, смятат те.От обединението обясняват, че като приоритет за българските граждани, възможно най-бързото присъединяване на България към Банковия съюз няма никаква връзка с присъединяването към еврозоната, която е друг ключов приоритет за страната. И двата приоритета са изключително важни. По отношение и на двата важи принципът, че колкото по-скоро се осъществят, толкова по-добре за българите.Те допълват, че се възприема напълно ненужната риторика, обясняваща как единият от тези приоритети трябва да изчака изпълнението на другия, по напълно неясни и нямащи връзка с интереса на българските граждани причини. Те виждат в това част от кампания по подмяна на този интерес и от опитите по-нататъшното интегриране на България в сърцевината на Европейския съюз - Еврозоната и Банковия съюз - да бъде дерайлирано.В \"Демократична България\" са убедени, че бързата интеграция на България в Банковия съюз не съдържа сериозни дългосрочни рискове за българските граждани и фирми.  Те призовава всички партии да настояват за влизането на България в Банковия съюз и да заявят ясна позиция по този ключов за страната въпрос.", "date": "2018.06.01", "title": "Демократична България иска страната незабавно в банковия съюз"}
{"url": "https://news.bg/world/ispaniya-odobri-novoto-pravitelstvo-na-kataluniya.html", "text": "Испания даде зелена светлина на новото правителство на Каталуния, в което не влизат арестувани или живеещи в изгнание бивши политици, съобщава АФП.Така се открива пътят за Мадрид да прекрати прякото управление над региона.През миналия месец централните власти признаха властта на новоизбрания каталунски лидер Ким Тора, но отказаха да одобрят номинираните от него министри, защото срещу четирима от тях са повдигнати обвинения във връзка с неуспешния опит за отделяне на Каталуния от Испания. Тогава Мадрид нарече номинациите \"нова провокация\".Но по-рано тази седмица Тора представи нова администрация, в която не влизат спорни министри.В момента Каталуния е под прякото управление на Мадрид, след като се опита да обяви независимост от Испания през октомври 2017 г.Мадрид даде зелена светлина преди централното правителство на премиера Мариано Рахой да бъде свалено с вот на недоверие в парламента.", "date": "2018.06.01", "title": "Испания одобри новото правителство на Каталуния"}
{"url": "https://news.bg/world/prokuraturata-v-germaniya-poiska-puchdemon-da-bade-zadarzhan-i-ekstradiran-v-ispaniya.html", "text": "Федералната прокуратура на Германия поиска задържане и екстрадиране на бившия лидер на Каталуния Карлес Пучдемон в Испания, съобщават АП и АФП.Прокуратурата в Испания иска да съди Пучдемон за бунт и корупция.\"\", се казва в съобщение на прокуратурата, защитавайки спорните обвинения в бунт.През октомври Пучдемон беше задържан в Германия с Европейска заповед за арест на Испания за ролята си в опита на Каталуния да обяви независимост през октомври 2017 г. Съд в Северна Германия позволи на Пучдемон да излезе под гаранция малко след задържането му на 25 март.Но сега германската прокуратура поиска повторното му задържане до решението на съда дали да бъде екстрадиран.Държавното обвинение в Шлезвиг отбеляза в съобщение, че вярват, че Пучдемон може да се укрие, докато процесът тече.", "date": "2018.06.01", "title": "Прокуратурата в Германия поиска Пучдемон да бъде задържан и екстрадиран в Испания"}
{"url": "https://news.bg/crime/osadiha-retsidivist-na-2-godini-zatvor-za-krazhba.html", "text": "Съдът в Бургас осъди мъж на две години затвор за кражба в хотел. Мирослав. Д. извършил престъплението в условия на тежък рецидив.Той е осъден, че на 28 юли 2017 г. в морския град е откраднал 900 евро, румънски леи на стойност 786 лв. и портмоне от румънка, толкова взел и от съпруга й.Общо Мирослав откраднал 5205 лв от румънското семейство.Мирослав влязъл в хотелската стая на пострадалото семейство. Вратата не била заключена. Парите се намирали в чанта оставена на леглото, на което пострадалите спели. Българинът задигнал вещите докато туристите спели.Няколко дни по-късно полицията го задържала.Мирослав многократно е осъждан за престъпления срещу собствеността.Той трябва да изтърпи наказанието си при първоначален \"строг\" режим в затвор.", "date": "2018.06.01", "title": "Осъдиха рецидивист на 2 години затвор за кражба"}
{"url": "https://news.bg/world/kray-na-politicheskata-kriza-v-italiya-populistite-poemat-upravlenieto.html", "text": "В Италия сложиха край на продължилата близо три месеца политическа криза. Популистко правителство встъпва в длъжност, пише \"Гардиън\".Популистите от Движение \"5 звезди\" и \"Лига\" успешно сформираха кабинет, след като президентът Серджо Матарела се съгласи на предложените кандидати за министри.В съвместно съобщение на двете парти се обявява, че Джузепе Конте, който е разглеждан като противоречив избор, ще оглавява новото правителство. Относително неизвестният професор по право се срещна с Матарела в четвъртък вечерта, за да представи списъка с министрите си, който в крайна сметка беше приет от държавния глава.\"Всички условия за политическо правителство на \"Лига\" и \"5 звезди\" са изпълнени\", обявиха в съвместно съобщение двамата лидери съответно Матео Салвини и Луиджи ди Майо след дни на преговори в Рим.Сделката най-малко временно ще донесе спокойствие след седмиците на политическа криза. Но в Брюксел все още се питат, както и инвеститорите по света, дали надигането на популизма в Италия и сриването на традиционните партии не представлява основна заплаха за бъдещето на еврозоната.Формирането на ново правителство най-малко временно ще успокои Брюксел, тъй като за момента изгледите за предсрочни избори през лятото изчезват.Салвини ще поеме поста на вътрешен министър. По време на предизборната кампания той обеща масова депортация на имигранти и изграждане на центрове за задържане в страната.Ди Майо ще стане министър на труда и индустрията. Очакват се големи промени в областта на трудовия пазар и околната среда, тъй като \"5 звезди\" е против голяма индустрия.Джовани Триа, малко известен професор по икономика, е номиниран за финансов министър. Въпреки че критикува ЕС, той не е разглеждан като поддръжник на напускането на еврозоната.Новото правителство се очаква да бъде с много по-антагонистична позиция към Брюксел в сравнение с предишното, водено от Демократическата партия.", "date": "2018.06.01", "title": "Край на политическата криза в Италия, популистите поемат управлението"}
{"url": "https://news.bg/world/mariano-rahoy-padna-ot-vlast-sotsialistite-poemat-upravlenieto-v-ispaniya.html", "text": "Испанският премиер Мариано Рахой падна от власт, съобщават световни агенции.Пред парламента премиерът на Испания Мариано Рахой обяви, че лидерът на социалистите Педро Санчес ще е новият министър-председател на страната.Рахой заяви по време на втория ден на разисквания в законодателния орган преди вота на недоверие, че е било чест за него да служи като министър-председател. Той съобщи, че Санчес ще го наследи на поста премиер.\"Педро Санчес ще е премиер на правителството и аз искам първи да го поздравя\", обяви Рахой пред парламента.Санчес от своя страна заяви, че \"днес демокрацията спечели\".Социалистите внесоха предложение за вот на недоверие, след като миналата седмица съд осъди дузина хора на затвор за корупция, които са свързани с управляващата консервативна Народна партия.Предложението на Санчес се очаква да бъде подкрепено от 180 депутати в 350-местния парламент при необходими за абсолютно мнозинство 176.Осем партии подкрепят предложението на Санчес, а зад Рахой са четири партии, които събират общо недостатъчните 169 места.Малко по-късно парламентът официално свали Рахой, след като 180 депутати подкрепиха вота на недоверие.Според конституцията на страната Санчес поема премиерския пост.Рахой управлява Испания от 2011 г. Той изведе страната от една от най-големите икономически кризи в историята на Испания. През миналия юли Рахой стана първият действащ премиер на Испания, който свидетелства на съдебен процес.46-годишният Санчес обеща да организира предсрочни избори, но подчерта, че през следващите месеци неговото правителство на малцинството ще се съсредоточи върху социални и образователни реформи преди Испания да отиде на избори.Според експерти Санчес трудно ще прокара политиките си, тъй като социалистите имат едва 84 места в 350-местната камара.", "date": "2018.06.01", "title": "Мариано Рахой падна от власт, социалистите поемат управлението в Испания"}
{"url": "https://news.bg/world/10-detsa-sa-s-izgaryaniya-v-mol-v-irkutsk.html", "text": "10 деца пострадаха в Иркутск при пожар в търговско-развлекателен център в комплекса \"Комсомол\", съобщи РИА Новости, позовавайки се на Министерството на здравеопазването.Инцидентът е станал по време на практическо занимание \"детска лаборатория\" на третия етаж на търговския център. Възпламенила се е спиртна течност.Всички пострадали са с обгаряния. Състоянието им е средна и лека степен на изгаряне.От търговския център са евакуирани хиляда и петстотин души. Огънят вече е ликвидиран.Припомняме, при пожар на 25 март 2018 г. изгоряха 64 души, сред които много деца в Търговския център \"Зимна череша\" в руския град Кемерово.По-късно стана ясно, че молът в Кемерово е построен незаконно. Следователите са арестували областния началник на инспекцията по строителен надзор Танзилия Комкова. Тя е заподозряна в злоупотреба с пълномощия.", "date": "2018.06.01", "title": "10 деца са с изгаряния в мол в Иркутск"}
{"url": "https://news.bg/world/vodata-v-bosilegrad-e-zarazena.html", "text": "От министерство на външните работи предупреждават българските граждани в Сърбия, които се намират в Босилеград и село Райчиловци да не консумират чешмяна вода.Водата в обществените чешми и водопровода на двете населени места в Сърбия, е бактериологично и химически заразена и не е годна за пиене.Тя може да се използва само за технически нужди.Генералното консулство на България в Ниш е получило официална информация от Института за обществено здраве в град Враня.Проверка на водата и на други места в този район показва, че засега замърсяване е открито само в Босилеград и село Райчиловци.", "date": "2018.06.01", "title": "Водата в Босилеград е заразена"}
{"url": "https://news.bg/world/sasht-othvarliha-priziva-na-asad-da-se-izteglyat-ot-siriya.html", "text": "САЩ отхвърлиха призова на президента на Сирия Башар Асад американските въоръжени сили да напуснат арабската държава, съобщават световни агенции.Генерал-лейтенант Кенет Маккензи, директор на Обединения щаб на армията на САЩ, описа искането на Асад като \"лоша политика\".\"Ние сме там. Нищо не се е променило. Поддържането на тези зони за деескалация е важно и ние ще приемем много сериозно всички действия, които имат за цел да променят това\", каза той на брифинг. Генералът също предупреди всички \"заинтересовани страни\" в Сирия да не атакуват американските сили или коалиционните им партньори.Вчера в интервю за RT Асад обяви, че правителството му е подготвено да започне мирни преговори с подкрепяните от САЩ сили, предимно кюрдите, но добави, че все още има военно решение на масата, ако Вашингтон продължи да поддържа Сирийските демократични сили.", "date": "2018.06.01", "title": "САЩ отхвърлиха призива на Асад да се изтеглят от Сирия"}
{"url": "https://news.bg/crime/v-blagoevgrad-osadiha-svodnik-i-dvama-politsai-za-trafik-na-zheni.html", "text": "По обвинителен акт на Районна прокуратура - Благоевград съдът е признал за виновни Мартин Филипов-Дебелия за трафик на хора с цел сексуална експлоатация и склоняване към проституция, Петър Кънев за осуетяване на наказателно преследване спрямо криминално проявено лице и Стефан Филипов, за лично укривателство и разкриване на служебна тайна. Тримата са арестувани на 1 юни 2016 г. по време на специализирана акция за трафик на жени и сводничество в Благоевград, а на 30 януари 2017 г. е внесен обвинителен акт по делото. М.Филипов е осъден на 12 години \"лишаване от свобода\", Кънев - 1 година \"лишаване от свобода\" с тригодишен изпитателен срок и С.Филипов - 2 години \"лишаване от свобода\" с петгодишен изпитателен срок.М.Филипов е криминално проявен, осъждан множество пъти за престъпления от общ характер, бил е в затвор както в България, така и във Франция като лидер на организирана престъпна група за трафик на жени с цел сексуална експлоатация.Другият подсъдим - Кънев, изпълнявал длъжността разузнавач в сектор \"Борба с организирана престъпност\" Благоевград ГДБОП София, а подсъдимият С.Филипов, също служител в системата на МВР, бил на длъжност полицейски инспектор в сектор \"Охранителна полиция\" към РУП Благоевград.Присъдата може да бъде обжалвана и протестирана пред Окръжен съд - Благоевград.През септември 2015 г. свидетелката С. Г. се свързала със С.Филипов, в качеството му на полицейски служител, с молба за съдействие за регистриране и разкриване на престъпление, извършено спрямо нея от М.Филипов. По време на срещата жената предоставила написана от нея жалба, медицинско удостоверение за телесни наранявания и снимки. Причина за агресивното отношение, свидетелката обяснила с нейния отказ да осъществи полов акт с М.Филипов.Вместо да изпълни задълженията си по служба и да предприеме действия по отработване на сигнала, той не само, че не го е регистрирал, а скрил предоставените му от пострадалата жена документи. Не след дълго той отново се срещнал с нея и започнал да я убеждава да оттегли жалбата си (която впрочем не била дори регистрирана), тъй като по негови думи въпросното лице \"има много пари, ще си хване адвокат от София, ще си оправи нещата и ще я съсипе\". С.Г. осъзнала, че няма да получи дължимото й отношение и защита като пострадало лице и че М.Филипов е покровителстван от полицейския инспектор.През следващите месеци М.Филипов набирал и настанявал в квартира и в хотелски комплекс в Благоевград жени, с цел проституция. За целта той прилагал различни похвати - от психическо въздействие до физическо насилие, отправяне на заплахи, закани за саморазправа, мотивиране и обещаване на облаги, демонстрация на близост и закрила от страна на полицейски служители.Сводникът експлоатирал пострадалите жени, поддържал и плащал обяви за предоставените от тях сексуални услуги, осигурявал им клиенти, изцяло ги контролирал. Той принуждавал жените да работят за него денонощно, като следвало да му дават половината от заработеното. Имало случаи на бягство на няколко момичета, но всеки път те били намирани и насилствено връщани да проституират.Към април 2016 г. в 01 РУП Благоевград срещу М.Филипов постъпили жалби от жени за склоняване от него да проституират и отправяне на закани и заплахи. Пострадалите поискали намеса и защита от страна на полицията.С.Филипов разбрал за депозираните жалби и направил ксерокопия на документи, свързани с тях. Той се срещнал с М.Филипов и не само го информирал подробно за подадените срещу него жалби, но и му предоставил копията с уговорка, след като се запознае със съдържанието им да ги изгори. Сводникът поискал от С.Филипов да използва служебното си положение, за да не се образува наказателно производство срещу него, като обещал да го \"почерпи\". На няколко пъти през периода полицейският инспектор ползвал безплатно сексуални услуги от жена, проституираща за М.Филипов.През март 2016 г. М.Филипов заплашил със саморазправа друга пострадала от него жена - Т.Т. Той й заявил, че знае за подадената от нея жалба, като й показал копие на документа. Подсъдимият настоял да я оттегли, като убедил пострадалата, че има сериозни и близки контакти в полицията, поради което срещу него няма да се образува наказателно производство.М.Филипов срещнал пострадалата със С.Филипов, като полицаят знаел, че момичето е склонявано насилствено да проституира. В нарушение на службата, във вреда на МВР и на пострадалата от престъпление, той собственоръчно написал на носения от него бял лист текста на молба за оттегляне на жалбата, която тя трябвало да препише и да внесе в деловодството на 01 РУП - Благоевград.При тази среща между криминално проявения мъж и полицейския служител безпомощната жена се убедила, че незаконната дейност на сводника се протежирала от МВР, поради което изпълнила дадените й указания. Докато била в деловодството, жената била видимо притеснена, което е забелязано от инспектор в полицейското управление. Той се поинтересувал за причината, поради която тя оттегля жалбата си. Въпреки, че първоначално жената се притеснявала да сподели истината, в хода на разговора тя му разказала всичко.Случаят е докладван на Началника на 01 РУП Благоевград. С оглед данните за престъпление по служба, била възложена дисциплинарна проверка, а впоследствие образувано наказателно производство.С.Филипов продължавал да нарушава полицейските си задължения като предупреждавал лица от криминалния контингент за проверки, срещал се с тях, в нарушение на закона съхранявал лични документи на граждани.След като М.Филипов получил призовка за явяване в РУП за даване на обяснения по случая, той се свързва с Петър Кънев за изясняване на причините, както и да го помоли да въздейства в качеството му на полицейски служител на Т. да оттегли подадената от нея жалба. В тази връзка е проведена среща, на която Кънев й обяснил, че М.Филипов трябва да бъде оставен на мира, защото \"малко бил лежал по затворите, та още ще се занимават с него\".Той също така извикал адвокат, който уверил жената, че за нея няма да има негативни последици, свързани с ангажиране на наказателна отговорност за лъжесвидетелстване.", "date": "2018.06.01", "title": "В Благоевград осъдиха сводник и двама полицаи за трафик на жени "}
{"url": "https://news.bg/regions/1-mln-lv-investira-chez-v-mrezhata-na-vidin.html", "text": "През настоящата година ЧЕЗ Разпределение България ще инвестира в мрежата на област Видин 1 млн. лв.Компанията стартира рехабилитация на електропровод от подстанция Кула до възлова станция Грамада, с което ще бъде повишена сигурността на електрозахранването на двете общини. Инвестицията е в размер на 80 000 лв.Дружеството планира да възстанови резервното захранване на гр. Белоградчик, с което ще се гарантира възможността за алтернативно доставяне на електроенергия при нужда.През настоящата година ЧЕЗ Разпределение ще предприеме и проектиране на възлова станция Димово с цел изграждане на телемеханика, което от своя страна ще доведе до намаляване на времето за локализиране и отстраняване на авариите по електропроводите.На среща с кметове на общини и техни представители от област Видин ръководството на ЧЕЗ представи реализираните инвестиционни проекти през 2017 г., както и плановете и приоритетите на компанията за 2018 г. ЧЕЗ провежда поредица от срещи с представители на местните власти в Западна България. Събитията са част от политиката на открита, активна и диалогична комуникация на компанията с местните власти на територията, която обслужва.През изминалата година на територията на община Видин ЧЕЗ Разпределение монтира автоматизирани съоръжения в трафопостове на стойност 30 хил. лв. Това дава възможност за много по-бърза реакция от страна на компанията при евентуални аварии и тяхното локализиране.Дружеството извърши и реконструкции на мрежи ниско напрежение във всички общини на територията на областта, в които инвестира 670 000 лв. С това се подобри качеството и сигурността на електрозахранването, като най-мащабни бяха реконструкциите в Белоградчик, Видин, Чупрене, Ружинци и Макреш. Компанията подмени трансформатори в общините Видин, Грамада, Димово за 93 000 лв. Подмяна на изолации на въздушни електропроводи 20 kV на стойност 409 хил. лв. беше извършена в общините Белоградчик, Грамада, Димово, Кула, Чупрене.Кражбите на електроенергия пряко се отразяват на качеството на електроенергията, доставяна до коректните потребители, затова през 2018 г. компанията предвижда и инвестиции с цел минимизиране на незаконните присъединявания в областта.", "date": "2018.06.01", "title": "1 млн. лв инвестира ЧЕЗ в мрежата на Видин"}
{"url": "https://news.bg/regions/remont-zatrudnyava-za-mesets-dvizhenieto-prez-gkpp-kulata-promahon.html", "text": "Преминаването през ГКПП Кулата - Промахон ще бъде затруднено около месец поради ремонтни дейности.От гръцка страна е затворено крайното дясно трасе на изход от България, за полагане на циментова настилка. Проверките на гранични екипи се извършват на 4 работни места, но поради изкопни работи в района на граничния мост, движението е изключително затруднено.За временна организация са поставени пътни знаци и конуси. По данни на гръцката полиция, ремонтът ще продължи около 1 месец.От ГДГП съветват гражданите да използват и другите гранични пунктове с Гърция през този период. Там трафикът е нормален.", "date": "2018.06.01", "title": "Ремонт затруднява за месец движението през ГКПП Кулата - Промахон"}
{"url": "https://news.bg/world/usd2-mlrd-na-godina-gubyat-meksiko-ot-mitata-na-sasht.html", "text": "Митата на САЩ върху стоманата ще струват на индустрията на Мексико 2 милиарда долара на година, обяви Мексиканската индустриална камара на производителите на стомана и желязо, цитирана от медии.В съобщението се подчертава, че мексиканският стоманен сектор ще изгуби 2 милиарда долара на година. Допълва се, че излишъкът на САЩ с Мексико през последните две години е 3,6 милиарда долара, което показва, че реципрочните мерки няма да помогнат на американската индустрия, а по-скоро ще й навредят.В четвъртък търговският министър на САЩ Уилбър Рос заяви, че от 1 юни се налагат мита върху вноса на стомана и алуминий от ЕС, Канада и Мексико.", "date": "2018.06.01", "title": "$2 млрд. на година губят Мексико от митата на САЩ"}
{"url": "https://news.bg/health/roditeli-na-detsa-s-uvrezhdaniya-izdignaha-palatkov-lager-pred-ns.html", "text": "Отново протестират родители на деца с увреждания. Те издигнаха палатков лагер пред сградата на парламента в Деня на детето. Мотото на палатковия протест е: \"Системата ни убива\".Соцлидерът Корнелия Нинова излезе за разговаря с тях. Ще внесем законодателни предложения за хората с увреждания, подчерта тя. БСП е готова да започне промяна в политиките и смяна на философията за хората с увреждания. Те нямат нужда само от финансова помощ, а от цялостна промяна в оценката на ТЕЛК-овете, коментира Нинова.В системата на ТЕЛК-овете е редно да се отдава значение не толкова на това колко процента не могат да работят хората с увреждания, а в какъв процент са работоспособни.Нинова поясни, че целта е тези хора да могат да намерят работа. Ние действаме по нашите предложения и вероятно ще ги внесем до края на тази сесия, заяви лидерът на БСП.Попитана за дарените от нея 600 лв. на деца сираци и дали си прави пиар за сметка на страданията на хората, Нинова подчерта, че си изпълнява обещанията. \"Няма значение дали е 1 юни или 1 декември. Обещанието трябва да се изпълнява\", каза соцводачът. Имам вътрешната убеденост, че политиците трябва да се лишим от много привилегии, които имаме, допълни лидерът на БСП.До 30 юни се очаква от Министерството на труда и социалната политика да представят концепция за закон социалните услуги.По-рано през деня майка на дете с увреждания заяви пред БНР: \"Всяко едно решение или обсъждане на проблемите бива спирано, бива протакано. Всичко това се случва с помощта на национално представените организации, които уж трябва да ни защитават, а реално ни се струва, че пречат\".Държавата субсидира национално представените организации с 4.5 милиона лева годишно, за да се издържат, поясни майката на дете с увреждания.\"Те, така да се каже, работят за държавата, тъй като тя им плаща. И понеже това национално представителство съществува над 20 години - сами виждате, че няма никакъв смисъл от тях. Ние не се припознаваме с тях, защото нищо до момента не е променено за хората\", категорична е Ина Маринова - майка на дете с увреждания.", "date": "2018.06.01", "title": "Родители на деца с увреждания издигнаха палатков лагер пред НС"}
{"url": "https://news.bg/politics/razgovorite-s-rusiya-nyama-da-sa-zad-garba-na-ek-uveri-goranov.html", "text": "\"Ако не успеем да убедим нашите европейски партньори, че това, което предлагаме, съответства на европейските правила, ще имаме проблем, затова няма да си позволим да водим тези дебати зад гърба на ЕК\". Това коментира пред журналисти финансовият министър Владислав Горанов, който бе част от делегацията на министър-председателя Бойко Борисов при срещата му с руския президент Владимир Путин. Припомняме, че по време на срещата стана ясно, че Русия иска да участва в рестарта на АЕЦ \"Белене\" и е възможно . Малко преди това излезе , с което тя наложи конкурентни цени в Източна и Централна Европа, като се очаква в момента правителството да стартира преговори и с \"Газпром\".Финансовият министър заяви, че подобен тип срещи се организират, постоянно на експертно ниво - между българското енергийно министерство, дружествата към него и руската страна. По думите му те не са толкова публични като тази между премира Борисов и президента Путин.Относно Американските централи, финансовият министър заяви, че не бива да се стига до плащане на неустойки. По думите му според анализ инвестициите в една от Американските централи е възвърната.Владислав Горанов участва във форум на тема: \"Услугите от общ интерес - двигател на устойчивото развитие и растежа в Европа\".Относно парите за кохезионна политика, министър Горанов коментира, че данните показват значително нарастване на кохезионния пакет за България. Той бе категоричен, че няма причина да променяме стратегията си до края на юни да внесем молба за членство в чакалнята на еврозоната.\"Работим върху пътна карта, скоро ще завършим този процес\", увери Горанов.", "date": "2018.06.01", "title": "Разговорите с Русия няма да са зад гърба на ЕК, увери Горанов"}
{"url": "https://news.bg/crime/proveryavat-posobiya-za-pluvane-za-detsa-za-da-e-bezopasno-lyatoto.html", "text": "Държавната агенция за метрологичен и технически надзор започва национална проверка. Кампанията \"Безопасно лято\" се провежда за пета поредна година.Акцентът на инспекциите ще бъде върху разпространяването на пояси и други помощните средства за обучение по плуване за деца. ДАМТН ще проверява за безопасност на продукта в търговската мрежа.Първоначално кампанията започва в големите градове и морските курорти.От ДАМТН информират, че по време на миналогодишната им кампания са били проверени нас 349 различни продукти. Близо 100 от тях не отговаряли на изискванията. Общо 73 акта са съставени за административни нарушения, а общата им стойност е 25 550 лв.Най-често липсвала СЕ маркировка, която показва, че продуктът е произведен съгласно утвърдените европейски стандарти. Други нарушения пък били свързани с липса на инструкции на български език, липса на декларация за съответствие, за продуктите, при които тя задължително трябва да ги придружава; липса на задължителните предупредителни текстове, свързани с безопасната употреба или без превода им на български език; липса на информация за наименование и адрес на отговорния икономическия оператор, което е важно, което позволява да се проследи произхода на продукта.", "date": "2018.06.01", "title": "Проверяват пособия за плуване за деца, за да е безопасно лятото"}
{"url": "https://news.bg/crime/s-1-27-promila-shofyor-smyatal-da-vozi-detsa-na-ekskurziya.html", "text": "С проверка хванаха пиян шофьор, смятал да вози деца на екскурзия. 48-годишният шофьор от Бургас пътувал от Стара Загора до Златоград с 1,27 промила, съобщават НоваТВ и БТВ.Шофьорът се готвел да вози децата на екскурзия от Златоград до Банско. При разпит е установено, че автобусът с бургаска регистрация е потеглил около 4 ч. тази сутрин от Стара Загора.Преди курса полицаи правят проверка и установяват наличието на алкохол, при тестовете, които се правят задължително преди потегляне на автобуси с деца. Туроператорът е изпратил друг шофьор и ученици от трети и четвърти клас децата са заминали. ", "date": "2018.06.01", "title": "С 1,27 промила шофьор смятал да вози деца на екскурзия"}
{"url": "https://news.bg/world/ostavka-na-glavniya-prokuror-sled-mnogohilyadni-protesti-v-gruziya.html", "text": "Хиляди протестиращи се събраха пред парламента на Грузия с искане оставката на правителството след обвинения, че главният прокурор политически е повлиял на съдебен процес за убийство, съобщават АФП и Радио \"Свободна Европа\".Главният прокурор Иракли Шотадзе подаде оставка след многохилядните протести в Тбилиси във връзка със съдебен случай, свързан с младежи, които са убили две момчета при сбиване през декември.Протестите започнаха вчера вечерта, след като съд в Тбилиси не осъди никого за убийството на едно от децата и постанови намаляване на обвиненията срещу участник в разпрата, чиито баща е работил в главната прокуратура.\"Напускам позицията си и се надявам правосъдието да възтържествува\", обяви Шотадзе.След оставката на прокурора няколко хиляди души се събраха пред старата сграда на парламента, където поискаха оставката на цялото правителство.През 2012 г. парламентът на Грузия беше преместен в град Кутаиси на около 240 километра северозападно от Тбилиси.Около 30 протестиращи прекараха нощта в палатки пред сградата на стария парламент, наблюдавани от полицията.Премиерът на Грузия Гиорги Квирикашвили отказва да подаде оставка, но нареди ново разследване на убийството.\"Винаги съм стоял и ще стоя зад хората\", каза той и добави, че се е срещнал с протестиращите и е разговарял с бащата на едно от убитите момчета.Премиерът допълни, че вътрешният министър ще води ново разследване, а парламентът ще сформира специална разследваща комисия.16-годишните Давит Саралидзе и Леван Дадунашвили бяха убити при бой между ученици от две различни училища. Други две момчета бяха изправени пред съда за убийството. Единият от тях е осъден за убийството на Дадунашвили, докато вторият ученик е осъден само в опит за убийство на Саралидзе.Но грузинците излязоха на протест, след като съдът оправда двамата заподозрени по едно от обвиненията - участие в убийство с други хора, както и намаляване на обвиненията срещу втория заподозрян, чиито баща според медии е политически обвързан.", "date": "2018.06.01", "title": "Оставка на главния прокурор след многохилядни протести в Грузия"}
{"url": "https://news.bg/int-politics/sasht-zagovoriha-za-nova-epoha-na-mir-prosperitet-i-sigurnost-sas-severna-koreya.html", "text": "Северна Корея е предложила провеждането на съвместни мероприятия за отбелязването на годишнината от първата среща на върха между двете Кореи, която се състоя през 2000 г. Това обяви служител на министерството на обединението на Южна Корея, цитиран от \"Йонхап\".Предложението идва на фона на продължаващите разговори между представители на Сеул и Пхенян, които започнаха тази сутрин местно време в пограничното село Панминчжон в Демилитаризираната зона.Петчленни делегации участват в преговорите между Северна и Южна Корея, водени съответно от министъра на обединението на Южна Корея Чо Мьонг-гьон и председателя на севернокорейския Комитет за мирно обединение Ри Сон-гуон.Представителите на двете страни са се разбрали да проведат военен диалог на ниво генерали, насрочен за 14 юни. Двете страни също така са се договорили да отворят бюро за връзка и да създадат друга комуникационна линия, колкото е възможно по-скоро.Също така е било договорено заседание на Червения кръст за 22 юни, за да се разреши дългогодишния проблем с разделените семейства след разделянето на Корея на северна и южна част през 1940-те години.По-рано вождът на Северна Корея Ким Чен-ун изтъкна, че е ангажиран с ядреното разоръжаване на Корейския полуостров и изрази надежда за разрешаване на въпроса на етапи.Ким направи изявлението си по време на вчерашната среща с руския външен министър Сергей Лавров, който отбеляза по-рано, че Северна Корея напълно ще се откаже от ядрените оръжия, когато наложените международни санкции бъдат напълно премахнати.Лавров също така подчерта, че Москва е \"заинтересована от мира, стабилността и просперитета на Корейския полуостров\" и е готова да допринесе за прилагането на декларацията от Панминчжон, подписана от южнокорейския президент Мун Дже-ин и севернокорейския вожд Ким Чен-ун на 27 април.От своя страна държавният секретар на САЩ Майк Помпео заяви, че предложената среща на върха между Северна и Южна Корея предлага историческо отваряне за американския президент Доналд Тръмп и вожда Ким Чен-ун, които смело да водят САЩ и Северна Корея в нова епоха на мир, просперитет и сигурност. Помпео добави, че двете страни са постигнали \"реален напредък\" за успешна среща между лидерите на двете страни.\"Президентът на САЩ даде да се разбере, че ако Ким Чен-ун се откаже от ядрените оръжия, е налице по-добър път за КНДР. Ние си представяме силна, свързана, сигурна и просперираща Северна Корея, която поддържа културното си наследство, но е интегрирана в общността на народите\", написа американският първи дипломат в профила си в \"Туитър\".По-рано, изказвайки се след срещата си със заместник-председателя на Централния комитет на Работническата партия на Северна Корея, Помпео отбеляза, че Вашингтон ще се стреми да убеди Пхенян, че Северна Корея няма да бъде изправена пред каквито и да е заплахи и сигурността ѝ ще бъде \"по-голяма\", ако реши да се откаже от ядрената си програма.", "date": "2018.06.01", "title": "САЩ заговориха за нова епоха на мир, просперитет и сигурност със Северна Корея"}
{"url": "https://news.bg/politics/mustafa-karadaya-patriotizam-ne-oznachava-da-mrazish.html", "text": "ДПС дава урок по патриотизъм. \"На 2 юни всички отдаваме почит в знак на признателност към делото, словото и заветите на Ботев. Някои, изминавайки славния път на Ботев и неговата чета, откриват себе си, любовта си към родината, други намират и преоткриват словото му, трети превръщат идеалите му в собствено верую, за цял живот\", заяви лидерът Мустафа Карадайъ в декларация.По думите му Ботевите послания за тържеството на вечните ценности на свободата и справедливостта, на независимостта и солидарността са живи и днес и по-необходими от всякога.\"За Ботев свободата е изконно право на човека, тя осмисля съществуването му. Свободата означава не просто постигането на национална независимост, а постигане на социална, лична и общочовешка свобода. Актуално звучат и днес идеите за разрешаването на дълбоките социални противоречия и конфликти на европейските общества\", анализира Карадайъ.\"Разбирането на Ботев за свободата като съзидание, а не разрушение, за изграждане на мостове между хора и общности, а не за разделение и противопоставяне респектира и задължава. Всяко поколение трябва да се съпоставя според тази мяра\", допълни той.\"Паметта за Ботев и всички, които са отдали живота си, за да можем днес да живеем в свободна и демократична страна, изисква от нас отговори. Свободни ли сме, в демократична държава ли живеем, как разбираме обединението и патриотизма. Въпроси, на които всеки трябва да има отговор. Честен и открит\", заяви още лидерът на ДПС.Осъзнаваме ли що е то патриотизъм, попита той. \"Патриотизъм е да обичаш родината си. Просто и ясно, както са прости и ясни въплътените в творбите на Ботев идеали. Патриотизъм не означава да мразиш и да оспорваш правото на всеки един, роден на тази земя, да обича земята си, родината си\", изтъкна Карадайъ.Историята няма да прости на онези, които чрез популизъм, лъжепатриотизъм и национализъм поставят под риск правата и свободите, демокрацията и евроатлантическата ориентация на страната ни, предупреди той. \"Обръщаме се към всички, за които свободата е ценност, демокрацията е ценност, човешкото достойнство е ценност, патриотизмът е същност\", обясни той.", "date": "2018.06.01", "title": "Мустафа Карадайъ: Патриотизъм не означава да мразиш"}
{"url": "https://news.bg/curious/chestit-den-na-deteto.html", "text": "Търсачката Google отбелязва днес 1 юни - Деня на детето. Той води началото си от Световната конференция по въпросите на детското здраве, която се провежда през 1925 г. в Женева. В България, която тогава е под силното политическо влияние на бившия Съветски съюз, празникът става популярен след 1949 г., когато Москва обявява, че 1 юни се приема за Международен ден за защита на децата.В страните с комунистически режими той е наричан официално Международен ден за защита на децата.", "date": "2018.06.01", "title": "Честит ден на детето!"}
{"url": "https://news.bg/press/predlagat-da-padne-tavanat-na-pensiite-borisov-razkaza-na-poslanitsite-ot-es-za-sreshtata-si-s-putin.html", "text": "Предложение. \"Дума\":Предлагат да падне таванът на пенсиите Премахване на тавана на пенсиите и приемане на Закон за възрастното население поискаха от Инициативен комитет, председателстван от ген.-майор Васил Върбанов. Подкрепа за декларацията с исканията са заявили 19 неправителствени организации. В нея се настоява от 1 юли 2019 г. да се индексират пенсиите за осигурителен стаж и възраст с механизма за преизчисляване на основата на средния осигурителен доход за предходната календарна година с отчитане на средногодишната инфлация за предходните 2 години. Настоява се от 1 януари 2019 г. минималната пенсия да стане 55% от минималната заплата, както и да се актуализират пенсиите за инвалидност и трудова злополука. Инициативният комитет е подготвил петиция и организира подписка в цялата страна. Подписалите се са над 5000 пенсионери. Декларацията и подписката са внесени в Народното събрание, Министерския съвет, Президентството и Институцията на омбудсмана.Над 52% от пенсионерите живеят в пълна бедност, 450 хил. преживяват със 164 евро на месец, а 854 хил. - със 102 евро, на прага на бедността са 600 хил. възрастни. Над 2 млн. пенсионери са със средна пенсия от 321 лв. - толкова е прагът на бедността за тази година. Среща. \"24 Часа\":Борисов разказа на посланиците от ЕС за срещата си с Путин  Информация за разговорите, водени при последните визити, е дал министър-председателят Бойко Борисов пред постоянните представители към ЕС на държавите членки, които пристигнаха от Брюксел в София. Сред разказаното от Борисов били и разговорите му с руския президент Владимир Путин.\"На най-тежкото място сме в Европа - имаме огромна сухопътна и морска граница с Турция. Имаме преградно съоръжение, харчим немалко пари, но гарантираме външната граница на ЕС\", заявил Борисов според съобщение от правителствената пресслужба. Премиерът посочил, че трябва да продължим усилията за приобщаването на страните от Западните Балкани. И определил срещата на върха ЕС - Западни Балкани в София като много успешна за това, че всички държави се убедили в необходимостта от евро-атлантически път на страните от региона. БДЖ. \"Сега\":Кредитори запорираха сметките на БДЖ - \"Пътнически превози\" Кредиторите по втория облигационен заем, предоставен на БДЖ Холдинг, са запорирали сметките на БДЖ - Пътнически превози, предаде БНТ. Причината за запора е, че дъщерната компания е солидарен длъжник с холдинга.Направен е запор на дъщерното дружество на холдинг БДЖ - БДЖ - \"Пътнически превози\" за 40 милиона лева, каза пред БНТ Велик Занчев, заместник-министър на транспорта, информационните технологии и съобщенията . Запорът е частичен, уточни Занчев, както и че е направен миналата седмица.\"103 милиона е целият дълг, който се дължи по втората облигационна емисия за 120 милиона евро, която е емитирана през 2007 г. Ние сме изплатили част от нея и към момента Холдинг БДЖ дължи 103 милиона главници и лихви. Тъй като оперативно дружеството, което работи добре и което е субсидирано от страна на държавата и където влиза субсидията е БДЖ - \"Пътнически превози\", те са запорирали техните сметки, така че да могат да ни притиснат и да могат да получат тези пари, каза Велик Занчев. Кмет. \"Дума\":Столичният \"Младост\" с нов и легитимен и.д. кмет Сагата около кметския вакуум в столичния район \"Младост\" намери временното си решение след избора на арх. Румен Русев за изпълняващ длъжността кмет до завръщането на титуляря. Вчера общинските съветници в София гласуваха именно Русев да поеме функциите на арестуваната Десислава Иванчева. До избора се стигна след неразбории и неясноти около ръководенето на администрацията във втория по големина район на столицата. След задържането на Иванчева именно СОС обяви за и.д. заместника й Владимир Клисуров. Той обаче заяви, че се оттегля, а мястото му ще заеме другият заместник - арх. Румен Русев. Предизвестието му изтича следващата седмица и затова съветниците трябваше да изберат друг временно изпълняващ длъжността кмет. Оказа се, че изборът на съветниците е между арх. Русев и досегашния пиар на района Петър Кърджилов, който твърдо стои зад Иванчева. Тя обяви, че го назначава за свой заместник на мястото на другата арестувана Биляна Петрова. Заповедта й обаче се оказа незаконна. Кърджилов все пак е бил назначен за зам.-кмет от Владимир Клисуров на 30 май. За определяне на легитимните заместници на Иванчева в \"Младост\" в сряда в общината е имало председателски и правен съвет от юристи от няколко вуза, представители на министерства и институции, обясни председателят на СОС Елен Герджиков. Проверка. \"24 Часа\":Вътрешният министър на внезапна проверка в КАТ заради сигнал на гражданин във фейсбук Внезапна проверка в столичния КАТ направи министърът на вътрешните работи Валентин Радев, съобщават от МВР. Поводът за посещението беше сигнал на гражданин във фейсбук за бавно административно обслужване. \"КАТ - София, е тотална щета. Има стотици автомобили, опашката стига почти до бул. \"Г. М. Димитров. През задната улица няма минаване. Чаках 30 минути блокиран там\", написал столичанинът.\"Това ми преля чашата\", каза Валентин Радев на месечния брифинг в МВР.При посещението си в КАТ Радев се запознал с организацията на работа на гишетата на Столичната пътна полиция. По техни данни, през последните дни се е увеличил броят на моторните превозни средства, за които се изисква регистрация. Приблизително на ден са около 1200-1400, което създава струпване на повече автомобили и отделяне на повече време те да бъдат регистрирани. ", "date": "2018.06.01", "title": "Предлагат да падне таванът на пенсиите; Борисов разказа на посланиците от ЕС за срещата си с Путин"}
{"url": "https://news.bg/world/kola-se-vryaza-v-minuvachi-v-manchestar-petima-raneni.html", "text": "Най-малко петима души са били ранени, след като кола се вряза в минувачи в английския град Манчетър, предадоха световните информационни агенции.За момента няма данни за терористичен акт, според полицията.Инцидентът е станал около 22 часа местно време.Шофьорът не е успял да спре навреме и е последвал сблъсъкът. Той обаче е избягал след катастрофата и се издирва.Районът е бил отцепен от полицията. Става въпрос за Трафорд парк, в близост до стадиона на \"Манчестър Юнайтед\".", "date": "2018.06.01", "title": "Кола се вряза в минувачи в Манчестър, петима ранени "}
{"url": "https://news.bg/weather/goresht-petak-ni-ochakva-vazmozhni-sa-gradushki.html", "text": "Днес ни очаква горещ ден, с максимални температури между 29 и 34 градуса. Това съобщават от НИМХ на БАН. След обяд над Западна и Северна България ще се заоблачи. Очакват се валежи на места, придружени с гръмотевици. Възможни са и градушки. Атмосферното налягане ще се задържи близко до средното за месеца. ", "date": "2018.06.01", "title": "Горещ петък ни очаква, възможни са градушки"}
{"url": "https://news.bg/world/sasht-plashat-s-veto-na-rezolyutsiya-za-palestintsite.html", "text": "САЩ ще наложат вето на резолюция на ООН в защита на палестинците. Това заяви американският представител Ники Хейли. Това заяви тя преди гласуването на Съвета за сигурност. Документът е в защита на палестинците в Газа и Западния бряг. Текстът на документа е предложен от Кувейт след последната вълна на насилие в палестинските територии. Израел твърди, че ударите са срещу терористи в палестинските територии. Според Хейли обаче, той е едностранчив и тя предупреди всички страни, които биха го подкрепили.САЩ предложиха своя резолюция, осъждаща Хамас. ", "date": "2018.06.01", "title": "САЩ плашат с вето на резолюция за палестинците "}
{"url": "https://news.bg/regions/remonti-i-ogranicheniya-prechat-na-dvizhenieto-po-patishtata-2.html", "text": "Остават в сила ограничения за движението по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък-неделя: Ограниченията важат  за следните участъците от републиканската пътна мрежа:за дните петък - от 17:00 часа до 20:00 часа и неделя - от 14:00 часа до 20:00 часа:2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности до 20.12.2018 г.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.Област Пловдив: до 30.06.2018 г. движението на МПС до 12 тона от км 134 до км 156+960 в участъка от Пловдив до Стара Загора се извършва двупосочно в платното за Бургас с максимална скорост до 90 км/ч и повишено внимание в поради ремонтни дейности на платното за София.Движението на МПС над 12 тона по АМ \"Тракия\" в участъка от км 134 до км 156 в двете посоки е ограничено поради ремонтни дейности в платното в посока София до 30.06.2018 г.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133.Област Бургас: до 22.06.2018 г. в участъка от км 308+107 до км 359+475 се извършва косене на тревни площи. Шофьорите да се движат с повишено внимание и съобразена скорост, спазвайки пътната сигнализация.АМ \"Хемус\":Област София:Движението се осъществява двупосочно в платното посока Варна от км 29+860 до км 35+150 поради ремонтни дейности на виадукт при км 33+600 и тунел \"Витиня\" до 20.12.2018 г.Движението се извършва двупосочно в платното посока Варна от км 36+170 до км 36+710 поради ремонтни дейности на виадукт \"Коренишки дол\" при км 36+450 до 20.12.2018 г.Движението се осъществява двупосочно в платното посока София от км 36+770 до км 38+150 ремонтни дейности на виадукт при км 37+920 до 20.12.2018 г.Движението по АМ \"Хемус\" от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтни дейности на виадукт \"Коренишки дол\" при км 36+450 до 20.12.2018 г. Обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград.Област Варна:В участъка Неофит Рилски - Девня от км 392+300 до км 399+850 в посока Варна се осъществява с повишено внимание поради косене на тревни площи. Шофьорите да се движат с повишено внимание и съобразена скорост, спазвайки пътната сигнализация. АМ \"Струма\":Област Кюстендил: Шофьорите да се движат с повишено внимание и съобразена скорост, спазвайки пътната сигнализация в участъка Долна Диканя - тунел Блатино от км 42 до км 56 поради извършване косене на тревни площи до 01.06.2018 г.АМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности до 30.06.2018 г.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Мирово, по път I-8, път II-56 и включване на АМ \"Тракия\" при пътен възел \"Пловдив - изток\" на км 133.АМ\"Черно море\":Движението по АМ \"Черно море\" Варна - Бургас от км 2+329 до км 3+238 се осъществява двупосочно в платното посока Варна поради ремонт на виадукт \"Звездица\" до 15.10.2018 г.АМ \"Люлин\":Област София: до 30.06.2018 г. движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно.Движението по АМ \"Люлин\" в тунел \"Мало Бучино\" посока София се извършва в изпреварващата лента поради активизирало се свлачище в аварийната лента след тунела до 30.06.2018 г.;- Движението по АМ \"Люлин\" при км 16+460 в платно в посока София - Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград до 31.07.2018 г. Участъкът е сигнализиран с пътни знаци. Водачите да се движат с повишено внимание. ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:Проходи- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - забранен за МПС над 12 т. както и тегленето на ремаркета и полуремаркета - целогодишно;- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.06.01", "title": "Ремонти и ограничения пречат на движението по пътищата "}
{"url": "https://news.bg/world/chehiya-publikuva-doklad-za-novichoka.html", "text": "Кабинетът на чешкия президент Милош Земан публикува некласифицирана част от доклада на чешкото военно разузнаване относно веществото новичок, с което бяха отровени двойният руски агент Сергей Скрипал и дъщеря му Юлия, предаде ТАСС. На същия доклад се позова президентът по-рано, когато говори за производството и тестването на агента в неговата страна.Това обаче бе отречено от премиера на Чехия.  съобщи пресслужбата в Прага.Според доклада пробата, произведена в Чешката република, е различна от тази, използвана по време на инцидента в Солсбъри през март.\"Трябва да се подчертае, че Чешката република няма нищо общо с инцидента с отравяне\", се казва още в съобщението на президентската пресслужба.За отравянето на Скрипал Лондон обвини Русия. ", "date": "2018.06.01", "title": "Чехия публикува доклад за новичока"}
{"url": "https://news.bg/politics/dragomir-stoynev-bez-gaz-ot-rusiya-nyama-da-stane.html", "text": "Най-важно за България е да имаме големи стратегически, енергийни и геополитически проекти, които да гарантират сигурността.Това заяви зам.-председателят на ПГ на \"БСП за България\" Драгомир Стойнев в ефира БНТ на въпрос кой и защо спря проекта Южен поток.Социалистът изтъкна, че проблемът е какво правим оттук нататък и дали ще имаме дългосрочна стратегия.\"Европейската комисия имаше проблеми с този проект главно заради Крим, но те си търсеха най-различни административни трикове, за да се окаже натиск върху правителството\", констатира той и допълни, че от ГЕРБ се гордеят, че са спрени тези проекти.Стойнев подчерта, че е затова е важно да имаме една последователна енергийна и външна политика, която да се дебатира в парламента. \"Ние трябва да отстояваме и да си защитаваме националните интереси\", отбеляза червеният депутат.Той обясни, че българският бизнес има сигурност от доставка на природен газ или бензин, но за да стане продаваема тази газ, ни трябват около десет години.По думите му другите проекти като \"Хъб Балкан\", \"Северен поток\" и \"Турски поток\" са хубави проекти, но няма газ. Стойнев констатира, че без руска газ, няма как да се осъществи проектът \"Хъб Балкан\".\"Ние трябва да намерим газ за Хъб Балкан\", призова Стойнев.На въпрос подкрепя ли размразяването на проекта АЕЦ \"Белене\", той посочи, че е в подкрепа, тъй като България има нужда от нови базови мощности. \"Този проект трябва да се рестартира и да му се даде нов живот\", отсече Стойнев.Социалистът призова депутатите от ГЕРБ да не нападат Русия, за да се харесат на САЩ, а да защитават националните интереси.", "date": "2018.06.01", "title": "Драгомир Стойнев: Без газ от Русия няма да стане"}
{"url": "https://news.bg/int-politics/uvelichavat-se-kritikite-sreshtu-tarifite-nalozheni-ot-tramp.html", "text": "Републиканците от щатския конгрес критикуват тарифите върху вноса на стомана и алуминий от ЕС, Канада и Мексико, а лидери от засегнатите държави реагират яростно, искат ответна реакция варираща от стомана до спални чували и химикалки, съобщава БиБиСи.Френският президент в телефонен разговор с Тръмп, коментира че действията на САЩ са \"незаконни\". Макрон го информира, че ЕС ще реагира по \"твърд и пропорционален начин\". Тръмп оправдава тарифите, които влязоха в сила в полунощ с това, че американските производители на стомана и алуминий са жизненоважни за националната сигурност и са застрашени.Тази обосновка е отхвърлена от съюзниците. Канадският премиер Джъстин Трюдо описва твърдението като обида. \"Канада да се смята за заплаха за националната сигурност на Съединените щати е немислимо\", коментира той.Секретарят за международната търговия на Великобритания Лиъм Фокс коментира, че таксата от 25% върху стоманата е \"абсолютно абсурдна\". Той определя хода на администрацията на \"Тръмп\" като \"просто протекционизъм и би било жалко, ако се стигне до търговски спор с най-близките ни съюзници\".Мексиканският външен министър Луис Видегарай обясни, че страната му ще наложи ответни мерки: \"Позицията на Мексико за търговия, за имиграция или за сигурност, или за каквато и да е област на сътрудничество със Съединените щати, няма да варира, и не поради обидна реторика и необосновани едностранни мерки от такъв вид. Ние ще продължим да защитаваме интересите на Мексико, точно както сме правили досега \".Срещу тарифите се присъединяват и републиканците от конгреса на САЩ. \"Не съм съгласен с това решение. Действията днес са насочени към съюзниците на Америка когато трябва да работим с тях, за да се справим с нелоялните търговски практики на страни като Китай\", коментира председателят на конгреса Пол Райън. Кевин Брейди допълва: \"Тези тарифи удрят погрешните цели. Европа, Мексико и Канада не са проблем - Китай е\". и заяви, че може да премахне митата върху стоманата и алуминия само ако страните от ЕС \"отменят ужасните си бариери и тарифи за внос на американски стоки\". Американският министър на търговията Уилбър Рос заяви в четвъртък, че преговорите с ЕС, Канада и Мексико не са постигнали достатъчно напредък.Рос коментира, че Тръмп има властта да вдигне тарифите или да ги промени по всяко време, като оставя място за \"гъвкавост\". \"Ние продължаваме да сме готовност и наистина желаем да разговаряме с всички тези страни\", обясни Рос.Канада заяви, че ще наложи тарифи в размер до 25% на американски продукти на стойност 13 млрд. долара, считано от 1 юли. Те включват някои видове американска стомана, както и потребителски стоки като кисело мляко, уиски и кафе. Министерството на икономиката на Мексико обяви, че планира нови мита за стомана, свинско месо, ябълки, грозде, боровинки и сирене.Канада, Мексико и ЕС заедно изнасят стомана и алуминий на стойност 23 млрд. долара за САЩ през 2017 г. - почти половината от общо $ 48 млрд. от общия внос на стомана и алуминий миналата година.Америка може да се окаже с тежкото икономическо въздействие, което според икономисти ще е под формата на по-високи цени и загуба на работни места - до 470 хил. души. Цените на стоманата в САЩ вече са увеличени поради несигурността. IHS Markit прогнозира, че цените на стоманата в САЩ ще се покачат с около 10% през следващите месеци в резултат на тарифите.Рос отхвърля твърденията и смята, че последиците ще бъдат минимални. Според анализатори обаче определени индустрии, като например производството, вероятно ще понесат сериозен удар. \"Надявам се, че опустошение е твърде силна дума, но не съм сигурен, че е така\", коментира Джон Антон от IHS Markit. и варира от чугун до зърнени и бобови зърна. ЕС обяви, че ще предприеме действия срещу САЩ в Световната търговска организация.Последното, което пише президентът на САЩ Доналд Тръмп в своя \"Туитър\" е:", "date": "2018.06.01", "title": "Увеличават се критиките срещу тарифите, наложени от Тръмп"}
{"url": "https://news.bg/energy/donchev-barza-s-energiynata-infrastruktura.html", "text": "Подходът да се тръгва с голямата кошница в Москва не е добър. Това са разговори, преговори и трябва да се определи посоката на принципи и договорености.Това мнение изрази вицепремиерът Томислав Дончев в ефира на БНТ по повод  по въпросите за съвместните енергийни проекти АЕЦ \"Белене\", хъб \"Балкан\", \"Турски поток\" и \"Южен поток\".Вицепремиерът иска да се бърза с енергийните проекти. По мнението му няма основание да се бави напредъкът на съоръжения.Дончев изтъкна, че след срещата в Русия се осветяват сфери като сигурност, икономика, туризъм, енергетика и други.Вицепремиерът предупреди, че оттук нататък има да се върши много работа с Европейската комисия, защото въпросът не е само в това къде ще вървят газовите трасета.Според него освен трасетата е важно да се уточни и къде отива газта, след като пристигне в България. \"Газопроводът трябва да преминава през България и това е много важно\", констатира Дончев.\"Фактът, че беше казано в континенталната си част газопроводът да минава през България, е много добро начало. Наша основна цел е сигурността на доставките на газ и да си съхраним ролята на държава, която транзитира газ. Основното, което трябва да следваме, са изискванията на европейското законодателство, затова казах, че предстои да се свърши много работа\", заяви вицепремиерът и допълни, че газта трябва да е на добра цена и да се съхрани ролята на държавата.Трябва да се бърза, защото няма основания да се бави енергийният напредък на дадено съоръжение, каза Дончев.На въпрос как ще се работи по проекта АЕЦ \"Белене\", Дончев посочи, че той трябва да се реализира като пазарен, и да бъде изграден от частен инвеститор.\"Всички, което се строи и всичко, което се случва, трябва да е така програмирано и така изчислено, че това да носи ползи за държавата\", обясни още вицепремиерът.Освен това, Дончев отбеляза, че всичко трябва да се изпипва до ниво детайл.На въпрос как ще коментира решението, което взе Европейската комисия за кохезията за следващия програмен период, Дончев добави, че приветства курса за харченето на пари, но трябва да има изисквания и критерии затова.", "date": "2018.06.01", "title": "Дончев бърза с енергийната инфраструктура"}
{"url": "https://news.bg/crime/ima-bezkrayno-nedostatachno-dokazatelstva-sreshtu-ivancheva.html", "text": "Доказателствата срещу кметицата на столичния район \"Младост\" Десислава Иванчева са безкрайно недостатъчни. Това заяви адвокатът й Марин Марковски в ефира на Нова.Той не вижда нарушение на закона в това, че Иванчева е изпълнявала задълженията си от затвора.Няма да се появят нови доказателства в хода на следствието, вярва Марковски. Подписвайки заповеди от ареста, Иванчева не е в нарушение на законите, отсече той. Главната причина за това е, че тя все още не е отстранена от длъжността кмет.\"Иванчева не е тайнствен кмет, който дърпа конците от ареста, както бе представена от прокуратурата\", защити я той.Клиентката му не е влияла на свидетели. Марковски отрече всякакви слухове, че тя се е опитвала да окаже натиск върху свидетели по делото срещу нея.Припомняме,  като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че . Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева.По думите му веществото е намерено само върху два квадратни сантиметра по външната дясна част на дланта на едната ръка на Иванчева. Според защитника веществото върху ръката на Иванчева е много малко и то е пренесено върху кметицата, докато тя е писала възражение. Тогава върху листа на възражението е бил протоколът за парите, които са броени на място.На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на спецсъда . Решението беше обжалвано пред Апелативният специализиран съд.Според кметицата на \"Младост\" обаче е на мнение, че кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.Биляна Петрова от своя страна коментира, че й е идвало да се самоубие, а първоначално си е помислила, че е отвлечена. \"Не разбирам какво съм направила и не знам за какво ме обвиняват прокурорите\", каза през сълзи Петрова.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стна ясно, че след два часа дебат  за изпълняващ длъжността районен кмет на \"Младост\".", "date": "2018.06.01", "title": "Има безкрайно недостатъчно доказателства срещу Иванчева"}
{"url": "https://news.bg/politics/borisov-ne-se-e-molil-ili-izvinyaval-v-moskva-obyasnyava-goranov.html", "text": "Борисов не се е молил или извинявал в Москва, може би премиерът е трябвало да информира Радев за посещението си, но това не е записано по закон, не е длъжен да дава отчет на Радев, а на парламента, коментира пред БТВ вицепремиерът и министър на финансите Владислав Горанов.Разговорите в Русия са като между партньори, обясни Горанов и допълни, че няма смисъл Борисов да си губи времето в парламента и да отговаря на опозиция, която се опитва да изкарва дребна политическа интрига от всичко. Президентската институция има ясно разписани правомощия, но те явно се виждат малки на Радев, смята Горанов.Според него, ако е нарушен интересът на Русия по повод проектите \"Южен поток\" и АЕЦ \"Белене\", е защото защитаваме общоевропейски цели и това не е повод за извинение. В бъдеще, ако съответстват на икономическия интерес на България, ще се реализират, обясни финансовият министър. Ако нов проект за газопровод през България не отговаря на правилата на ЕК и той няма да се случи.\"Интересите на руската и българската страна съвпадат - трябва да гарантираме запазването на България като играч в транзита на газ в Европа и да гарантираме, че ако доставките на газ през Украйна станат невъзможни, ние да имаме достатъчни количества, за да работи нашата икономика\", коментира Горанов.Повече от 2 часа е продължила срещата, без да се бори пресконференцията и обяда. Повече от 3 часа са останали в Кремъл с Путин. Прибрали са се по-рано, защото по програмата, оставало само да преспят в хотела, а Борисов има по-важни дела за вършене у дома, допълни финансовият министър.Във връзка с влаковете и БДЖ, Горанов коментира, че са купувани хубави мотриси, но скъпи, а не са и плащани.  и държавата сигурно ще предостави средства в помощ на дружеството и служителите ще имат заплати, коментира финансовият министър.По отношени на хазарта, данък има, добави Владислав Горанов, но е важно да се ограничи битовия хазарт в хазартните зали в близост до училища.Истерията с темата за ограничаване на рекламата на хазарта не е пропорционална, , обясни той.\"Не искам да отивам и в другата крайност - от сутрин до вечер да се рекламират тези игри, но благодарение на тези реклами ви има вас и сте в ефир. За мен темата с рекламата на хазарта се преекспонира. Ще видим какво ще се случи в парламента\", допълни вицепремиерът и министър на финансите Владислав Горанов", "date": "2018.06.01", "title": "Борисов не се е молил или извинявал в Москва, обяснява Горанов"}
{"url": "https://news.bg/politics/gerb-i-bsp-se-skaraha-za-detsata.html", "text": "Децата \"скараха\" ГЕРБ и БСП. Управляващите да предлагат и приемат такива закони, от които да се вижда, че се грижат за всички деца на България, а не само за избрани, настоя Надя Клисурска.Според социалистката само се говори за промяна в политиките, насочени към хората с увреждания, но реални действия липсват и уязвените не виждат промяна в нагласите на властта. Те заявяват \"Държавата ни убива\", припомни Клисурска. Според нея негативните тенденции се засилват през последните десетина години.Не взимайте заеми, които следващите поколения ще връщат, не декларирайте, че само образованието е приоритет, настоя червената депутатка.Милена Дамянова от ГЕРБ реагира и посочи, че за левицата не е удобно да кажат, че последователната политика на ГЕРБ осигурява възможности на всяко дете. Винаги, когато слушам декларацията на колегите социалисти се сещам за цитат от \"Малкия принц\" - Време е да смените плочата, че нищо не се прави, че всичко е далавера, че всичко е лобистко и за всичко са виновни ГЕРБ, настоя Дамянова. Време да поспрете и да се огледате, може би тогава ще видите, че хаотично пуснатите ви обвинения създават смут, но само тук на жълтите павета, при нас, а дневният ред на хората е съвсем друг, каза тя.Времето на съждението от типа вие сте лошите, а ние сме добрите, отдавна отмина, заяви Дамянова.Тя поздрави от името на ГЕРБ всички деца - малки и големи. Според нея 1 юни е ден, в който властва радостта и е ден на багрите и усмивките.", "date": "2018.06.01", "title": "ГЕРБ и БСП се скараха за децата"}
{"url": "https://news.bg/regions/kmetat-na-petrich-spira-stroitelstvoto-v-rupite.html", "text": "Кметът на Петрич Димитър Бръчков забранява строителството в местността \"Рупите\" заради неприключила процедура по изработване на Общ устройствен план за общината, съобщава БНТ.Заповедта е както за имоти в местността, така и за терени в близост до Националния парк-музей \"Самуилова крепост\" на база становище от главния архитект на общината Владимир Митрев.Във връзка с устройствения план предстои първа екологична оценка на РИОСВ - Благоевград, насрочване на обществено обсъждане, втора екологична оценка на РИОСВ-Благоевград, гласуване от Общински съвет и одобрение на държавни инстанции, имащи пряко отношение по плана.\"Считам, че в рамките на общественото обсъждане, ще се чуят ясно доводите, конкретно за застрояването на местността \"Рупите\" и НПМ \"Самуилова крепост\", и не само, както от страна на инвеститори, така и от обществеността. Гражданите на община Петрич ще могат да се произнесат, давайки мнения, оценки и предложения, които ще се вземат предвид. Доказали сме, че винаги сме имали предвид в работата си, позицията, която хората изразяват. Становищата на държавните институции също ще бъдат решаващи\", коментира кметът Бръчков.Поне за година заповедта на кмета спира прилагането на влезлите в сила Подробни устройствени планове. Ще се изчака приключване на процедурата по одобряване и влизане в сила на Общ устройствен план за общината.", "date": "2018.06.01", "title": "Кметът на Петрич спира строителството в Рупите"}
{"url": "https://news.bg/politics/finansovoto-ministerstvo-otpuska-vazmezdna-pomosht-za-bdzh.html", "text": "Министерството на финансите обмисля отпускането на възмездна финансова помощ за БДЖ. Това коментира пред журналисти министърът на финансите Владислав Горанов, който участва във форум: \"Услугите от общ интерес - двигател на устойчивото развитие и растежа в Европа\".Министър Горанов поясни, че помощта ще е безлихвена в рамките на утвърдената от ЕК държавна помощ за преструктуриране. Помощта ще дойде от фискалния резерв. Надеждата е да бъде ускорена концесията на Летище София, за да бъдат възстановени средствата.Горанов настоя Министерството на транспорта да положи повече усилия, така че . Той уточни, че следва да се предложат мерки, които да ограничат незаконния автомобилен транспорт, да се прецизират транспортните схеми на автобусния транспорт.\"Проблемите на железницата не са чужди на Министерство на финансите\", констатира Горанов. По думите му всяка година няколкостотин милиона отиват за железниците, в това число и за обновяване на железния път.Ежегодно над 200 млн. лв. субсидии получава БДЖ \"Пътнически превози\". \"Проблемите там са от години. Заварихме над 800 млн. дългове на компанията - вече са намалени на около 300\", допълни финансовият министър.Горанов уточни, че в краткосрочен план от Министерството на финансите се очаква да осигури малко над 20 млн. лв. Малко над 100 млн. лева са необходими за разплащане на облигационния заем.\"Надявам се че до края на тази година ще има напредък по отношение на концесията\", коментира Горанов във връзка със сроковете за връщане на възмездната помощ.Той коментира, че не е проблем само да се плати сметката. Тук трябва да се положат целенасочени усилия жп транспорта да се приоритизира.Горанов коментира още, че очевидно е трудно на компанията да се справи сама и тук са възможни и допустими дори ограничения на автобусния транспорт, така че да се даде възможност да се приоритизира тази политика.\"Аз не твърдя, че трябва да забраним автобусните превози, но не е нормално на всеки 15 минути да тръгва автобус за Бургас и ние да очакваме, че някой ще се качи на влака\", коментира още финансовият министър.Междувременно изпълнителният директор на БДЖ Владимир Владимиров обяви, че без държавна помощ БДЖ спира. \"Ако няма държавна намеса в БДЖ, а смятам, че това трябва да бъде направено, железницата трябва да спре\", категоричен е Владимиров.\"От сметките има изтекли 20 млн. лв. Съдът е определил да бъдат взети 40 млн. лв., като на този етап са изтеглени половината\", поясни Владимиров.По думите му за момента положението в железниците в краткосрочен план е спокойно, защото са побързали да изплатят заплатите на своите служители преди сметките да бъдат запорирани.\"Следващият месец обаче ще бъде много голям проблемът - няма да е само заради заплатите, няма да можем и на доставчиците да плащаме\", каза Владимиров.\"Държавата трябва да се намеси с една сума. Миналата година в края тя се намеси, тази година остатъкът трябва да бъде платен\", допълни той.Припомняме, на 26 януари тази година, министърът на транспорта Ивайло Московски разпореди \"във връзка с появилите се медийни материали в публичното пространство\" . Става въпрос за откъс от журналистическо разследване на Нова телевизия, в който откъс се твърди, че в БДЖ са назначени и взимат заплати футболисти, които никога не са имали някакви ангажименти и не са се явявали на работа. Назначаването им е само фиктивно. Според разследването в БДЖ имало и фиктивни ремонти на локомотиви.Според сигнала локомотивите отиват на ремонт и се връщат развалени. Често локомотивите пристигали със същата неизправност, с която били изпратени за ремонт.След това от  на транспортния министър. Той заяви, че е  не го навежда на подобна мисъл.На 7 февруари 2018 г. правителството одобри допълнителни  към Министерството на транспорта, информационните технологии и съобщенията в размер на 30 946 000 лв. Сумата беше предоставена на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.На 30 януари 2018 г. главният прокурор Сотир . Инспекцията беше възложена на Софийската градска прокуратура.Прокуратурата тогава трябваше да провери твърденията, че в дружеството се извършва некачествен ремонт на локомотивите. Обект на проверката бяха именно сигналите за сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ.На 31 май 2018 година стана ясно, че кредиторите по втория облигационен заем на БДЖ са подали иск в Софийски градски съд (СГС) за 40 млн. лв. от главница по заема срещу \"БДЖ - Пътнически превози\" ЕООД, вследствие на което са .Облигационерите са в законното си право да изискат дължими средства по съдебен път. Решението на СГС и временният запор на сметките на \"БДЖ - Пътнически превози\" ЕООД няма да затруднят функционирането на дружеството към настоящия момент, в случай, че бъде намерено решение на възникналата ситуация в краткосрочен план, съобщиха от националния железопътен превозвач.Министърът на транспорта, информационните технологии и съобщенията Ивайло Московски е информиран своевременно за ситуацията, вследствие на което той е уведомил Министерство на финансите и е поискал активиране на държавната помощ, за която има одобрение от ЕК.Очаква се решение от Министерство на финансите.Малко след това от БДЖ заявиха, че във връзка със запора на сметките на дружеството, , какъвто слух имало в медийни публикации.След това пък от .", "date": "2018.06.01", "title": "Финансовото министерство отпуска възмездна помощ за БДЖ "}
{"url": "https://news.bg/politics/bsp-predlaga-da-padne-moratoriuma-za-stroezh-na-aets-belene.html", "text": "БСП внася предложение за отмяна на мораториума за строеж на втората атомна централа АЕЦ \"Белене\".Депутатът Таско Ерменков коментира пред медиите, че ако предложението им бъде прието, това ще е ясен знак, че държавата стои зад реализацията на проекта, че сме си научили уроците. Левицата е категорична, че АЕЦ \"Белене\" е важна за икономиката на страната.По време на гласуването в пленарна зала щяло да стане ясно дали червените чукат на отворена врата. Докладът на енергийния министър Теменужка Петкова ще влезе в зала следващата седмица.Припомняме,  бе въведен от Народното събрание през 2012 г. с мнозинството на ГЕРБ. Преди дни обаче лично премиерът Бойко Борисов се изказа в посока той да отпадне, а и министър Теменужка Петкова лансира проекта в рамките на участието си в международния форум \"Атомекспо\".В началото на март месец тази година Народното събрание поръча на Министерството на енергетиката да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме, темата за проекта АЕЦ \"Белене\" стана отново актуална, след като от Българска академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа.На 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи. От БАН категорично защитиха доклада си и 90-те варианта, които той дава.Въпреки че в публичното пространство продължава да се говори преди всичко за или против проекта \"Белене\", акцент в дейността и думите на министър Теменужка Петкова в последните месеци е проблемът с оборудването на  и на което Българската държава е реален собственик.Според Теменужка Петкова не се изключва възможността и Русия да бъде привлечена за инвеститор в централата, чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът Борисов излезе с още една авангардна идея проектът \"Белене\" да стане общобалкански проект, който да се осъществи с европейско финансиране.", "date": "2018.06.01", "title": "БСП предлага да падне мораториума за строеж на АЕЦ \"Белене\""}
{"url": "https://news.bg/politics/bez-bombastichni-izkazvaniya-za-sreshtata-v-moskva-iska-donchev.html", "text": "\"Турски поток\" през България е възможно и предпочитано трасе. Тази позиция изрази вицепремиерът Томислав Дончев в коментар в НС за визитата на Бойко Борисов в Русия.\"Основните разговори обаче са във формат газови дружества. За да се доведе докрай има работа, която трябва да се свърши и с ЕК. След изразената политическа воля, работата стартира, надявам се да я доведем докрай\", посочи той.По думите му предвид темповете на \"Турски поток\" и амбициите на руската страна кога ще започне снабдяването с газ по това трасе, най -вероятно имаме срок по-малък от година да приключи техническата работа.На въпрос дали премиерът Бойко Борисов е отворил нова страница в българо-руските отношения, Дончев заяви, че е против всякакви бомбастични изказвания. Това, което имаме в момента, е възстановен диалог, каза той.Импулсът във възстановените отношения с Русия трябвало да бъде доведен до край, имайки предвид и стратегическите решения за енергетиката. Той поясни, че трябва да бъдат изчистени много въпроси по отношение на европейското законодателство. \"Никой не иска да тръгва да строи нещо, което впоследствие да се окаже, че е в конфликт или в противоречие и да се каже, че са дадени пари на вятъра\", допълни Томислав Дончев.", "date": "2018.06.01", "title": "Без бомбастични изказвания за срещата в Москва, иска Дончев"}
{"url": "https://news.bg/economics/bulstrad-s-priz-zastrahovatel-na-godinata-2017-v-kategoriya-obshto-zastrahovane.html", "text": "Застрахователно акционерно дружество \"БУЛСТРАД ВИЕНА ИНШУРЪНС ГРУП\" получи най-високото отличие на застрахователния пазар в България - \"Застраховател на годината\" 2017. Наградата беше присъдена по време на десетото юбилейно издание на престижния конкурс, организиран от Висшето училище по застраховане и финанси, Асоциацията на българските застрахователи, Българската асоциация на дружествата за допълнително пенсионно осигуряване, Фондация \"Проф. д-р Велеслав Гаврийски\" и Българската асоциация на застрахователните брокери.Призът \"Застраховател на годината\" бе връчен на г-н Недялко Чандъров, председател на УС и главен изпълнителен директор на ЗАД \"БУЛСТРАД ВИЕНА ИНШУРЪНС ГРУП\".При получаването на наградата от г-жа Карина Караиванова, председател на Комисията за финансов надзор, г-н Чандъров благодари за високото отличие и допълни: \"Това признание е резултат от екипната работа на моите колеги от УС Кристоф Рат, Иво Груев, Пламен Шинов, Иван Иванов и Светла Несторова, както и на всички служители на БУЛСТРАД\".На тазгодишното издание присъстваха редица високопоставени гости, сред които ръководители на държавни институции и регулаторни органи, представители на академичните среди и бизнеса. Официалната церемония бе уважена и от представители на Европейската комисия, Европейския орган за застраховане и професионално пенсионно осигуряване (ЕIOPA), Европейската актюерска асоциация, Европейската асоциация за управление на фондове и активи (EFAMA) и др.С това отличие БУЛСТРАД за пореден път затвърди лидерската си позиция и отбеляза една изключително силна година, в която освен признанието на застрахователния бранш, извоюва и първо място на пазара в общото застраховане по премиен приход.", "date": "2018.06.01", "title": "БУЛСТРАД с приз \"Застраховател на годината\" 2017 в категория \"Общо застраховане\""}
{"url": "https://news.bg/education/valchev-obeshta-rabotna-grupa-da-pregleda-uchebnoto-sadarzhanie.html", "text": "МОН сформира работна група, която да направи преглед на учебното съдържание.Това стана ясно от коментара на просветния министър Красимир Вълчев в кулоарите на парламента. Коментарът му идва след поредния скандал за това какво учат децата.Още този месец групата ще бъде сформирана. Надявам се всички грешки да отстраним, сподели Вълчев.Има множество текстове, които могат да бъдат подобрени, убеден е той. Министърът се надява до няколко месеца комисията да приключи работа.Учебниците обаче вече са напечатани.Припомняме, воеводите от ВМРО бяха първите, които предложиха преразглеждането на учебното съдържание.В началото на месец април на Министерски съвет бяха одобрени и новите учебници на електронен носител. Впоследствие министър Вълчев изяви готовност да обясни пълния микс от политики, която министерството провежда.", "date": "2018.06.01", "title": "Вълчев обеща работна група да прегледа учебното съдържание"}
{"url": "https://news.bg/society/darzhavata-da-nameri-30-mln-lv-za-bezplatna-preduchilishtna-iska-manolova.html", "text": "Кампания за отпадане на таксите в детските градини започна омбудсманът Мая Манолова. Кампанията под надслов: \"Без такса в детските градини\" започна на 1-ви юни - Деня на детето, съвместно с ученици от гимназия \"Ломоносов\".По време на представянето стана ясно, че в администрацията на омбудсмана са получени 52 жалби относно обхвата на децата в предучилищна подготовка и липсата на места в детските градини и ясли. Манолова коментира, че има разминаване между данните на Министерство на образованието и науката и данните на неправителствения сектор. Така обхватът на децата в предучилищни форми на обучение по данни на МОН е 80%, а по данни на НПО сектора обхванати са 78.4%.Анализът показва, че родителите доплащат за храна, за консумативи, за играчки, за допълнително обучение. Става дума за милиони левове, констатира Манолова.Така например в София не достигат места за 4200 деца. Освен липсата на места в някои общини липсват детски градини. Омбудсманът констатира още, че обхващането на децата в предучилищни форми на образование води до неотпадане и задържане на децата в училище на по-късен етап.Основните цели, които си поставя кампанията, са:- Анализ на МОН за посещаемостта в предучилищни форми на обучение;- Финансова подкрепа за отпадане на таксите. Манолова изтъкна, че в 12 общини няма никакви такси за децата на възраст между 2 и 6 години, в 13 общини няма такси за 5-6 годишните.По думите й средната такса за предучилищни форми е 27.50 лв. за 110 хиляди деца. Безплатната предучилищна би струвала 30 млн. лв.- Цел на кампанията е изграждане на достатъчно детски градини;- Ясно регламентиране на плащанията на родителите;- Регламент за алтернативните форми на предучилищно обучение.Научен факт е, че инвестициите в предучилищна форма на обучение имат най-висока възвръщаемост - между 9 и 14 пъти.Според проучване на Световната банка трима от четирима родители искат детската градина да е безплатна. Повече от половината от родителите смятат, че безплатната детска градина би довела до по-доверени отношения със самата детска градина.", "date": "2018.06.01", "title": "Държавата да намери 30 млн. лв. за безплатна предучилищна, иска Манолова"}
{"url": "https://news.bg/crime/gdbop-hvana-pedofil-sklonyaval-maloletni-v-sotsialni-mrezhi.html", "text": "Служители от специализирания отдел \"Киберпрестъпност\" на ГДБОП и колегите им от сектор БОП-Кюстендил задържаха 30-годишния М.И. от Кюстендил, който склонявал малолетни за порнография в социални мрежи.Според събраните данни, той целенасочено е използвал \"Фейсбук\" за контакти с малолетни момичета, склонявал ги и ги изнудването към участия в порнографски представления, както и за обмяната на материали с порнографско съдържание. Максимално предвиденото наказание за това престъпление е лишаване от свобода до 6 години. Установено е, че под фалшива самоличност, М.И. е инициирал контакти и обменил приятелство с над 500 абоната на социалната мрежа, като преобладаващата част от тях са били деца на възраст от 12 до 15 години.Като е използвал крехката им възраст и тяхната доверчивост, мъжът умело манипулирал своите жертви, да изпълняват извратените му сексуални желания онлайн.На същата дата служителите на ГДБОП са претърсили дома на друг кюстендилец, срещу когото е образувано следствено дело за разпространение на видео материали, съдържащи сексуални сцени, за създаването на които са използвани момичета под 13- годишна възраст.От ГДБОП уточняват, че според статистика на социалната мрежа \"Фейсбук\" към януари 2018 г. са налични над 4 000 000 профила на български граждани, като най-активно използвани са профилите на лица до 25-годишна възраст.", "date": "2018.06.01", "title": "ГДБОП хвана педофил, склонявал малолетни в социални мрежи"}
{"url": "https://news.bg/world/salah-abdeslam-obvinen-v-terorizam-za-atentata-v-bryuksel.html", "text": "Белгийски магистрат повдигна обвинения в тероризъм срещу Салах Абдеслам във връзка с бомбените атаки в Брюксел, обявиха от прокуратурата, цитирана от АФП.Тунизиецът Софиен Аяри е деветият човек, който е обвинен за атаките в Брюксел на 22 март 2016 г., при които загинаха 32-ма души, а стотици пострадаха.През април Аяри и Абдеслам получиха по 20 г. затвор за откриване на огън по полицията в Брюксел дни преди атентата. Сега те са обвинени \"в участие в действия на терористична организация\", се казва в съобщение на федералната прокуратура.Допълва се, че разследващият съдия е обвинил 24-годишния Аяри \"във връзка с разследването след терористичните атаки в Брюксел и Завентем\".ДАЕШ (\"Ислямска държава\") пое отговорност за нападенията в Белгия.На 23 април брюкселски съд осъди Аяри и Абдеслам на 20 г. затвор за опит за убийство на полицаи по време на престрелка в Брюксел, довела до задържането им. Четирима полицаи пострадаха при престрелката на 15 март - 4 месеца след атаките в Париж през ноември 2015 г. и дни преди атентата в Брюксел.Аяри е в затвор в Белгия, докато Абдеслам, единственият оцелял от нападателите в Париж, е затворен във Франция, където чака съдебен процес.Разследващите подозират, че Аяри е взел участие в организиране на атентат на летище \"Схипхол\" в Амстердам със същата клетка, която е отговорна за атаките в Париж и Брюксел.Белгийска медия отбелязва, че обвиненията срещу Аяри са открили пътя за повдигане на подобни обвинения и на Абдеслам във връзка с атаките в Брюксел.", "date": "2018.06.01", "title": "Салах Абдеслам обвинен в тероризъм за атентата в Брюксел"}
{"url": "https://news.bg/crime/arestuvaha-dvama-za-narkotitsi-v-targovishte.html", "text": "Арестуваха четирима души в Търговище за наркотици. Образувани са общо 7 досъдебни производства. Операцията е реализирана под надзора на прокуратурата, съобщиха от държавното обвинение. На двама от задържаните са наложени мерки за неотклонение \"задържане под стража\" за срок до 72 часа.На 30 и 31 май полицаите са неутрализирали престъпна мрежа за наркоразпространение на територията на област Търговище. Двама от мъжете били засечени край град Попово, непосредствено след покупка на наркотични вещества.Те пътували в лек автомобил, с русенска регистрация. Като видели полицаите се опитали да избягат, но катастрофирали. Били задържани, колата им е претърсена. При обиска са открити общо 300 г суха тревиста листна маса, реагирала при полевия наркотест на марихуана.При тестването се оказало, че шофьорът е управлявал колата след употреба на наркотици. Задържани са и двамата дилъри, от които са иззети 16,5 грама марихуана, електронна везна и парична сума. Установени са и още трима техни клиенти, от които са иззети общо около 17 грама марихуана.По случая са образувани 7 досъдебни производства за разпространение и държане на наркотични вещества. При последвало претърсване в Русе на адрес на един от задържаните, са открити множество облекла от различни запазени търговски марки, като по конкретния случай е образувано досъдебно производство по описа на ОДМВР-Русе.", "date": "2018.06.01", "title": "Арестуваха двама за наркотици в Търговище"}
{"url": "https://news.bg/world/mogerini-es-ne-e-v-targovska-voyna-s-nikogo.html", "text": "Върховният представител на ЕС за външната политика Федерика Могерини заяви, че съюзът не е в търговска война с никого, но ще защити интересите си, информира АФП.Могерини направи коментара във връзка с решението на САЩ да наложат мита върху вноса на стомана и алуминий от ЕС, Канада и Мексико.\"\", каза тя на пресконференция в Брюксел с китайския външен министър Ван И.", "date": "2018.06.01", "title": "Могерини: ЕС не е в търговска война с никого"}
{"url": "https://news.bg/crime/politsay-rani-drug-shofyor-i-sebe-pri-skandal-na-stolichniya-bul-ivan-geshov.html", "text": "Около 2.30 часа тази сутрин на бул. \"Иван Гешов\" възниква скандал между шофьорите на два леки автомобила.От едната кола слезли трима мъже и започнали саморазправа с другия шофьор. За да се защити, той извадил оръжие. Ранил един от нападателите, но и се самонаранил.Двамата пострадали са транспортирани в болнични заведения с огнестрелни рани по ръцете. Настанени са за лечение без опасност за живота.Произвелият изстрелите е полицейски служител, който по време на инцидента не е бил на работа. Незабавно за случая е бил уведомен следовател. Образувано е следствено дело.", "date": "2018.06.01", "title": "Полицай рани друг шофьор и себе при скандал на столичния бул. \"Иван Гешов\""}
{"url": "https://news.bg/society/natsionalnata-biblioteka-puska-digitalno-kopie-na-teftercheto-na-botev.html", "text": "Тефтерчето на Христо Ботев бе показано в Националната библиотека \"Св. Св. Кирил и Методий\". То бе част от изложбата \"Перо и знаме\", посветена на 140-годишните инициативи от основаването на библиотеката и на 170 г. от рождението на Христо Ботев.Става дума за изключителен документ, който до някъде е засечен от далеч по-известното тефтерче на Васил Левски, но той е с не по-малко значение за нашата история, заяви пред БГНЕС един от организаторите на експозицията.\"Това е бележниче, което Христо Ботев води като записки в последната и решителна година от своя живот от средата на 1875-та до последните дни на живота си - качването си на парахода \"Радецки\". Става дума за изключително важен документ\", обясни той.В тефтерчето има записки за негови сметки за лични разходи, така и в неговата дейност като издател, като поет. Вътре виждаме ръкописен вариант от стихотворението \"Васил Левски\", което се различава от печатния по-късен вариант. Виждаме начина, по който Ботев е усъвършенствал своите текстове.Вътре са записани имената на неговите четници, както и имена на кандидат-четници, както и имена на кандидат-четници - хора, изявили желание да участват, но по една или друга причина не са взели участници.Това тефтерче ни дава възможност да се докоснем до човека Христо Ботев. Едно е историческия образ, иконата Христо Ботев - нещо, което е залегнало в съзнанието на всеки от нас още от ученическата скамейка. Друго е погледът в един малко по-личен план. Например, на една от страниците виждаме арабска поговорка, която му е направила много силно впечатление, обясняват съдържанието на тефтерчето.Изложбата \"Перо и знаме\" включва документална експозиция в 8 витрини с книги, репродукции и други материали, както и Power Point презентация, която всеки посетител може да види на специален екран.", "date": "2018.06.01", "title": "Националната библиотека пуска дигитално копие на тефтерчето на Ботев"}
{"url": "https://news.bg/world/sasht-otchetoha-nay-niskata-bezrabotitsa-ot-18-g.html", "text": "САЩ отчетоха най-ниската безработица от 18 г., съобщава АП.3,8% от трудоспособното население на САЩ е безработно, показват данните за май. През изминалия месец са открити нови 223 000 работни места, което е помогнало за намаляване на безработицата до най-ниското ниво от 2000 г.Най-много места са открити в търговията на дребно (31 000 работни места), здравната грижа (29 000) и строителството (25 000).Броят на безработните спадна до 6,1 милиона души през май, а на годишна база е намалял със 772 000 души.От министерството на труда съобщиха, че средното почасово заплащане е нараснало с 2,7% в сравнение с година по-рано - малко по-бърз годишен темп в сравнение с април. Данните показват запазване на близо 9-годишната икономическа експанзия - вторият регистриран най-дълъг период. За първото тримесечие на годината американската икономика отчита умерен ръст от 2,2 на сто.Около час и половина преди оповестяването на официалните данни президентът на САЩ Доналд Тръмп написа в \"Туитър\" американците да очакват данните за трудовата заетост. Според \"Вашингтон пост\" действията на Тръмп са в разрез с дългогодишен протокол, тъй като американският лидер е намекнал за положителни данни преди официалното им оповестяване.От 1969 г. само веднъж безработицата е била толкова ниска, а именно през април 2000 г.", "date": "2018.06.01", "title": "САЩ отчетоха най-ниската безработица от 18 г."}
{"url": "https://news.bg/int-politics/sasht-natiskat-za-razpolaganeto-na-pro-sistema-thaad-v-germaniya.html", "text": "Американските военни са провели предварителни разговори за разполагането на мощна противоракетна система (ПРО) в Германия, за да бъде подсилена европейската отбрана. Това съобщава \"Ройтерс\", позовавайки се на два източника, запознати с темата.Експерти изтъкват, че този ход може да предизвика нови напрежения с Русия.Предполагаемото предложение за разполагане на американската ПРО система THAAD в Европа е предшествало решението на американския президент Доналд Тръмп да изтегли САЩ от ядреното споразумение с Иран и идва в контекстна на по-широк тласък за засилване на противовъздушната и противоракетната отбрана на Европа.Въпреки че Европа и САЩ са в конфликт заради съдбата на ядреното споразумение, те споделят опасения за продължаващо разработване на балистични ракети от страна на Иран.Иранските ракети \"Шахаб 3\" вече могат да прелитат 2000 км, което е достатъчно за достигане до южната част на Европа, а Революционната гвардия на Иран се зарече, че ще увеличи обсега на ракетите, ако бъдат застрашени, тъй като обсегът е ограничен от стратегическата доктрина, а не от технологични ограничения.Командването на силите на САЩ в Европа настоява за разполагането на система THAAD от години, но изтеглянето на САЩ от ядреното споразумение с Иран направи проблема от спешен порядък, изтъква Рики Елисън, ръководител на неправителствения Алианс за застъпничество за противоракетна отбрана.Висш германски военен представител е посочил необходимостта от добавяне на повече радари в Европа за по-добро проследяване и наблюдение на потенциалните заплахи.От Министерството на отбраната на САЩ са заявили, че нищо не е било решавано в тази посока.\"В момента няма планове за позициониране на системи THAAD в Германия. Не обсъждаме потенциално бъдещо военно планиране, тъй като не бихме искали да даваме сигнали за нашите намерение на потенциални противници. Германия остава сред нашите най-близки партньори и най-силни съюзници\", коментира говорителят на Пентагона Ерик Пахон.Разгръщането на друга американска отбранителна система в Европа би могло да успокои съюзниците от НАТО в Южна Европа, която попада под заплахата от ракетите от Иран, посочва военен представител от този регион.Говоренето за разгръщането на система THAAD в Европа също така идва в контекста на нарастващото напрежение между Запада и Русия.НАТО отдавна настоява, че неговата програма за противоракетна отбрана не е насочена към Русия, но алиансът прие по-твърд тон към Москва след отравянето на бившия руски шпионин Сергей Скрипал в английския град Солсбъри.", "date": "2018.06.01", "title": "САЩ натискат за разполагането на ПРО система THAAD в Германия"}
{"url": "https://news.bg/int-politics/chehiya-izprashta-oshte-voennosluzheshti-v-afganistan-i-irak.html", "text": "Чешките депутати одобриха план на правителството за увеличаване на броя на войниците, разположени в Афганистан и други страни, съобщава \"Асошиейтед прес\".Съгласно плана Чехия ще изпрати в Афганистан 390 войници през 2020 г., в сравнение със сегашните 230 войници, като част от мисията на НАТО \"Решителна подкрепа\", която осигурява обучение, съвети и помощ на местните сили за сигурност.Около 110 чешки военнослужещи ще служат в Ирак, включително инструктори по военна подготовка, като в момента са 49 военни. Около 120 войници ще бъдат изпратени в африканския регион Сахел, включително в Мали, като част от силите на Европейския съюз.Около 385 чехи също така ще служат в прибалтийските страни и Полша като част от силите на НАТО.Гласуването в долната камара на чешкия парламент последва одобрението на Сената (горната камара на парламента).", "date": "2018.06.01", "title": "Чехия изпраща още военнослужещи в Афганистан и Ирак"}
{"url": "https://news.bg/crime/piyan-blasna-dete-na-peshehodna-v-stolitsata.html", "text": "Пиян шофьор блъсна дете на пешеходна пътека в София, съобщи Нова. 15-годишното момиче пострада от удара. След инцидента детето е откарано в УМБАЛСМ \"Н.И. Пирогов\".Момичето е пресичало на пешеходната пътека, след като кола му дала предимство. Изненадващо встрани изскочил джип, който блъснал детето.Резултатът от алкохолната проба на водача е положителен.", "date": "2018.06.01", "title": "Пиян блъсна дете на пешеходна в столицата"}
{"url": "https://news.bg/int-politics/gartsiya-obyavi-otslabvat-shansovete-za-razreshavane-na-spora-za-imeto-na-makedoniya.html", "text": "Споразумение между Гърция и Македония по продължаващия от десетилетия спор за името на бившата югославска република вероятно няма да бъде постигнато през следващите дни. Това обяви представител на гръцкото правителство, цитиран от \"Ройтерс\".Македония и Гърция провеждат преговори за разрешаването на дългогодишния спор, който възпрепятства плановете на югозападната ни съседка да се присъедини към НАТО и Европейския съюз. Целта им беше да разрешат спора преди срещата на върха на ЕС в края на юни.Гръцкият външен министър Никос Кодзиас заяви в понеделник, че той и македонският му колега Никола Димитров са приключили преговорите по въпроса и че техните премиери се очаквало да се заемат с договарянето на окончателното споразумение.\"Шансовете за сключване на споразумение в рамките на следващите дни като че ли отслабват\", изтъкнал гръцкият представител, добавяйки, че Скопие не било \"готово да отговори\" на договореното между двамата министри.По-рано говорителят на гръцкото правителство Димитрис Цанакопулос заяви, че все още има юридически и политически проблеми, които трябва да бъдат разрешени.Спорът на Македония с Гърция датира от 1991 г., когато тя по мирен път се откъсна от Югославия, обявявайки независимостта си под името Република Македония. Атина твърди, че това име предполага териториални претенции към северната провинция в Гърция, която също се казва Македония.", "date": "2018.06.01", "title": "Гърция обяви: Отслабват шансовете за разрешаване на спора за името на Македония"}
{"url": "https://news.bg/world/es-nyama-da-pregovarya-sas-sasht-predupredi-bryuksel.html", "text": "Еврокомисарят по търговията Сесилия Малмстрьом заяви, че \"вратата е затворена\" за преговори със САЩ за митата, съобщават световни агенции.Вчера САЩ обявиха, че налагат мита върху внос на стомана (25%) и алуминий (10%) от ЕС, Мексико и Канада.Малмстрьом подчерта, че ЕС \"няма да влиза в преговори\" с Вашингтон. Тя добави, че ЕС подготвя ответни мита върху американски продукти за 2,8 милиарда евро, но този списък може да бъде разширен. Еврокомисарят оправда контрамерките, коментирайки, че ЕС не иска ескалиране на ситуацията, но \"да не се отговори би означавало приемане на митата\", които Брюксел разглежда като незаконни.Малмстрьом предупреди, че мерките на САЩ \"също ще засегнат американската икономика, американския потребител, ще накарат САЩ да преосмислят\" действията си. Според нея китайските политики на дъмпинг и пренасищане на пазара са причина за ситуацията, но тя отказа да го нарече \"търговска война\", отбелязвайки, че \"ние все още не сме там\".Еврокомисарят намекна, че е възможно САЩ да наложат мита върху автомобили, което би довело до огромни щети. Тя призова другите държави да протестират в Световната търговска организация, за да окажат допълнителен натиск върху Вашингтон.САЩ играят \"много опасна игра\", предупреди тя.", "date": "2018.06.01", "title": "ЕС няма да преговаря със САЩ, предупреди Брюксел"}
{"url": "https://news.bg/int-politics/germaniya-nastoya-ukrayna-da-dava-obyasneniya-za-instsenirovkata-s-babchenko.html", "text": "Германия настоя властите в Украйна да обяснят, защо са  Аркадий Бабченко, съобщават германските медии.Според Киев инсценировката е била необходима, за да бъде осуетено истинско покушение срещу критика на руския президент Владимир Путин. \"Това са много сериозни обвинения. Затова ще бъде добре украинските власти да ги подкрепят с достоверни доказателства\", подчерта говорител на германското правителство.Украинските власти не са разкрили точно защо са инсценирали смъртта на Бабченко освен, че това им е помогнало да приключат случая.\"Опитът за убийство на журналист е и посегателство срещу свободата на словото\", заяви говорителят, добавяйки: \"Понеже обвиненията са тежки, може да се очаква, разбира се, сега те да бъдат подкрепени с доказателства.\"Много хора в германското правителство са били изненадани от начина, по който е станало всичко, изтъкна германският представител.Той настоя Съветът на Европа и Организацията за сигурност и сътрудничество в Европа (ОССЕ) да използват всичките си правомощия, за да \"повлияят на украинските власти медийният климат в страната да бъде нормализиран\".", "date": "2018.06.01", "title": "Германия настоя Украйна да дава обяснения за инсценировката с Бабченко"}
