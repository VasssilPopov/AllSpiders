{"url": "https://news.bg/bulgaria/ministerstvoto-protiv-promyana-na-standarta-za-kiseloto-mlyako.html", "text": "Министерство на земеделието, храните и горите (МЗХГ) не подкрепя предложението за промяна на БДС стандарта за киселото мляко.Това стана ясно от становище на МЗХГ до Българския институт по стандартизация. Предстои Българския институт по стандартизация да проведе технически комитет на 16 юни, когато ще бъде разгледано предложението.Според МЗХГ количеството на двата основни щама в българско кисело мляко - лактобацилус булкарикус и стрептококус термофилус трябва да остане без промяна, както е записано в сега действащия БДС.Причината за несъгласието на МЗХГ е, че всяко изменение ще доведе до промяна и в микробиологията на киселото мляко по стандарт. Според министерството трябва да се запази традиционния характер на българските млечни продукти, които са познати в цял свят със своето качество и уникалност още от древността.", "date": "2017-06-08", "title": "Министерството против промяна на стандарта за киселото мляко"}
{"url": "https://news.bg/world/dramatichni-kadri-s-politsiyata-i-trimata-teroristi-v-britanskata-stolitsa.html", "text": "Драматични кадри от охранителна камера показват фаталния сблъсък на полицията с тримата терористи, които убиха 8 души и раниха десетки при нападение в Лондон в събота, пише \"Гардиън\".Новите кадри показват въоръжени полицаи, спрели терористите, които са близо да намушкване от нападателите. Терористите бягат към полицаите и се опитват да ги убият, въоръжени служители на реда откриват огън и елиминират извършителите на атаката.Видеото се появи в социалните мрежи и показва края на терора. Камерата се намира на Бороу маркет, популярно място за лондончани и туристи вечер, тъй като има много ресторанти и клубове.Източници потвърдиха, че видеоматериалът е истински.", "date": "2017-06-08", "title": "Драматични кадри с полицията и тримата терористи в британската столица"}
{"url": "https://news.bg/crime/proveriha-60-obekta-za-targoviya-i-proizvodstvo-na-alkohol-i-goriva.html", "text": "ГДБОП координира проверките по три специализирани операции за противодействие на престъпни практики, използвани от търговците с цел избягване плащането на ДДС и акциз и продажбата на енергийни продукти.Проверени са търговски дружества, осъществяващи производство, разпространение и търговия с алкохол, течни горива и отпадъчни и базови масла - 13 бензиностанции, 43 обекта за третиране и преработка на отпадъчни масла, 5 данъчни складове и офис помещения.Операциите са проведени в периода от 31 май до 2 юни 2017 г. на територията на столицата и София - област, както и в Перник, Варна, Бургас, Пловдив, Плевен, Враца, Монтана, Стара Загора, Сливен, Добрич, Велико Търново, Хасково. Пазарджик, Кърджали, Ловеч и Шумен. В операцията са участвали служители на МВР, Агенция \"Митници\" , Националната агенция за приходите, Държавната агенция за метрологичен и технически надзор и Българския институт по метрология.В хода на проверката експертите установяват различни нарушения на данъчното и митническото законодателство, както и на изискванията за пожарна безопасност и на Закона за измерванията.На обектите са констатирани нарушения за липса на 1 тон винен дестилат и около 380 литра водка, невписани в дневника за складовата наличност. Същото нарушение е установено спрямо други 2 000 литра гюлова ракия и 55 литра повече етилов алкохол.139 еднолитрови бутилки високоалкохолни напитки са намерени извън територията на данъчен склад в гр. Каспичан, за което в Митници - Варна е образувано досъдебно производство.Нарушения са установени от митническите органи и на проверените обекти за производството на грес от отпадъчни и базови масла - три от тях са работили без необходимите документи, а други два преопаковали акцизни стоки и преработвали отпадъчни масла - дейности, които следва да се извършват само в данъчни складове.За констатираните нарушения до момента са съставени общо 16 акта за установени административни нарушения, 3 протокола за задължителни предписания и са отдадени 6 писмени разпореждания. Предстои налагане на допълнителни административни санкции от Агенция \"Митници\".В хода на операция от Българската агенция по безопасност на храните са задържали над 22, 440 кг негодни за консумация домати, внесени в страната от Албания. Установено е, че получател на стоката е българско търговско дружество, опериращо на територията на зеленчукова борса в столичния квартал \"Слатина\". След наложена забрана за продажбата им в търговската мрежа, доматите са върнати на албанската фирма - изпращач.", "date": "2017-06-08", "title": "Провериха 60 обекта за търговия и производство на алкохол и горива"}
{"url": "https://news.bg/world/aresti-v-london-i-manchestar.html", "text": "Трима души са задържани в сряда във връзка с терористичната атака в Лондон през уикенда, съобщи британската полиция, цитирана от АФП.Двама мъже са задържани от полицията, \"подкрепена от въоръжени служители\", на улица в Илфорд, Източен Лондон, отбелязва в съобщение лондонската полиция.27-годишен е задържан по обвинения в тероризъм, докато 33-годишен е задържан за наркотици.Третият заподозрян е 29-годишен, който е арестуван в жилище в същия район в британската столица. Той е арестуван по \"подозрение в подготвяне на терористични атаки\", допълва полицията.Извършена е проверка на жилищен имот и бизнес офис на адрес в Илфорд - последната от сериите акции от атаката.Припомняме, 8 души загинаха, а десетки пострадаха при терористично нападение в Лондон.От събота полицията задържа 17 души, 12 от тях са освободени без да им повдигат обвинения.Междувременно Скай нюз съобщава, че полицията в Манчестър е задържала 20-годишен в града във връзка с атаката в \"Манчестър арена\". Той е задържан за тероризъм.По-рано друг 20-годишен беше задържан за тероризъм.До момента са арестувани 21 души за атаката, от които 12 са освободени без обвинения.При атаката в Манчестър през миналия месец загинаха 22 души.", "date": "2017-06-08", "title": "Арести в Лондон и Манчестър"}
{"url": "https://news.bg/world/radata-opredeli-vanshnopoliticheskiya-kurs-na-ukrayna-nato-i-es.html", "text": "Върховната рада прие законопроект за внасяне на изменения в законодателния акт за външнополитическия курс на Украйна, включително и за приоритетите в националните интереси, съобщава 112 Украина.В законопроекта се подчертава, че национални приоритети се явяват интеграцията на Украйна в европейското политическо, икономическо и правово пространство с цел присъединяване към ЕС.Като друг приоритет се посочва включването в евроатлантическото пространство за безопасност с цел присъединяване към НАТО, а също така и развитие на равноправни и взаимоизгодни отношения с другите държави по света.", "date": "2017-06-08", "title": "Радата определи външнополитическия курс на Украйна – НАТО и ЕС"}
{"url": "https://news.bg/world/tramp-dovolen-ot-pokazaniyata-na-komi.html", "text": "Президентът Доналд Тръмп се чувства \"реабилитиран\" от предварително публикуваните показания на бившия шеф на ФБР Джеймс Коми. Това заяви личният адвокат на държавния глава на САЩ Марк Касовиц, цитиран от американски медии.Припомняме, вчера беше публикувана позицията на Коми, която ще изрази по време на днешното изслушване пред Сената. Коми ще заяви, че Тръмп е поискал лоялност.\"\", каза Касовиц в съобщение часове след публикуването на показанията на уволнения от Тръмп директор на ФБР.Президентът е доволен, че господин Коми най-накрая публично и лично потвърди, че президентът не е разследван във връзка с Русия, добави той.Коментарите на Коми подкрепят твърдение на Тръмп в официалното писмо за уволнението на шефа на ФБР, където той споменава три случая, при които Коми го е уверил, че не е разследван.", "date": "2017-06-08", "title": "Тръмп доволен от показанията на Коми"}
{"url": "https://news.bg/crime/sadiya-radenkov-okonchatelno-ostava-na-svoboda-sreshtu-8000-lv.html", "text": "Съдията по вписванията Йордан Раденков окончателно остава на свобода срещу парична гаранция от 8000 лева. Това реши Софийският апелативен съд, който разгледа протеста на прокуратурата срещу решението на долната инстанция.Припомняме, на 29 май бе задържан съдия Раденков. В сградата на Агенцията по вписванията имаше обиск. По-късно от прокуратурата съобщиха, че той е бил задържан по време на получаване на подкуп. На предишно заседание на СГС стана ясно, че получените два плика, в които според прокуратурата имало 1050 лв. от две нотариални кантори и за които се твърдеше, че са от подкуп, всъщност съдържали 400 лв. общо.Апелативните магистрати приеха, че има обосновано предположение Раденков да е извършил престъплението подкуп. Те не се съгласиха, че е налице квалифициращото обстоятелство - а именно, че е заемал отговорно служебно положение, както е записано в постановлението за привличането му като обвиняем.Съдебният състав смята, че съдията по вписванията не е длъжностно лице, заемащо отговорно служебно положение по смисъла на Наказателния кодекс. Съдията по вписванията не е изрично посочен сред длъжностите, които законодателят е определил като такива, заемащи отговорно служебно положение. Там фигурират съдия, прокурор, следовател, разследващ полицай. Съдията по вписванията няма статут на магистрат и в частност на съдия.Апелативните магистрати смятат, че според доказателствата Раденков може да е взел подкуп на 29 май 2017 г. На тази дата свидетели казват, че предали сумата от 250 лева и 150 лева, за което Раденков издал в по-кратък срок документ за вписване.Съдът отправи упрек към прокуратурата за нарушаване на презумпцията за невиновност. В протеста е направен и се поддържа категоричен извод за доказаността на повдигнатото обвинение, посочиха магистратите и изтъкнаха, че това е в противоречие на практиката на ЕСПЧ.Съдът не се съгласи с прокуратурата, че откритите в дома на Раденков 34 000 лв., част от които били скрити в картина, са от пране на пари.Безспорно е, че прането на пари следва да обслужва укриване на престъпния произход на парите, като това укриване следва да служи за \"легализиране\" и \"извеждане на светло\" на имотната облага, получена от друго престъпление, изтъкнаха магистратите.Адвокат Константин Симеонов каза пред журналисти, че част от парите са на сестрата на Раденков. \"Всеки може да има спестявания. При заплата от 2500-2600 лв. спокойно може да бъде спестена сумата\", коментира още защитата на обвинения съдия по вписванията. Самият Раденков остана безмълвен пред медиите.Апелативните магистрати прецениха, че няма опасност той да се укрие или да извърши друго престъпление. Със заповед на правосъдния министър Цецка Цачева съдия Раденков е временно отстранен от длъжност, т.е отнета му е възможността евентуално да върши престъпления като съдия по вписванията, казаха магистратите от САС.По време на заседанието адвокат Константин Симеонов обяви, че специалните разузнавателни средства (СРС-та), приложени след 16 януари, са незаконни. По думите му, от ГДБОП са искали разрешение от спецсъда за експлоатация на СРС, но няма \"видими разрешения\".\"Ако има разрешение от СГС, защо прокуратурата не го е приложила\", запита адвокат Симеонов.Апелативните съдии отбелязаха, че действително липсва съответното разрешение за използване на СРС-та за периода 13 март-21 април. Те обаче не били в процесуална Възможност да установяват това в настоящия момент.", "date": "2017-06-08", "title": " Съдия Раденков окончателно остава на свобода срещу 8000 лв."}
{"url": "https://news.bg/crime/iskat-aresta-na-trima-za-katastrofiraliya-bus-s-migranti.html", "text": "Окръжна прокуратура - Пазарджик внесе искане в съда за задържане на афганистанския гражданин Фарук У., 31-годишния Апостол К. и 29-годишния Никола С., във връзка с катастрофата на АМ \"Тракия\" и загиналите 9 чужденци.Тримата са привлечен като обвиняем за противозаконно подпомагане на чужденци да преминат през страната, за да се облагодетелстват.Фарук е обвинен и за притежание на наркотици, а Апостол К. е обвинен и за причиняване на смърт по непредпазливост при пътно-транспортно произшествие.На 4 юни около 4 часа, на автомагистрала \"Тракия\", край Пазарджик, се е движел микробус \"Мерцедес Спринтер\", управляван от 16-годишния Т.Д. На 97-я километър водачът губи контрол над автомобила и катастрофира. При катастрофата загинаха девет чужди граждани, шофьорът на автомобила и осем чужди граждани са били ранени.По случая е започнало незабавно разследване за причините за пътно-транспортното произшествие. Установено е, че тримата обвиняеми са подпомогнали чужденците да преминат през страната.Фарук У. е със статут на кандидат за бежанец, с постоянен адрес в София. В момента по досъдебното производство се извършват активни процесуално-следствени действия - разпити на свидетели, разпознавания, изискват се информация и материали от чужди посолства и др.Окръжен съд - Пазарджик ще заседава по искането на прокуратурата за определяне на мярка за неотклонение \"задържане под стража\" спрямо тримата обвиняеми.", "date": "2017-06-08", "title": "Искат ареста на трима за катастрофиралия бус с мигранти"}
{"url": "https://news.bg/crime/otkriha-zhivi-i-nevredimi-momicheta-ot-ivanovo.html", "text": "Откриха живи и невредими момичета от с. Иваново. Оперативните действия на криминалистите в страната започнаха веднага, след като момичетата бяха обявени за държавно издирване по молба на дядо им.В хода на предприетото разследване, вчера вечерта, те са открити живи и невредими на адрес в Плевен. Според събраните до момента данни върху тях не е било упражнявано насилие, те са напуснали доброволно дома на дядо си. Наложена им е полицейска закрила, предстои децата да бъдат предадени на компетентните органи в Русе.Трите сестри на 15, 16 и 17 години, бяха обявени за общодържавно издирване, след като дядо им се обърна с молба в полицията. По негови данни момичетата са напуснали дома му в нощта на 29 май и оттогава следите им се губели.", "date": "2017-06-08", "title": "Откриха живи и невредими момичета от Иваново"}
{"url": "https://news.bg/finance/minimalnata-pensiya-stava-200-lv-ot-1-oktomvri-uveri-biser-petkov.html", "text": "Актуализация на пенсиите от 2018 г. зависи от възможностите на бюджета. Това заяви министърът на труда и социалната политика Бисер Петков. Според него това ще изиска много средства и \"първият въпрос е дали бюджетът може да поеме тези допълнителни разходи\".Относно справедливостта при преизчисляването на пенсиите у нас социалният министър добави, че всяка една пенсия се отпуска при определени условия и е нормално при актуализация новите пенсии да бъдат с по-висок номинален размер.Петков посочи, че от 1 юли всички пенсии в страната ще бъдат увеличени с 2.4%. Размерът на  за стаж ще бъде увеличен с 11%. Така възрастните хора, които получават минимална пенсия вече няма да взимат по 163 лв. на месец, а по 180 лв.От 1 октомври минималната пенсия трябва да стане 200 лв.Това заяви и вицепремиерът и министър по демографската политика Валери Симеонов след първото заседание на Националния съвет за тристранно сътрудничество (НСТС). Припомняме, увеличението на пенсиите и специално на минималната пенсия беше заложени и в  между ГЕРБ и ОП в кабинета на \"Борисов 3\".Социалният министър коментира още, че при увеличението на пенсиите най-важна е финансовата страна. По думите му увеличението на пенсиите няма да повлияе и да предизвика трансфери в държавния бюджет, следователно няма да се налага актуализиране на бюджета за 2017 г. Според Петков увеличението на пенсиите ще струва на държавата около 100 млн. лв.Петков заяви, че не може да се ангажира с коментар относно колко средства ще спести държавата, ако се прекрати практиката с даването на \"фалшиви пенсии\" за инвалидност. Според него има спешна нужда от усъвършенстване на . \"Промяната започва от министерството на здравеопазването и министерството на социалната политика\", посочи Петков и допълни, че и според него има нужда от по-справедливо разпределение на ресурсите.Според Петков пенсия за инвалидност в България получават около 900 хил. души, което прави близо 40% от всички пенсионери. \"Броят на инвалидните пенсии от 2015 г. намалява, наблюдава се такава тенденция\", информира социалният министър.Социалният министър коментира и помощите, които се отпускат на децата с увреждания. Той намира за грешна практиката тези помощи да се намалят, след като детето навърши 18 години. Той добави, че се разработва цялостен нов Закон за социални услуги, за да може децата да се чувстват по-пълноценни.Бисер Петков заяви и че може да има рамка за определяне на минималната работна заплата. Според него това може да направи процеса по-прозрачен и справедлив. \"Продължаваме диалога с бизнеса и синдикатите\", заключи той.", "date": "2017-06-08", "title": "Минималната пенсия става 200 лв. от 1 октомври, увери Бисер Петков"}
{"url": "https://news.bg/world/pentagonat-imame-sposobnosti-da-svalyame-mezhdukontinentalni-raketi.html", "text": "След успешното изпитание през миналия месец САЩ имат способности да свалят междуконтинентални балистични ракети, изстреляни към американската територия.Това се отбелязва в меморандум на шефа на отдела за изпитание на оръжия към Пентагона, съобщава СиЕнЕн.Новата оценка представлява повишаване на потенциала, след като преди Пентагонът подчертаваше, че САЩ притежават само \"ограничена възможност\" за защита на територията от вражеска ракета.Медията се е сдобила с копие на меморандума на действащия директор на отдела за изпитание и оценка на оръжията Дейвид Дума, който е изпратен на военния министър Джеймс Матис на 6 юни.В доклад от 2012 г. на същия отдел се отбелязва, че системата за противоракетна отбрана има \"\".В новата оценка способностите вече не се описват като \"ограничени\", според меморандума.Припомняме, миналия месец Пентагонът успешно свали макет на междуконтинентална балистична ракета, използвайки модернизирана далекобойна ракета прихващач. Ракетата беше изстреляна от военновъздушната база \"Ванденберг\" в Калифорния и прихвана макета над Тихия океан.", "date": "2017-06-08", "title": "Пентагонът: Имаме способности да сваляме междуконтинентални ракети"}
{"url": "https://news.bg/tech/nasa-izbra-12-astronavti-sred-18-300-kandidati.html", "text": "Американската космическа агенция NASA избра 12 бъдещи астронавти сред повече от 18 300 кандидати, съобщава сайтът на организацията.Това е най-големият астронавтски клас, селектиран от 2000 г. досега. Пет от избраните са жени.Представянето на , което се състоя в космическия център \"Джонсън\" в Хюстън, беше уважено от вицепрезидента на САЩ Майк Пенс. По време на престоя си той посети контролния център, откъдето се управляват мисиите на Международната космическа станция и историческата зала, от която са ръководени ранните полети на NASA, включително първото кацане на Луната на \"Аполо 11\".\"Това са 12 мъже и жени, чиито изключителни лични качества и смелост ще изведат нацията ни към нови висоти в откривателството и, сигурен съм, ще вдъхновяват децата и внуците ни, както са го правили вашите предшественици в тази легендарна Американска програма.\" - каза вицепрезидентът Пенс пред екипа на NASA, като предаде и поздрави от президента Тръмп.Кандидат-астронавтите ще започнат двугодишно обучение в центъра \"Джонсън\". След това те ще бъдат разпределени за различни мисии, включващи участие в екипи на Международната космическа станция, полети в дълбокия космос, както и комерсиални мисии.\"Гледаме напред чрез енергията и таланта на тези астронавти, даващи искрата на нашето вълнуващо откривателско бъдеще\", заяви директорът на NASA Робърт Лайтфут.Сред кандидатите, които се явиха на подбора, имаше представители на всички 50 щата, както и от Пуерто Рико, Гуам и Американска Самоа.", "date": "2017-06-08", "title": "NASA избра 12 астронавти сред 18 300 кандидати "}
{"url": "https://news.bg/world/iran-zakleymi-protivnite-dumi-na-tramp.html", "text": "Външният министър на Иран Мохамед Джавад Зариф отхвърли поднесените от президента на САЩ Доналд Тръмп съболезнования за смъртоносните атаки в Техеран, определяйки думите на милиардера за \"противни\", съобщава Ройтерс.Тръмп заяви, че се моли за жертвите на терора в Техеран, но в същото време добави, че \"\".\"\", отбеляза Зариф в \"Туитър\".В същото време ирански представител заяви, че нападателите, щурмували парламента на страната и мавзолея на аятолах Хомейни, са ирански граждани, които са се присъединили към ДАЕШ (\"Ислямска държава\"), съобщава АФП.Шестимата нападатели \"са иранци и са се присъединили към ДАЕШ от различни части на Иран\", обясни Реза Сейфолахи, заместник-секретар на иранския Върховен съвет за национална сигурност.Това е първата атака на ДАЕШ на иранска земя.", "date": "2017-06-08", "title": "Иран заклейми „противните” думи на Тръмп"}
{"url": "https://news.bg/education/su-otnovo-e-edinstveniyat-balgarski-universitet-v-svetovnata-klasatsiya.html", "text": "СУ \"Св. Климент Охридски\" отново е единственото българско висше училище, което попада в  на най-добрите висши училища QS World University Rankings.На първо място за шеста поредна година е Масачусетският технологичен институт, второто е за Станфордския университет, третото за Харвард.Следват Калифорнийският технологичен институт, Кеймбридж, Оксфорд, лондонските Юнивърсити колидж и Импириъл колидж, Чикагският университет и Швейцарският държавен технологичен институт в Цюрих.Двадесетицата се допълва от още шест американски университета (Принстън - 13 място, Корнел - 14, Йейл - 16, Джонс Хопкинс - 17, Колумбийския - 18, университета на Пенсилвания - 19), два сингапурски, един швейцарски и един австралийски университет.Софийският университет е в групата от 701-о до 750-о място.Подреждането на университетите след първите четири стотици не детайлизира мястото на всяко висше училище, а ги класира по групи. Местата след 400-ото са разпределени по групи от по 10 университета, а след 500 - по 50. В рамките на всяка група висшите училища са посочени по азбучен ред.Класацията QS отчита шест критерия: постиженията в областта на научните изследвания, съотношението между броя на преподавателите и този на студентите, репутацията на висшето училище след работодателите, цитирането на научни публикации, присъствието на чуждестранни студенти и преподаватели.Общо в изследването са включени 959 университета.", "date": "2017-06-08", "title": "СУ отново е единственият български университет в световната класация"}
{"url": "https://news.bg/world/tramp-ryazko-promeni-kursa-kam-katar.html", "text": "Президентът на САЩ Доналд Тръмп промени курса към Катар, след като само ден по-рано похвали действията на държавите от Персийския залив, които прекъснаха дипломатически отношения с Доха, където има важна американска военна база в борбата срещу тероризма, съобщава СиЕнЕн.В телефонен разговор с катарския емир американският лидер поднесе маслинова клонка, предлагайки помощ за разрешаване на различията между страните. Той дори ги покани в Белия дом за провеждане на среща, ако е необходимо.Новият тон на американския лидер съвпада с на военния министър и държавния секретар на САЩ, които подчертаха нуждата от единство на арабските държави и важността на американското партньорство с Катар.Телефонното обаждане на Тръмп рязко контрастира със серия съобщения в \"Туитър\", които публикува във вторник. В тях той подчертава подкрепата си за Саудитска Арабия, ОАЕ, Бахрейн, Египет, Йемен, Малдивите и Либия, които прекъснаха отношения с Катар.В същото време американски представители заявиха пред СиЕнЕн, че се наблюдава засилване на военната активност в Катар. Държавата мобилизира силите си, тъй като се страхува от военна интервенция.Междувременно Тръмп изрази съчувствието си във връзка с двойната атака в Иран, но предупреди Техеран, че държави, които спонсорират тероризъм, са изправен пред риск да бъдат нападнати, съобщава \"Политико\".\"\", подчерта той.", "date": "2017-06-08", "title": "Тръмп рязко промени курса към Катар"}
{"url": "https://news.bg/world/amerikanskiyat-prezident-odobryavan-ot-34-na-sto.html", "text": "Одобрителният рейтинг на американския лидер Доналд Тръмп е на ниво 34 на сто, показва ново социологическо проучване на Quinnipiac, цитирано от СиЕнЕн.57 на сто от анкетираните заявяват, че не одобряват работата на държавния глава. Проучване на Quinnipiac University от средата на май разкриваше, че 37 на сто от американците одобряват действията на Тръмп, а 55% - не.Публикуваното в сряда проучване показва ново дъно на рейтинга на американския милиардер. На 4 април 35% от американците одобряваха Тръмп.Новият сондаж показва и нагласите относно отношенията на Тръмп с Русия. 32% не вярват, че президентът е направил нещо лошо, докато 31 на сто смятат, че той е извършил незаконни неща. Други 29% са на мнение, че има нещо неетично, но не и незаконно.63% от американците вярват, че не е уместно зетят на президента Джаред Къшнър да играе \"значима роля\" в администрацията.Проучването е проведено между 31 май и 6 юни и в него са участвали 1 361 души. Статистическата грешка е в рамките на +/- 3,2%.", "date": "2017-06-08", "title": "Американският президент одобряван от 34 на сто"}
{"url": "https://news.bg/world/vzriv-v-posolstvoto-na-sasht-v-kiev.html", "text": "Взрив е прогърмял на територията на посолството на САЩ в украинската столица Киев. Възбудено е углавно дело за тероризъм, съобщиха от пресцентъра на киевската полиция, цитирана от ТАСС и РИА \"Новости\".Инцидентът е станал в 00,05 часа местно време.\"Взрив на територията на посолството на САЩ в Киев е квалифициран като терористичен акт\", написа говорител на полицията във \"Фейсбук\".Няма пострадали хора при експлозията.Разследването продължава.", "date": "2017-06-08", "title": "Взрив в посолството на САЩ в Киев"}
{"url": "https://news.bg/world/zapochna-predsrochniyat-parlamentaren-vot-vav-velikobritaniya.html", "text": "Започнаха предсрочните парламентарни избори във Великобритания, които ще определят и пътя на страната в преговорите с ЕС за Брекзит, съобщават световни агенции.Преди няколко месеца премиерът на страната Тереза Мей обяви предсрочен вот на 8 юни в опит да спечели повече места в парламента, за да има по-голяма възможност да маневрира по време на преговорите със съюза.Последното социологическо проучване показва, че Консервативната партия е на път да спечели убедителна победа. Проучването на ComRes за вестник \"Индипендънт\" показва, че торите ще победят лейбъристите на Джереми Корбин с 10% преднина. Така консерваторите имат шанс да извоюват 74-местно мнозинство - най-голямото от управлението на Маргарет Тачър.Но изследването също показва защо партията на Корбин няма шанс да спечели на вота, въпреки че лейбъристите намалиха с наполовина преднината на Консервативната партия по време на предизборната кампания. Проучването разкрива, че мнозинството британци изразяват тревогата си относно как лейбъристите ще съберат парите за изпълнението на обещанията си, а също така и заради подхода им в областта на сигурността и за Брекзит.Според проучването консерваторите ще бъдат подкрепени от 44% от британците, а лейбъристите от 34 на сто. 9% ще гласуват за либералдемократите, 5% за Партията за независимост на Великобритания и 2% за Зелените.Други сондажи разкриват, че разликата между двете основни партии е между 1 и 12%.При добро представяне в Северна Англия и Шотландия торите могат да съберат 375 места, което им дава мнозинство в 650-местната долна камара.Предизборната кампания беше помрачена от две терористични атаки в Манчестър и Лондон, които отнеха живота на десетки хора, включително и на чужденци. ДАЕШ (\"Ислямска държава\") пое отговорност за нападенията.Изборните секции отвориха в 07,00 часа местно време. Гласуването ще приключи в 22,00 часа. Британците гласуват за избиране на 650 депутати. 46,9 милиона граждани на Великобритания имат право да пуснат гласа си в сравнение с 46,4 милиона на изборите през 2015 г.Избирателната активност през 2015 г., когато консерваторите спечелиха 331 от 650 места, беше 66,4 на сто.Повечето секции са в училища, общински центрове, религиозни зали, но също така може да се гласува в бирарии, училищни автобуси и на други места.В полунощ се очаква да бъдат обявени частичните резултати, като крайните ще станат ясни в петък следобед.За да събере мнозинство в Камарата на общините, партия трябва да спечели 326 места. През 2015 г. мнозинството на консерваторите не беше потвърдено до 13,34 часа местно време на следващия ден.", "date": "2017-06-08", "title": "Започна предсрочният парламентарен вот във Великобритания"}
{"url": "https://news.bg/world/havaite-prenebregnaha-tramp-parvi-odobriha-parizhkoto-sporazumenie.html", "text": "Хаваите се превърнаха в първия американски щат, прокарал закон за изпълнение на целите и ограниченията, заложени в споразумението за борба с климата от Париж, пише \"Ню Йорк таймс\".Решението категорично пренебрегва президента на САЩ Доналд Тръмп, който миналата седмица обяви, че оттегля страната от историческата сделка.Губернаторът на Хаваите Дейвид Айдж се подписа по два законопроекта на церемония в Хонолулу. Единият законопроект ясно формулира мерките за намаляване на емисиите на парникови газови в съответствие със заложените в Парижкото споразумение цели, приети в края на 2015 г. във френската столица. Другият законопроект ще позволи сформиране на специален екип, който ще помогне на щата да подобри качеството на почвата и за премахване на въглеродните емисии от атмосферата.Айдж се присъедини към кметове от щата, които се подписаха под споразумение с ангажимент за изпълнение на целите.Хаваите са един от повече от 10 щата, които създадоха Американски съюз за климата - коалиция, която е ангажирана да изпълни парижката сделка, въпреки че федералното правителство взе решение да се оттегли.Алиансът беше обявен от губернаторите на Калифорния, Вашингтон и Ню Йорк миналата седмица. В него влизат още Минесота, Вирджиния, Масачузетс и Върмонт.Паралелно Майкъл Блумбърг, бившият кмет на Ню Йорк, координира съюз от градове, корпорации и университети, които обещават да изпълнят споразумението за климата.", "date": "2017-06-08", "title": "Хаваите пренебрегнаха Тръмп – първи одобриха Парижкото споразумение"}
{"url": "https://news.bg/crime/dans-proveryava-ogradata-na-balgaro-turskata-granitsa.html", "text": "Върховна касационна прокуратура (ВКП) разпореди на ДАНС да извърши проверка на възпрепятстващо съоръжение на българо-турската граница.От пресцентъра на прокуратурата съобщиха, че проверката се извършва във връзка с постъпилия сигнал от Велизар Енчев.Припомняме, на 10 март 2017 г. независимият депутат от 43-о Народно събрание Велизар Енчев сезира прокуратурата заради две изявления относно строежа на оградата по българо-турската граница. Тогава Енчев заяви пред News.bg, че става въпрос за твърдения на лидера на БСП Корнелия Нинова и бившия депутат от Патриотичния фронт (ПФ) Димитър Байрактаров. Според твърденията се осъществява неправомерна дейност от фирми на ПП \"Патриотичен фронт\" при наличие на данни за \"свързани лица\". Твърди се още, че цените по договорите са също били многократно завишени.ВКС е изискала съответната документация от Областните управители на областите Хасково, Ямбол и Бургас, защото именно те предприемат и организират всички действия във връзка с проектирането, изграждането и поддържането на временното препятстващо съоръжение.С постановление от 28 март 2017 г. ВКП е възложила на Агенцията за държавна финансова инспекция (АДФИ) да извърши финансова инспекция на целия процес проектиране, изграждане и поддържане на съоръжението.На 24 април 2017 г. ВКП е възложила и на ДАНС да извърши проверка на границата относно това дали има корупционни прояви на лица, заемащи висши държавни длъжности, и дали те са свързани с изграждането на съоръжението за защита на териториалната цялост на държавата.Възложената проверка и инспекция на ДАНС и АДФИ не е приключила.Припомняме, на 2 юни, петък, червеният депутат Елена Йончева посочи, че има корупционна схема със строителството на възпрепятстващото съоръжение по българо-турската граница.Става въпрос за 21 км от участъка на оградата по българо-турската граница в Хасковска област, от река Тунджа до река Марица. В този район оградата е едноредова, а в проекта е било предвидено изготвянето на двуредова ограда.Йончева изрази съмнения за тежка корупционна схема, както и за търговия с националната сигурност. В отговор вътрешният министър Валентин Радев посочи, че ще отиде на .Вчера, 7 юни, Йончева заяви, че камерите по границата ни с Турция не работели. По думите ѝ техническите средства за наблюдение в пограничните райони от КПП \"Капитан Андреево\" до КПП \"Лесово\" не работят заради изтекъл договор за поддръжка, което прави границата ни неохраняема.", "date": "2017-06-08", "title": "ДАНС проверява оградата на българо-турската граница"}
{"url": "https://news.bg/press/borisov-obsadi-evropredsedatelstvoto-s-merkel-zaharieva-aktivira-dialoga-s-rumaniya-bolnitsi-na-raba-na-falita.html", "text": "Посещението на премиера Бойко Борисов в Германия е сред водещите теми на вестниците в четвъртък.\"Българският премиер Бойко Борисов се е нагърбил със задачата да стопли отношенията между Турция и ЕС, стана ясно след срещата му с германския канцлер Ангела Меркел вчера. \"Разговаряхме по темата за Турция - тя е наш съсед. Много негативи се насложиха. Ще положа много усилия за нормализиране на отношенията\", заяви той. Борисов ще се срещне в Анкара с турския президент след 5 дни, предвиден е разговор и с колегата му Бинали Йълдъръм. Денят на визитата 13 юни е специален за нашия министър-председател, тъй като празнува рожден ден. Турция ще е третата страна от юнския \"лидерски рейд\" на Борисов, след като във вторник се видя с френския президент Еманюел Макрон, германския държавен глава Франк-Валтер Щайнмайер, а в сряда и с Ангела Меркел. Във всичките разговори един от акцентите е бежанската криза. Борисов се натовари с посредническа мисия между Анкара и Брюксел и миналото лято, само че \"възложител\" бе Турция. Случи се след посещение там. Критици го обвиниха, че се изявява като \"пощенски гълъб\" на Ердоган, а той отвърна: \"Само един идиот може да каже това, и то когато европейските лидери търсят варианти за успокояване на ситуацията в Турция\". И определи изявите си като висша дипломация. След срещата между Борисов и Меркел стана ясно, че един от акцентите в българското европредседателство догодина ще е интеграцията на Западните Балкани. Това е втората важна външнополитическа задача, която се очертава пред нашия премиер. \"Благодарение на своето географско положение и предстоящото си председателство на Европейския съюз през следващата година България би могла да направи много неща, с които да подпомогнем Балканите. Това съвпада и с плановете на Берлин. Искаме да дадем европейска перспектива на обикновените хора. Моторите на ЕС - Германия и Франция - ще ни окажат необходимата подкрепа. Нека се възползваме от нашето председателство в подкрепа на Западните Балкани\", заяви Борисов. Подкрепи го и Меркел: \"Говорихме за това каква е ситуацията от гледна точка на България, тъй като тя, от една страна, граничи със Западните Балкани и има голям интерес от стабилност. Говорихме за т. нар. Берлински процес в Триест. Важно е да дадем визия за надежда, за перспектива на тези страни, да ги подкрепим, тъй като има други геополитически актьори, които също са заинтересовани да имат добри отношения с тях. Ние искаме много ясно да се разбере, че нашето отношение към перспективата на тези страни остава непроменено\". Малко по-рано вестник \"Вечерни новости\" писа, че европейската помощ за региона се изразява в план, наречен \"Берлин плюс\", чрез който ще се осъществяват инвестиции. Парите ще са от Европейската икономическа зона и Европейската асоциация за свободна търговия. Меркел и Борисов разговаряха и за българската граница. \"Благодаря на България за решителната работа по охраната. България е подобрила пазенето й, въпреки че страната не е в Шенгенското пространство. Мисля, че България е положила големи усилия\", заяви германският канцлер. Борисов се зарадва на хвалбите...\" - в. \"Сега\".\"Подготовката на България за предстоящото председателство на Съвета на ЕС през 2018 г. беше сред темите на разговора на премиера Бойко Борисов със заместник генералния секретар на фондация \"Конрад Аденауер\" Герхард Валерс. Това съобщиха от правителствената информационна служба. По време на срещата им в академията на фондацията в Берлин двамата обсъдиха също актуалната политическа обстановка в България и на Балканите. Герхард Валерс, който ръководи отдела за европейско и международно сътрудничество на фондацията, поздрави българския министър-председател по повод третия му мандат и му пожела успех. Премиерът Борисов от своя страна приветства активността на фондацията, която е основана през 1955 г., като подчерта значението на работата в полза на развитието на демократичните ценности.\" - в. \"Стандарт\".Срещата на външния министър Екатерина Захариева с румънския премиер Сорин Гриндяну и с колегата й Тeодоp Мелеĸшaнy също е сред темите на всекидневниците.\"Вицепpемиеpът и миниcтъp на външните pаботи на Бългаpия Екaтеpина Заxаpиева даде днеc yвеpения в Бyкypещ, че пpоблемите c тpафикa по гpаницата c Рyмъния ще бъдът pешени много cкоpо, cъобщава Аджеpпpеc, цитиpана от БТА. \"За cъжаление, има пpоблеми пpез поcледните дни, заpади много cилен тypиcтичесĸи поток към Бългаpия. Мога да ви yвеpя, че много cкоpо тези пpоблеми ще бъдат решени\", заяви Заxаpиева на cъвмеcтна пpесĸонфеpенция c pyмънcкия cи колега Тeодоp Мелеĸшaнy...\" - в. \"24 часа\".\"Вицепремиерът по правосъдната реформа и министър на външните работи Екатерина Захариева заяви в Букурещ, че България ще завърши правосъдните реформи до края на 2018 г., за да сложи край на продължилия едно десетилетие мониторинг от страна на Европейския съюз, който по думите й \"не може да продължава вечно\", предаде \"Асошиейтед прес\", цитирана от БТА. Захариева отбеляза, че България е решена да изпълни 17-те препоръки, включени в доклада на Европейската комисия по механизма за сътрудничество и проверка. Тя добави, че Румъния и България трябва да си сътрудничат, за да убедят партньорите си, че не само са изпълнили препоръките в рамките на механизма за сътрудничество и проверка, но и че са постигнали необратими резултати. Българският вицепремиер също така изтъкна, че България и Румъния са изпълнили техническите критерии за присъединяване към Шенген и изрази надежда, че влизането на двете страни в зоната на свободно движение ще стане възможно най-скоро, предаде \"Аджерпрес\". \"Когато имаме координирани действия, успяваме да постигнем най-добрите решения за двете страни. Решението за либерализиране на достъпа до визовата система на Шенген за България и Румъния, преговорите, които водихме заедно за либерализиране на визовия режим с Канада, са само няколко примера от последните няколко месеца\", посочи Захариева. Тя подчерта, че присъединяването на България и Румъния към Шенген е въпрос на сигурност за цяла Европа.\" - в. \"Дневник\".\"Заместник министър-председателят по правосъдната реформа и министър на външните работи Екатерина Захариева се срещна в Букурещ с румънския премиер Сорин Гриндяну. Това съобщиха от пресцентъра на МВнР. Доброто сътрудничество между двете държави по общи теми като премахването на визите за Канада дава резултати и трябва да продължим по същия път, изтъкна Захариева, която е на еднодневно работно посещение в румънската столица. Тя предаде на премиера Гриндяну поздрави от неговия колега Бойко Борисов, както и покана за посети България във възможно най-скоро време, която той с удоволствие прие. Захариева и Гриндяну обсъдиха съвместните проекти между двете страни, възможностите за увеличение на икономическите и търговски връзки, както и подготовката за председателството на Съвета на ЕС в София и Букурещ. България поема председателството през първата половина на 2018 г., а Румъния - през първата половина на 2019 г. \"Може да постигнем повече в икономиката и туризма, като засилим инфраструктурната свързаност. Изграждането на втори мост над Дунав при Русе е изключително важен проект, както и пускането в експлоатация на двата нови ГКПП на сухопътната граница, които са напълно готови\", изтъкна Захариева. Премиерът Гриндяну се съгласи и заяви, че приоритет на неговото правителство са отношенията с България. Неговите очаквания са за нови проекти в енергетиката, транспорта, здравеопазването и околната среда. Имаме общи позиции по европейския дневен ред, констатираха Захариева и Гриндяну.\" - в. \"Стандарт\".Вестниците следят и темата за охраната по границата.\"Няма никаква корупционна схема при строежа на оградата по границата. Това заяви министърът на вътрешните работи Валентин Радев във връзка с твърдението на опозицията, че оградата се строи в нарушение на първоначалния проект и сигурността й е под въпрос, предаде БНТ. По време на блиц контрола в парламентарната комисия по вътрешна сигурност и обществен ред министър Радев обясни как се харчат 160-те млн. евро, които Еврокомисията отпусна на България за справяне с бежанския проблем. По думите му 33 млн. евро вече са усвоени, процедури текат за 70 млн. евро, като половината от тях са към финал и предстои обявяване на обществени поръчки за останалите 57 млн. евро. Вътрешният министър заяви още, че на този етап не вижда аргументи за увеличение на заплатите на служителите в системата, каквото е искането на най-големия полицейски синдикат...\" - в. \"Труд\".\"Вътрешният министър Валентин Радев покани депутата от БСП Елена Йончева на съвместна проверка на оградата по българско-турската граница. Той допълни пред \"Нова телевизия\", че само така тя щяла да се убеди, че всичко по строежа на обекта от национално значение е законно. Още в края на миналата седмица Йончева обяви, че оградата по границата на 21-ия км от река Тунджа до река Марица не е двуредна, а едноредна и това е заради корупционна схема. По думите ѝ частна фирма е направила препроектирането на оградата. Според нея подобна фирма не трябва да прави препроектирането, тъй като оградата е обект от национално значение. Радев уточни, че промяната в проекта е съгласувана с \"всички по веригата\". Платено е само за едноредна ограда и за всичко това има документи. Решението било взето, за да може да се построи по-бързо препятствието по границата. \"Елена Йончева пак кръстосва радиа и телевизии и разказва една и съща приказка. Корнелия Нинова обясняваше, че и отпуснатите от Европа 160 млн. евро за охрана на границата няма да дойдат, но те са вече тук. Призовавам Йончева, преди прокуратурата да се произнесе, тя да не говори такива неистини по телевизията\", заяви Радев. Той добави, че при съвместната им проверка на оградата ще предостави на депутата от БСП всички необходими документи, за да се увери, че няма никакви нередности при строежа. Йончева обаче не уточни дали приема поканата му.\" - в. \"Дневник\".Финансовите проблеми на болниците също са сред актуалните теми.\"Поне седем болници в страната са на път да фалират, ако не се предприемат бързи и адекватни действия. Причината - дългове или орязани дейности от спрени клинични пътеки. Става въпрос за лечебни заведения в Пловдив, Добрич, Сливен, Шумен, Омуртаг, Провадия, Левски. Многопрофилната болница за активно лечение (МБАЛ) в Добрич вече е спряла част от плановите си дейности заради натрупана и неизплатена надлимитна дейност. Пред затваряне е единственият за Южна България Областен диспансер по кожно-венерически заболявания-Пловдив. Заплатите там се бавят, покривът тече, а телефоните са спрени. Блокира се възможността и на МБАЛ-Шумен да оказва помощ на гражданите заради орязани клинични пътеки, съобщи изпълнителният й директор д-р Атанас Атанасов. Важни пътеки са спрени и в МБАЛ \"Д-р Иван Селимински\" в Сливен. Във вторник болницата в Омуртаг също обяви, че е пред фалит и ще й стане невъзможно да обслужва пациенти. Пред закриване е също МБАЛ \"Царица Йоанна\" в Провадия, която лекува граждани от общините Дългопол, Ветрино, Вълчи дол и от много айтоски села. Причината - липса на пари дори за заплати. Заради ниския бюджет, договорен с НЗОК, бъдещето на общинската болница \"Св. Мина\" в града под тепетата също е под въпрос, алармираха медицински работници. Пред колапс е и лечебницата в община Левски. Тя е с дългове, а отделенията \"Хирургия\" и \"Уши-нос-гърло\" са закрити.\" - в. \"Труд\".\"Болниците в цялата страна продължават да предупреждават, че лимитите, спуснати от здравната каса, не им позволяват да работят нормално. В средата на юни болницата в Добрич може да спре плановия прием, предупреди директорът д-р Трифон Йорданов, цитиран от Topnovini.bg. Надлимитната дейност на болницата за май е около 35 000 лв., като в последните осем дни на месеца плановите дейности също са били спрени заради липса на пари. Прогнозата за юни е надлимитната дейност да достигне 100 000 лв. Ако бюджетът не бъде променен, ще се наложи плановите дейности да бъдат спрени още в средата на месеца, каза Йорданов. Той все пак уточни, че 80% от пациентите на болницата са спешни и тяхното лечение няма да се разсрочва. Заради намаления лимит общинската болница \"Царица Йоанна\" в Провадия е застрашена от фалит. \"Това, което получаваме от здравната каса, не стига само за фонд \"Работна заплата\". Получава се така, че след 23-24-то число има планови пациенти, които се връщат\", коментира управителят на лечебното заведение д-р Светослав Неделчев пред БНТ...\" - в. \"Сега\".\"Болниците затъват, yвеличават дълговете cи. Иcкaме aктyализация на бюджета, депозиpали cме това cтановище към yпpавителя на НЗOК. Това каза в пpедаването \"Лице в лице\" по bТV пpедcедателят на БЛС д-p Венциcлав Гpозев. Той допълни, че е cъглаcен, че политиците cе cтpаxyват от aктyализация на бюджета, но това е единcтвеният изxод. \"Стpада цялото общеcтво, и пациентите, и xоpата, които pаботят в cиcтемата на здpавeопазването. Това не може да пpодължава, тpябва да cе номеpят cpедcтва\", кaза още той. Напpавленията cъщо cа недоcтатъчни, допълни д-p Гpозев.\" - в. \"24 часа\".", "date": "2017-06-08", "title": "Борисов обсъди европредседателството с Меркел, Захариева активира диалога с Румъния, болници на ръба на фалита..."}
{"url": "https://news.bg/crime/lozan-panov-ne-se-strahuva-za-zhivota-si.html", "text": "Председателят на Върховния касационен съд (ВКС) Лозан Панов не се страхува за живота си. Този коментар той направи преди заседанието на ВСС по повод инцидента с колата му от НСО, чиито болтове бяха развити.За пръв път той коментира случая, за който намекна след срещата при държавния глава. Шум в колата на НСО по пътя към Районен съд Берковица смутил Лозан Панов и шофьора му от НСО. На връщане шумът на колата се засилил. Установено било,че липсват два болта. Имало и разхлабени болтове.Шофьорът веднага се обадил в НСО да докладва. Директорът на службата е уведомен. С този шофьор Панов пътува от началото на поста си като съдия номер 1. Никога той не е оставял колата без надзор. \"Не се страхувам, но не мога да бъда и безразсъден\", коментира съдия номер едно.", "date": "2017-06-08", "title": "Лозан Панов не се страхува за живота си"}
{"url": "https://news.bg/world/boko-haram-atakuva-nigeriyskiya-grad-mayduguri.html", "text": "Екстремисти от групировката \"Боко харам\" са нападнали нигерийския град Майдугури, с население над един милион души, предаде Би Би Си. Това е най-голямото им настъпление за последната година и половина.По думите на очевидци, в продължение на час в южните райони на града са се чували изстрели и взривове. Агенция \"Ройтерс\" съобщи за паника. Свидетели съобщават за ранени сред гражданското население.Губернаторът на щата Борно, чийто административен център е Майдугури, потвърди пред Би Би Си, че градът е атакуван от екстремисти. Той заяви, че армията е успяла да отблъсне нападението.Засега няма официални данни за броя на жертвите.Съобщава се, че сред нападателите е имало атентатори-самоубийци.В края на миналата година нигерийската армия съобщи, че е изтласкала \"Боко харам\" от един от последните им бастиони - гората Самбиса в североизточната част на страната.Преди това военните отнеха от групировката значителни територии в щата Борно.Въпреки това екстремистите продължават да атакуват райони в североизточната част на Нигерия и в съседните страни Нигер и Камерун.", "date": "2017-06-08", "title": "„Боко Харам” атакува нигерийския град Майдугури"}
{"url": "https://news.bg/disasters/zemetresenie-kray-alyaska-6-8-po-rihter.html", "text": "Земетресение с магнитуд 6.8 е регистрирано в Аляска, в района на Алеутските острови, съобщи геологическата служба на САЩ.Земетръсното огнище се намира на 8 километра дълбочина.Няма данни за щети.", "date": "2017-06-08", "title": "Земетресение край Аляска – 6.8 по Рихтер"}
{"url": "https://news.bg/disasters/nameriha-ostankite-na-izcheznaliya-voenen-samolet-v-mianmar.html", "text": "В Мианмар откриха останки от изчезналия вчера военен самолет, предаде Би Би Си.Припомняме, връзката с летателния апарат Y-8F-200 (китайско производство) беше изгубена докато той се намираше над Андаманско море. На борда имаше 122-ма души.Самолетът и телата на загиналите са намерени тази сутрин, близо до крайбрежния град Тавой, в южната част на страната.Не е известно дали има оцелели.В издирването са се включили 9 кораба и три самолета от армията на страната.Самолетът изпълняваше полет за Янгон - най-многолюдния град в страната.Според информация от армията, сред пътниците е имало 15 деца.Причините за катастрофата все още не са установени.", "date": "2017-06-08", "title": "Намериха останките на изчезналия военен самолет в Мианмар"}
{"url": "https://news.bg/world/siriyskite-mirni-pregovori-v-astana-otlozheni.html", "text": "Русия, Турция и Иран отложиха запланувания кръг преговори за Сирия в Казахстан. Това съобщи външното министерство на Казахстан, цитирано от Ройтерс.Москва предложи на 12-13 юни да се проведат нови преговори.Но говорителят на министерството поясни, че не е ясно кога ще се проведе новият кръг преговори, в които участват правителството на Сирия и няколко бунтовнически групи.Преговорите в Астана са предимно технически и засягат въпросите за спиране на огъня в страната, докато мирните преговори в Женева са политически с цел постигане на трайно споразумение за уреждане на конфликта.", "date": "2017-06-08", "title": "Сирийските мирни преговори в Астана отложени"}
{"url": "https://news.bg/crime/tsatsarov-pital-li-e-prokurorite-da-ide-li-v-tsum-ironichen-panov.html", "text": "Председателят на ВКС Лозан Панов отрече да прави политика чрез искането си за свикване на Велико народно събрание (ВНС) за изменение в Конституцията за изваждане на прокуратурата от съдебната власт.. Всеки може да сподели идеите и концепциите си в една демократична държава, категоричен бе той.Припомняме, ден след посещението на съдия номер 1 при президента Румен Радев, където той  и за изваждане на прокуратурата от съдебната власт, депутатите от ГЕРБ и от БСП оспориха предложенията му.В редица държави прокуратурата е извън съдебната власт. Този дебат е важен, подчерта Панов. . В конституционните промени се заобикаля въпроса за прокуратурата.По повод мнението, че съдиите не подкрепят визията му за съдебна реформа, Панов реагира с въпроса дали Сотир Цацаров е питал прокурорите дали да иде в ЦУМ.Припомняме, срещата между главния прокурор Сотир Цацаров, бизнесмена Сашо Дончев и политика Георги Гергов, на която Дончев твърди, че е бил притискан, стана основа на множество скандали. Председателят на ВКС  на тримата в сградата на ЦУМ, но първоначално това не бе прието нито от ВСС, нито от институциите.Виждането Цацаров-Дончев-Гергов бе повод Панов да поиска среща с президента Румен Радев и с премиера Бойко Борисов. Първата реакция на Радев бе да не приеме Панов.", "date": "2017-06-08", "title": "Цацаров питал ли е прокурорите да иде ли в ЦУМ, ироничен Панов"}
{"url": "https://news.bg/energy/istinata-za-tsenata-na-energiyata-e-v-aneksite.html", "text": "Наясно сме, че политиката държи икономиката. Ако беше обратното, досега всичко, което е свързано с диверсификации, ориентирано към нарастващите нужди на европейските потребители, щеше да е реалност. Това заяви професорът по международно право Нина Дюлгерова на пресконференция в БТА на тема: \"България отново в енергийните диверсификации на Европа.\"Тя е категорична, че наличието на атомна електроцентрала на територията на една страна, е гаранция за нейната сигурност. АЕЦ \"Козлодуй\" запази България по време на Косовската война. Присъствието на АЕЦ на територията на която и да е държава, е гаранция за сигурност, категорична е проф. Дюлгерова. Дали ще се води въздушна или сухопътна операция, то винаги е далеч от атомната мощ, смята тя.Запитана за Украйна, тя припомни, че там е , която е станала нарицателна за атомна централа.Да коментираме през 2017 г. до колко и как ще ни включат в чужди проекти, - това не е политика, каза проф. Дюлгерова относно вариантите за реализация на двата атомни реактора от АЕЦ \"Белене\". Ние платихме сериозна сума на \"Атомстройекспорт\" - това са резултати от политически действия на български, руски и европейски политици, обясни проф. Дюлгерова.Има голям шанс България да бъде включена в диверсификацияонния проект на \"Турски поток\" при спазване на европейските правила на тази сфера. Това би било добре за България - по-добре нещо, отколкото нищо. Включването на страната ни в който и да е проект, е гаранция следващата година по време на европредседателството ни, да се превърнем в активен медиатор в сферата на енергетиката, екологията, обясни проф. Дюлгерова.Пътната карта дава възможност на България да получи свободно изкупуване на енергийни ресурси от други страни, да има либерализация на пазара и на руския газ.Припомняме,  Теменужка Петкова и председателя на Газпром Алексей Милер по време на международния икономически форум в Петербург. С нея се създава възможност България, както и останалите държави от бившия соцлагер, да започнат отношенията си на нова основа с Газпром, каза експертът.Втората тема в газовата диверсификация е поставяне на нова газова политика в Русия след изявлението на руския президент Владимир Путин от 2 декември 2014, че Русия се отказва от Южен поток и започва изграждането на \"Турски поток\".Според проф. Дюлгерова е възможно преструктуриране на газопровода \"Южен поток\" в контекста на \"Турски поток\" с използване на наличните активи. До 2014 г. България бе основен фактор за т.нар. Южна газова тангента. В момента сме в ситуация да ни включват и да очакват от нас ясно поведение и позиция.\"Българските данъкоплатци платиха непремерената политика на кабинета Борисов 1 за , заяви проф. Дюлгерова. Този и другите два енергийни проекта от големия енергиен шлем - газопровода \"Южен поток\", АЕЦ \"Белене\", нефтопровода \"Бургас-Александруполис\", както и газопровода \"Набуко\" претърпяха модификации. Всеки един от тях ще намери своето по-близко или по-далечно осъществяване, предполага енергийният експерт.Платихме над 600 млн. евро на \"Атомстройекспорт\", двата реактора са в България, започна експертна оценка на Булатом за безалтернативност, изреди фактите проф. Нинова. Тя застъпи тезата за изграждане на АЕЦ \"Белене\" или за разширение с още един реактор на наличната АЕЦ \"Козлодуй\". Трябва да се коментира реализация на подобен проект -, опитът с Уестингхаус се оказа неуспешен, стана ясно от думите на проф. Дюлгерова.\"Винаги се сравняваме с другите, нямаме смелостта да застанем от начало до край да имаме логистика, адекватна финансова оценка, която да е устойчива. Българските проекти са подчинени на решения от вън, не са последователни, коментира тя развитието на енергийните проекти, в които участва страната ни.Проф. Нина Дюлгерова даде пример изграждането на \"Син поток\"-1 през 90-те години на ХХ-ти век, който вместо да върви от Русия към Турция, е имало реалния шанс да бъде Южен поток-1. Исканите комисионни се оказали препъни камък.Не коментираме чист вид \"Южен поток\". Въпросът за транзитните такси е сериозен принос за бюджета, обясни проф. Дюлгерова възможното включване в някои далекопроводи. Истината за цената, на която се търгува енергията, е в анексите, в действията, каза енергийният експерт относно исканото становище от България по антимонополното дело на ЕК срещу \"Газпром\".Дали ще се изгради 7-ми блок на АЕЦ \"Козлодуй\" или се строи АЕЦ \"Белене\" - добре е да се реализират реакторите, изказа мнението си проф. Дюлгерова. Втори ядрен проект, реализиран на територията на България, повишава политическите й позиции и взаимоотношенията й в Черноморския регион. Всеки реализиран проект означава повишаване на политическите акции, той е гаранция за просперитет, допълни проф. Нина Дюлгерова.", "date": "2017-06-08", "title": "Истината за цената на енергията е в анексите"}
{"url": "https://news.bg/politics/bsp-sazrya-lobizam-v-zakona-za-kontsesiite.html", "text": "Депутатите обсъждат Закона за концесиите, който въвежда европейски директиви в родното законодателство. В приложното поле на Директивата за концесиите попадат дейности, чиято регламентация в българското законодателство се съдържа в два отделни закона: Закона за концесиите (ЗК) и Закона за публично-частното партньорство (ЗПЧП), пише в мотивите на проекта.По време на обсъжданията стана ясно, че депутатите от БСП виждат лобизъм в предложените текстове.Анализът на изискванията на Директивата за концесиите и на съответствието на уредбата на Закона за концесиите и на ЗПЧП с нея налагат приемане на нов Закон за концесиите, който да обедини действащите ЗК и ЗПЧП. Необходимостта от приемането на нов Закон за концесиите се основава на няколко аргументи.Законопроектът урежда обществените отношения, които подлежат на трайни правила, както и в достатъчна степен - правилата за тяхното прилагане, според вносителите от ГЕРБ.\"Във връзка с това е преценено, че не е налице необходимост от издаването на правилник за прилагане на закона\", мотивират се вносителите. Предвидена е законова делегация Министерският съвет да издаде две наредби. С едната детайлно ще се уредят финансово-икономическите елементи на концесията, в т.ч. и свързаните с концесиите плащания, а с другата - реда за мониторинг, управление и контрол.Законопроектът отменя досегашния закон за концесиите и Закона за публично-частното партньорство, тъй като преурежда уредените с тях обществени отношения.В преходните и заключителни разпоредби на новия Закон за концесиите са предвидени изменения на редица закони, съдържащи разпоредби, които попадат в обхвата на новия Закон за концесиите, като се цели терминологично уеднаквяване на текстовете, които уреждат изисквания, свързани със спецификата на обекта на концесията и произтичащите от тях особени условия, и създаване на предпоставки за прилагане на новия Закон за концесиите.В хода на дискусията част от изказалите се народни представители подкрепиха предложения законопроект. Те подчертаха, че с новите регламенти се създават по-добри предпоставки за предоставяне на концесии за строителство на важни за държавата и общините инфраструктурни проекти и тяхната реализация в условия на публично-частно партньорство.В документа пише, че действащото до момента законодателство е показало слабости, които до голяма степен произтичат от наложилата се практика на концесия да се предоставят или природни ресурси (плажове, минерални води, подземни богатства), или съществуващи обекти на инфраструктурата.До момента не е предоставена нито една концесия за строителство за значим инфраструктурен обект. Това означава че институтът на концесията и на публично-частното партньорство в досегашната им уредба не позволяват ефективното им използване за основното им предназначение - предоставяне на концесии за строителство, с последващо предоставяне и управление на услуги чрез обекта на концесията, съчетано с поемане от концесионера на строителния и на експлоатационния риск.Припомняме, почти ведна след встъпването си в длъжност президентът Румен Радев наложи вето на Закона за концесиите.По време на дебатите за новия законопроект от БСП видяха лобизъм в предложените текстове.\"Слушам колегите от ляво и не вярвам на ушите си\", атакува мненията на депутатите от БСП бившият министър на икономиката и депутат в 44-ия парламент Делян Добрев.По думите му по времето на кабинета \"Орешарски\", левицата дала половината Черноморие на концесия на Красимир Георгиев-Фронтиера срещу 200 000 комисионна. Този закон създава правила, категоричен бе депутатът от ГЕРБ. Законопроектът е работещ и ще даде възможност на частния сектор да инвестира в публична и инфраструктура, убеден е Добрев.Депутатът от БСП Драгомир Стойнев подчерта, че властта на \"Орешарски\" разрешила замазаните проблеми на ГЕРБ в сферата на концесиите.Социалистката Дора Янкова поиска анализ на ефективността на концесиите. Тя атакува \"едно младо момче, началника на кабинета на регионалния министър Костадин Паскалев в кабинета \"Сакскобурготски\". Това младо момче излезе на трибуната и се оказа, че е герберът Данаил Кирилов. Той обясни, че тогава министър Паскалев напуснал заради несъгласие с концесионната политика на тогавашната власт.", "date": "2017-06-08", "title": "БСП съзря лобизъм в Закона за концесиите"}
{"url": "https://news.bg/crime/zadarzhaha-6-tona-nelegalen-dizel-v-sofiya.html", "text": "6 000 литра гориво без документи за платен акциз задържаха служители на Митница Столична и Главна дирекция \"Национална полиция\".Вчера, 07 юни 2017 г., е извършена проверка на обект за търговия с горива в района на София. В обекта не са констатирани нередности, но служителите на реда се усъмнили относно три превозни средства, паркирани на територията на бензиностанцията - два микробуса и един пикап.В каросериите на превозните средства били натоварени общо четири пластмасови контейнера, всички пълни с жълтеникава течност с мирис на гориво. По предварителни данни става въпрос за дизел.Пластмасовите съдове били съоръжени и с маркучи и средства за преливане и зареждане на горивото.В хода на проверката е изяснено, че превозните средства и съдовете с гориво се ползват от съдържателя на бензиностанцията, но той не е представил документи, доказващи заплащане, обезпечаване или начисляване на дължимия акциз за голямото количество гориво.Общото количество гориво е в размер на 6 000 литра и е иззето в склад на Митница Столична. Задържани са и трите превозни средства. Предстои на собственика на бензиностанцията да бъдат съставени актове за установяване на административно нарушение по ЗАДС.", "date": "2017-06-08", "title": "Задържаха 6 тона нелегален дизел в София"}
{"url": "https://news.bg/politics/74-poveche-zhalbi-pri-ombudsmana-maya-manolova.html", "text": "\"Бях омбудсман в действие, не просто гара разпределителна.\" Това обясни Мая Манолова, която представи пред депутатите годишния доклад за дейността на обществения защитник.\"Опитах се да направя институцията пределно прозрачна. Ръстът на жалбите до омбудсмана е скочил със 74%\", отчете Манолова и допълни, че всяка втора нейна препоръка е била изпълнена.  За една година 17 362 души са били приети в приемната на омбудсмана, а общо 27 032 души са потърсили съдействие от институцията. Това е с 12 хил. повече спрямо 2015 г.По думите на Мая Манолова правата на гражданите се ощетяват най-често от монополите, с които битката е и най-неравна. \"Изнесох изцяло работата на институцията на терен с 27 приемни в страната\", похвали се още омбудсманът.Манолова акцентира и върху двете национални кампании, които поведе - \"Великден за всеки\", която подпомогна на пенсионерите, неполучаващи коледни и великденски бонуси, както и \"Не хаби - дари\", насочена към българските домакинства, които унищожават 670 хиляди тона храна. \"В същото време се оползотворяват само 270 тона, храната се разпилява от всички нас, които купуват и хвърлят\", констатира общественият защитник.\"Успяхме да затворим паралелната частна съдебна система, това са арбитражните съдилища, които съдеха гражданите зад гърба им, без дори да ги уведомят... даже и за несъществуващи задължения\", добави Мая Манолова.\"Благодарение на парламента намалихме 6 пъти юристконсултските възнаграждения\", отчете още общественият защитник. Относно битката с монополите Манолова обобщи, че \"тук имам най-малко да се похваля, защото битката е сериозна.\"\"Когато се работи със сърце, резултатите са видими\", похвали я председателят на правната комисия Данаил Кирилов. Патриотът Славчо Атанасов подкрепи Манолова, но я предупреди, че \"пресолявала манджата с дългото си изложение\".", "date": "2017-06-08", "title": "74% повече жалби при омбудсмана Мая Манолова"}
{"url": "https://news.bg/politics/da-ne-se-spekulira-s-natsionalnata-sigurnost-otseche-tsvetanov.html", "text": "Сагата между БСП и ГЕРБ за оградата по границата с Турция продължава.Според Цветан Цветанов съвсем нормално е, когато бъдат сезирани компетентните органи, те да извършат проверка.Припомняме, ВКС разпореди ДАНС да направи проверка на граничната ограда. Проверката се провежда заради сигнал, подаден на 10 март от независимия депутат от 43-о Народно събрание Велизар Енчев. Според сигнала на Енчев при строежа на съоръжението има неправомерна дейност от фирми на ПП \"Патриотичен фронт\", както и наличие на данни за \"свързани лица\". Според сигнала цените по договорите за изграждането на оградата също били многократно завишени. Цветанов поясни, че правителството не е залагало предварително условие дали оградата да е двуредова или едноредова. Областните управители имали отговорност за строежа и спецификациите.\"Не смятаме, че има някакъв проблем\" , категоричен е Цветан Цветанов. Левицата, според него търсела повод за активност.По мнението на заместник-председателя на ГЕРБ ефективната борба с мигрантския натиск идва и от добрите отношения с Турция. Затова и премиерът Бойко Борисов другата седмица заминавал към южната ни съседка.Иначе инициативата на Елена Йончева и Велизар Енчев за оградата Цветанов си обяснява с журналистическия им нюх за разследване.Припомняме, че Цветанов атакува оградата, изградена при Орешарски, че не била с поцинкована стомана. Сегашната била по-надеждна. Освен това Цветанов не иска да се спекулира с националната сигурност. Според него видеонаблюдение по границата има.Напомняме и че вчера, 7 юни, Йончева заяви, че камерите по границата ни с Турция не работели. По думите ѝ техническите средства за наблюдение в пограничните райони от КПП \"Капитан Андреево\" до КПП \"Лесово\" не работят заради изтекъл договор за поддръжка, което прави границата ни неохраняема.", "date": "2017-06-08", "title": "Да не се спекулира с националната сигурност, отсече Цветанов"}
{"url": "https://news.bg/int-politics/severna-koreya-otnovo-izstrelya-protivokorabni-raketi.html", "text": "Северна Корея е изстреляла няколко ракети с малък обсег от източното крайбрежие, предаде агенция \"Новости\" с позоваване на южнокорейското министерство на отбраната.\"Северна Корея изстреля обекти -вероятно противокорабни ракети, тази сутрин от района на Вонсан.\" - се казва в съобщение на Обединения комитет на началник-щабовете на Южна Корея.В края на април Пхенян обяви, че е в състояние да потопи американски самолетоносач. Продължаващите ракетни изпитания на Северна Корея предизвикаха нееднократни предупреждения от страна на Съвета за сигурност на ООН.", "date": "2017-06-08", "title": "Северна Корея отново изстреля противокорабни ракети"}
{"url": "https://news.bg/crime/sadebnata-vlast-raboti-dobre-s-chastnite-sadebni-izpalniteli.html", "text": "Съдебната власт отчита ефективна симбиоза с частните съдебни изпълнители.За 2016 година Темида е имала 15 772 изпълнителни дела за над 9 милиона лева.През 2016 Камарата на ЧСИ и ВСС сключиха споразумение за събиране на вземания на съдилищата. Милиони дължат \"клиентите\" на съдебната власт. Средно един дълг е около 576 лева. През първата половина на миналата година 82 ЧСИ са работели за вземания в размер на 1,9 милиона лева.Събрани са 222 000 лева за първото полугодие на 2016.Във втората част на2016 двойно повече ЧСИ са се включили да събират дълговете към Темида.Ефектът е 400% ръст на вземанията. Има изпълнителни листове за по 5 лева държавна такса. Ефективно де събират вземанията на съдебната власт.Длъжниците да си плащат дълговете към съда, призовават ЧСИ-тата. Юлияна Колева от ВСС подчерта, че съдебната власт е доволна от сътрудничеството си с ЧСИ и свиква да разчита на ЧСИ за събиране на дължими такси.770 милиона лева от 2005 до сега са дълговете към съдебната власт, стана ясно от думите на Колева. Част от тези суми обаче са погасени по давност.", "date": "2017-06-08", "title": "Съдебната власт работи добре с частните съдебни изпълнители"}
{"url": "https://news.bg/politics/simeonov-iska-da-se-gordeem-s-velikata-balgarska-stena-ograda.html", "text": "България трябва да се гордее с най-стабилната ограда в целия ЕС, която спокойно може да бъде наречена Великата българска стена. Това каза вицепремиерът и министър по демографските въпроси Валери Симеонов на брифинг в Министерския съвет.Валери Симеонов бе помолен за коментар на сигнала на Велизар Енчев във Върховната касационна прокуратура (ВКП) и започналата проверка на оградата по границата ни с Турция. В сигнала се твърди, че тази дейност се осъществява от фирми на Патриотичния фронт, при наличие на данни за свързани лица, както и че цените по договора са многократно завишени. Валери Симеонов излезе с покана към \"неверниците\" от опозицията за обиколка с хеликоптер.\"Мога да ви кажа за какво става въпрос - изключително тежко, сериозно инженерно съоръжение, с което България трябва да се гордее, така както Китай се гордее с Великата китайска стена. България трябва да се гордее с най-стабилната ограда в целия ЕС, която спокойно може да бъде наречена Великата българска стена. Нелепо е да се правят словесни нападки, квалификации от хора, които не са виждали за какво става въпрос\", заяви Симеонов.Той бе категоричен, че в личен план за своите 62 години това, с което се гордее, е чистото и неопетнено име.\"Всеки, който се опитва да хвърли петно върху него, ще получи съответното съдебно наказание. По тази причина въпросният г-н, чието име няма да спомена, говори в общ план - фирми на Патриотичния фронт. Нека да каже, кои са фирмите на Валери Симеонов, да види какво ще му се случи като отговор от Валери Симеонов. Това е общоприето политическо плямпане, което е ежедневие в България. Няма такова нещо, заявявам го категорично. Не е имало, аз даже не зная имената на фирмите, които работят и не е редно да ги зная\", защити името си Симеонов.\"Мога да ви кажа, че работата, която е свършена, заслужава меко казано похвала. Другата седмица ще осигуря хеликоптер, в който ще поканя представителите на средствата за масова информация и неверниците от опозицията да се качат и да видят за какво става въпрос\", допълни още Симеонов.", "date": "2017-06-08", "title": "Симеонов иска да се гордеем с Великата българска стена (ограда)"}
{"url": "https://news.bg/politics/moskovski-uvolnyava-korumpiranite-dayadzhii.html", "text": "\"Кадрови промени в ДАИ ще има със сигурност. Тези, които са извършили престъпление нямат място повече в структурите на ДАИ. Това каза министърът на транспорта Ивайло Московски във връзка акцията под ръководството на специализираната прокуратура в ДАИ. Московски увери, че акцията е подготвяна половин година преди това. Той каза още, че държавата декларира, че има воля и ще бъде абсолютно безкомпромисна към всякакви нерегламентирани практики, свързани с всички контролни органи, които имат отношения по превенция, безопасност на пътя и намаляване на катастрофите.Припомняме, вчера ГДБОП проведе спецакция в ДАИ във връзка с подозрения за к В хода на акцията бяха задържани 11 служители на агенцията, а сградата на ДАИ-София беше запечатана. Бяха иззети компютри и документация. По-рано днес стана ясно и че ГДБОП са задържали още двама служители на ДАИ.Към момента не е ясно колко от задържаните 13 служители на ДАИ ще останат в ареста и срещу колко от тях ще бъдат повдигнати обвинения. Няма информация и шефът на ДАИ да е бил задържан.\"Към момента мерките, които успяхме да предприемем са работещи за Автомобилна администрация, касаеха основно провеждането на теоретичните изпити - създадохме терминалите, които функционират от месец и половина. Имаме около 20 000 души, които минаха като кандидат-водачи. Нямаме нито един сигнал\", констатира Московски и изтъкна, че за момента мерките изглеждат непробиваеми.\"Те вършат работа за провеждане на теоретичния изпит. Кандидатът влиза пред себе си има един таблет, без достъп до WiFi. Има директно видеонаблюдение, за да се наблюдават директно как се провеждат изпитите\", констатира още той.По думите му рисковата зона е именно провеждането на практическите изпити. Министър Московски подчерта, че акцията е била именно в тази насока.\"Нямам право и не мога да давам подробности по нея, тъй като ще предстоят най-вероятно процесуално-следствени действия. Тя е с пълното съдействие на министерството. Предварителните действия по осъществяването ѝ се подготвяха поне от половин година. Надявам се специализираните органи да успеят да докажат, ако има извършени неправомерни и незаконосъобразни действия от страна на изпитващите, които бяха задържани вчера\", коментира той.", "date": "2017-06-08", "title": "Московски уволнява корумпираните даяджии"}
{"url": "https://news.bg/bulgaria/na-17-yuni-spacex-izstrelva-parviya-balgarski-satelit.html", "text": " на първия български геостационарен комуникационен сателит - BulgariaSat-1, съобщиха от Интелдей Солушънс.При промяна на метеорологичните условия прозорецът за изстрелване ще остане отворен следващите няколко дни.BulgariaSat-1 ще бъде изведен в космоса от Кейп Канаверал с вече доказалата се ракета-носител Фалкон 9, предоставена от SpaceX. Той ще бъде вторият в света изстрелван някога на вече летялата ракета Фалкон 9.България Сат е част от групата на Булсатком - водеща телекомуникационна компания и най-големият доставчик на платена телевизия в България. ", "date": "2017-06-08", "title": "На 17 юни SpaceX изстрелва първия български сателит"}
{"url": "https://news.bg/crime/nad-53-hil-kasa-tsigari-i-400-kg-tyutyun-izzeha-politsai-za-denonoshtie.html", "text": "Продължават специализираната полицейска операция за противодействие на контрабандни акцизни стоки. Само през вчерашния ден, на територията на четирите области са задържани общо над 53 000 къса цигари и над 400 кг тютюн.В хода на реализираната акция, в Кюстендил е задържан 49-годишния В.Х. от Перник, който превозвал в автомобила си 44 000 къса цигари, без български бандерол.Други 6440 къса контрабандни цигари са открили видински полицаи при проверки на адреси и търговски обекти. От пет имота в кв. \"Нов път\" те иззели 5 060 къса цигари, без бандерол, а от дома и търговския обект на 66-годишна жителка на Белоградчик още 1 380 къса.Паралелно с това полицаи на ОДМВР-Хасково спрели за проверка товарен автомобил \"Ситроен\", шофиран от 26-годишен пловдивчанин. С него пътувал и 35-годишен мъж. При инспекцията те открили 31 чувала, пълни с общо 400 кг нарязан тютюн.Други 1848 къса цигари без бандерол са иззети от адреси в Хасково, Димитровград и Харманли. При проверка на 48-годишния И.Д., служители на ОДМВР-Търговище открили и иззели 16 кг ситно нарязан контрабанден тютюн.По всички случаи са образувани досъдебни производства за престъпление по чл.234 от НК, уведомена е прокуратурата. Работата по случаите продължава.", "date": "2017-06-08", "title": "Над 53 хил. къса цигари и 400 кг тютюн иззеха полицаи за денонощие"}
{"url": "https://news.bg/world/izrael-napredva-sas-zastroyavaneto-v-okupiraniya-zapaden-bryag.html", "text": "Израел напредна с планове за изграждане на още 1 500 еврейски жилища в окупирания Западен бряг, съобщават от неправителствената организация Peace Now, цитирана от АФП.За втори път тази седмица се съобщава, че еврейската държава е одобрила проекти за застрояване на окупираната територия.Говорител на организацията поясни, че тази седмица Израел напредна с плановете за изграждане на повече от 3000 жилища.Във вторник групата обяви, че Израел е дал ход на строителството на 1 500 жилища с потенциал за още 900. Тези 900 бяха потвърдени в сряда от комисия за планиране към израелското военно министерство.При отделен процес е напреднала процедурата по изграждането на 688 жилища след решение на комисията от сряда вечерта. В рамките на 60 дни ще могат да се подават възражения.Хагит Офран от Peace Now поясни, че общо 3 178 жилища са запланувани.Плановете са на различни етапи и жилищата ще са разположени в различни селища на Западния бряг.Повече от 600 000 израелци живеят в окупираната територия.", "date": "2017-06-08", "title": "Израел напредва със застрояването в окупирания Западен бряг"}
{"url": "https://news.bg/int-politics/kitay-zove-za-sdarzhanost-sled-novite-raketni-izpitaniya-na-severna-koreya.html", "text": "Китай призова всички страни към сдържаност и да предприемат действия за стабилизиране на ситуацията, след като Северна Корея изстреля няколко противокорабни ракети край източното си крайбрежие, съобщава \"Ройтерс\".Призивът беше отправен от говорителя на външното министерство на Китай по време на редовната пресконференция в Пекин.Междувременно Китай отново повтори противопоставянето си на американското разполагане на противоракетна система в Южна Корея, след като Сеул заяви, че ще отложи монтирането на останалите компоненти, докато не извърши оценка на въздействието върху околната среда на ПРО системата.Този ход би могъл да доведе до значителни забавяния в пълното раргръщане на системата THAAD в Южна Корея, тъй като екологичната оценка може да отнеме повече от година.По време на успешната си предизборна кампания южнокорейският президент Мун Дже-ин обеща да преразглежда предишното решение на южнокорейското правителство за разполагането на THAAD, подчертавайки, че това е било направено прибързано без оценка на въздействието върху околната среда или да се търси одобрение от парламента.Вчера от канцеларията на Мун Дже-ин изтъкнаха, че монтирането на четири допълнителни установки ще бъде спряно, докато не бъде завършена оценката на въздействието на системата върху околната среда.Китай заедно с Русия многократно е изразявал противопоставянето си на разполагането на системата THAAD, заявявайки, че тя няма да помогне за намаляване на напрежението със Северна Корея.", "date": "2017-06-08", "title": "Китай зове за сдържаност след новите ракетни изпитания на Северна Корея"}
