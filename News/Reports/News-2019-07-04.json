{"url": "https://news.bg/regions/angelkova-ministerstvoto-ne-vzema-nito-lev-ot-kontsesiite.html", "text": "Стартирали сме ревизия на всички концесионни договори за морски плажове, които не са сключени от Министерството на туризма и в които не присъства клаузата, според която предложените от кандидата цени на чадъри и шезлонги носят 40% тежест при избора на концесионер. При тях съответно няма основание за прекратяване на договора, както е по новите процедури.Това заяви в Слънчев бряг министърът на туризма Николина Ангелкова на работна среща с туристическия бранш, съобщиха от пресцентъра на министерството.Подготвят се мерки за развитието на Българското Черноморие, за да продължи да се създава устойчив качествен продукт и да се противодейства на негативните кампании срещу отрасъла. Такава е позицията и на всички представители на сектора, които са се отзовали на днешната среща от областите Добрич, Варна и Бургас. Нужен е дебат, за да се чуят различните предложения и той вече е стартирал, отбеляза министърът.Ще продължаваме да сме безкомпромисни по отношение на качеството, посочи министър Ангелкова и припомни, че за миналата година ведомството е наложило сериозни неустойки и глоби на концесионери и наематели за неспазване на договорите.На въпрос от медии по повод направено предложение може ли държавата да се откаже от част от концесионните приходи, за да се намалят цените, министър Ангелкова коментира, че всички идеи се обсъждат и ще бъдат взети работещи решения, за да се насърчат сезонът и секторът.След дебати може да се реши какъв искаме да бъде крайният резултат. Затова именно стартираме ревизията на всички концесионни договори, които са по старата методика и са заварени от нас. Важно е туристите да са доволни и този бизнес, който дава хляб на над 326 хил. души и носи 12% от БВП на страната, да продължи да се развива.Ангелкова поясни, че приходите от концесии на плажове за миналата година са 18,2 млн. лв. и са се увеличили с над 5 млн. лв. от началото на управлението на министерството.50% от тази сума отива за общините, на чиято територия са курортите, 40% - за Сребърния фонд, и 10% - за областните управи, за да осигурят спасители и медицински пунктове на неохраняемите плажове.Министерството на туризма не взема нито един лев от тези приходи, обобщи министърът.", "date": "2019.07.04", "title": "Ангелкова: Министерството не взема нито лев от концесиите "}
{"url": "https://news.bg/world/frantsiya-nalaga-soleni-globi-na-platformi-ako-ne-triyat-ezik-na-omrazata-do-24-chasa.html", "text": "Френските депутати подкрепиха проектозакон, който дава на онлайн платформите само 24 часа да премахват език на омразата или ще получат солени глоби, информира АФП.Осведомителната агенция отбелязва, че това е поредната инициатива в Европа срещу расизма, антисемитизма и ксенофобията в интернет.Законопроектът е прокаран в долната камара на френския парламент. Той е внесен от партията на президента на Франция Еманюел Макрон. Сходен е с приетия в Германия. 31 срещу шестима депутати гласуваха в подкрепа на промените. Четирима депутати се въздържаха.Социалните медии, които не спазват закона, са заплашени от глоби до 1,25 милиона евро.Критици алармират, че законът дава твърде много власт в ръцете на платформите, тъй като ги превръща в арбитри на речта в онлайн пространството.Законопроектът беше дебатиран в сряда вечерта в опит да се постигне съгласие какво представлява съобщение или видео с език на омразата. Те се съгласиха да включат одобряване на престъпления срещу човечеството, но не и коментари относно държавата Израел.\"Фейсбук\" е особено заплашен от глоби, ако не изтрива подобно съдържание.Германия прие ", "date": "2019.07.04", "title": "Франция налага солени глоби на платформи, ако не трият език на омразата до 24 часа"}
{"url": "https://news.bg/society/na-vseki-dvama-pochinali-se-razhda-samo-po-edno-balgarche.html", "text": "За отрицателен прираст със застрашаващи размери алармира Националният център по обществено здраве и анализи.Според статистика, цитирана от БГНЕС, само за първите три месеца на годината са починали близо 29 000 души.Най-висока е смъртността в София - 5 230 българи. Вторият по смъртност град е Пловдив, където са починали 2 884 души, а на трето място с 2 087 погребения се нарежда Варна. Смъртността в Хасково, Стара Загора и Благоевград също е много висока спрямо броя на населението - всеки месец в тези градове умират по около 300 души.Особено стряскаща е разликата между починалите и новородените в градове като Видин, където на 452 починали за тримесечието са се родили едва 59 деца. Подобна е ситуацията в Перник, където равносметката показва 428 погребения и 97 раждания. В Смолян съотношението между новородени и починали е съответно 97 на 405, а в Разград за три месеца са се родили 74 бебета, а са починали 484 души.Близо 13 000 бебета са се родили за първите три месеца на годината, като най-висока раждаемост има в столицата - 3 497. На второ място отново е Пловдив с 1 578 новородени, а на трето - Варна с 1074. Отново традиционно ниска е раждаемостта във Видин, Перник, Ямбол, Смолян, и София област, където се раждат под 70 деца на месец.Статистиката сочи и че за първите три месеца са починали 69 бебета до 1-годишна възраст, и са регистрирани 63 мъртвородени деца.Анализът сочи още, че в Стара Загора нивото на мъртви новородени е изключително високо - за три месеца има общо 9 такива случая. За сравнение в София, с население 2 милиона души, са родени едва 11 такива бебета.", "date": "2019.07.04", "title": "На всеки двама починали се ражда само по едно българче"}
{"url": "https://news.bg/disasters/pone-80-zaginali-migranti-pri-potavane-na-naduvaema-lodka-kray-tunis.html", "text": "Най-малко 80 мигранти най-вероятно са загинали, след като лодка се е преобърнала край бреговете на Тунис, съобщават световните осведомителни агенции.Четирима души са били спасени от надуваемата лодка, която е потънала във водите близо до град Зарзис, но един от тях по-късно е починал в болница.Тримата малийци, които са били спасени, уточниха, че са отплавали от град Зувара в Либия.Страната е основна отправна точка за мигрантите, които се надяват да се доберат до Европа.Либия е раздирана от насилие и разделение, след като дългогодишният диктатор Муамар Кадафи беше свален от власт и убит през 2011 година.Хиляди мигранти, мнозина от тях от Субсахарска Африка, са задържани в лагери за задържане в страната.В сряда най-малко 53 мигранти бяха убити, след като център за задържане в Триполи беше бомбардиран, най-вероятно от силите, подчинени на ген. Халифа Хафтар.През май най-малко 65 души се удавиха, след като лодката им потегли от Либия и потъна край бреговете на Тунис.", "date": "2019.07.04", "title": "Поне 80 загинали мигранти при потъване на надуваема лодка край Тунис"}
{"url": "https://news.bg/regions/otlozhiha-mediyniya-start-na-praskaneto-sreshtu-komari-v-kozloduy.html", "text": "Заради забавяне на доставката на инсектицидния препарат се отлага първото пръскане над Козлодуй срещу комари, съобщиха от Българската агенция за безопасност на храните (БАБХ).Недоставените препарати отмениха и медиината кампания за пръскане срещу комари в село Гложене, област Враца. Медиите трябваше да присъстват на старта на инсектицидните обработки против комари по поречието на река Дунав.Очаква се след доставката на препарата, кампанията да започне по график в понеделник, 8 юли. Припомняме, на пръскането срещу комари бе обърнато особено внимание по време на вчерашното заседание на Министерския съвет.", "date": "2019.07.04", "title": "Отложиха медийния старт на пръскането срещу комари в Козлодуй"}
{"url": "https://news.bg/int-politics/makedoniya-sardita-pevitsa-izpya-himna-y-bez-imenata-na-gotse-delchev-i-sandanski.html", "text": "Нов скандал избухна в Северна Македония около личността на Гоце Делчев, съобщава БНР.По повод националния празник на Съединените щати днес на тържество в американското посолство певицата Тамара Тодевска промени текста на химна на южната ни съседка, в частта, в която се споменава революционерът, който скара България и Македония.Тодевска замени имената на Гоце Делчев, Питу Гули, Даме Груев и Сандански със \"Старо, младо, мъжко и женско на нозе се вдигнало\".Въпреки променения текст изпълнението на химна беше аплодирано от гостите, сред които бяха президентът Стево Пендаровски, премиерът Зоран Заев, членове на правителството и опозиционният лидер Християн Мицковски.Бурните реакции дойдоха по-късно, а певицата беше принудена да се извини официално от профила си във Фейсбук.В социалната мрежа тя обясни, че е променила текста непреднамерено в плен на емоцията и еуфорията.Обединената македонска диаспора, която беше против договори с Гърция и България, поиска извинение от посолството на САЩ и обвини певицата, че нарочно е променила текста на химна заради искането на България Гоце Делчев да бъде обявен за българин.Американското посолство в Скопие поднесе извинение. Правителството на Зоран Заев пък излезе с официално становище по случая, в което се казва, че е било получено уверение, че македонските традиции и герои ще бъдат почитани.Припомняме, от месеци конфликтът около личността на Гоце Делчев достигна нови върхове.Вицепремиерът и лидер на ВМРО Красимир , че комисията за решаването на въпросите за общата история с Македония не работи. Той посочи, че българската част на комисията е отказала да приеме двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров. Каракачанов даже намекна България да спъне Македония по пътя им към ЕС заради такива спорове. Според него Македония само използва България, за да се присъедини към ЕС.Впоследствие темата коментира и министърът на външните работи Екатерина Захариева, която заяви, че .\"От Северна Македония не искаме нищо повече от истината\", каза тя и определи действието на Георги Димитров като едно от най-големите предателства.Захариева се срещна и с своя колега от македонска страна Никола Петков, когато каза, че общите историческите въпроси са най-важните елементи от Договора за добросъседство, приятелство и сътрудничество между България и Македония. Пред Петков тя също заяви, че страната ни ще се застъпи за истината и от работата на смесената комисия.", "date": "2019.07.04", "title": "Македония сърдита - певица изпя химна й без имената на Гоце Делчев и Сандански"}
{"url": "https://news.bg/energy/valentin-nikolov-aets-kozloduy-e-edna-ot-10-te-nay-sigurni-tsentrali.html", "text": "АЕЦ \"Козлодуй\" е една от 10-те най-сигурни централи. Това показа и мисията на Международната агенция за атомна енергетика през 2012 г.Изявлението пред БНТ направи председателят на парламентарната комисия по \"Енергетика\" Валентин Николов, който е бивш шеф на централата. Сигурен съм в ядрената ни централа, заяви Николов. По думите му предстои . Най-вероятно . Според него загубата за централата от четиричасовото спиране на Шести блок е около 5 милиона лева.По думите на Николов двата реактора на АЕЦ \"Козлодуй\" са обследвани наскоро. Резултатът е показал много добро състояние на метала. Те могат да работят още 30 години. По повод рязкото поскъпване на цената на тока за бизнеса, продавана на борсата, Николов заяви, че .Предстои заседание на парламентарната енергийна комисия. Там НЕК и бизнеса ще представят своите аргументи преди да се реши дали са необходими допълнителни мерки за регулиране на цената, така че да не бъде тя непосилна за бизнеса. Николов коментира, че , така че да се предотвратят щети от манипулация с цените.  като посочи, че е възможно да бъдат внесени законови промени, които да задължат фирмите на ниско напрежение да излязат задължително на свободния пазар. Очаква се така да се засили конкуренцията между тях и да се регулира цената, на която продават ток. ", "date": "2019.07.04", "title": "Валентин Николов: АЕЦ \"Козлодуй\" е една от 10-те най-сигурни централи"}
{"url": "https://news.bg/crime/ostaviha-v-aresta-bashtata-hvarlil-sina-si-ot-most-kray-gabrovo.html", "text": "Оставиха в ареста бащата, хвърлил сина си от мост край Габрово, съобщава БНР.Припомняме, по-рано днес стана ясно, че Според съда съществува опасност той да се укрие и да извърши друго престъпление. Според адвоката на обвиняемия на първо време мярката е уместна.Тепърва ще се търсят причините за трагедията. По време на разпита майката на детето е признала за тормоза, на който е била подложена от мъжа, с когото живеели на семейни начала. Две седмици преди трагедията жената избягала от семейното жилище.По думи на окръжния прокурор именно това е тласнало обвиняемия към постъпката.Ще бъде изготвена психиатрична експертиза на подсъдимия. От полицията съобщиха, че мъжът няма регистрация за психично заболяване.", "date": "2019.07.04", "title": "Оставиха в ареста бащата, хвърлил сина си от мост край Габрово"}
{"url": "https://news.bg/comments/tsenite-na-toka-hvarchat-industriyata-e-pred-sriv-a-institutsiite-meditirat-nad-po-vazhni-neshta.html", "text": "Днес, 04 юли 2019 година, се случи знаменателно събитие, което по безспорен начин доказа, че България е парламентарна република не само на книга, но и реално. Народните представители, обзети от творчески и политически ентусиазъм, отмениха заседанията на съответните комисии, които трябваше да започнат в 14:00 часа, разпратиха \"по къщята им\" министри, представители на първокласни държавни институции и целокупния неправителствен сектор заедно със социалните партньори, за да разрешат до край проблема с размера на партийните субсидии.Тъй като анализът ми е посветен на една несъстояла се парламентарна комисия, а не на парламентарния популизъм в стил \"Слави Трифонов\", ще се въздържа дори и мимоходом от коментар по въпроса за субсидиите. Когато Господ иска да накаже някого, взима му ума ...Но за несъстоялата се Комисия по енергетика, няма как да не се кажат малко повечко думи. Вече няколко дни страната, в частност целокупната й икономика, се тресе от епичния ръст на цените на електроенергията за промишлеността. За ден на доставка 03 юли 2019 година ние гордо достигнахме най-високата договорена през борсовия сегмент \"Пазар ден напред\" базова цена на електроенергията за мегаватчас - 195,40 лева. Този епичен резултат се декорира от така наречените цени на \"офпик\" и \"пик\" - съответно 144,08 лева и 246,72 лева.Това не е някакъв моментен парадокс или забавна \"флуктуация на пазара\". Вече 183  дни през 2019 година Германия, Франция, Австрия, Чехия, Словакия и Швейцария дишат праха на нашите цени на електроенергията за промишлени нужди. Като се добавят доплащанията за преференциалните цени на така наречените \"американски централи\" се стига до факта, че българските предприятия работят (все още) с най-скъпата електроенергия в цяла Европа.За разлика от много други хора, аз смятам дискусията за партийните субсидии за изключително важна. Без всякаква ирония бих я определил като една от най-важните през последното десетилетие. Но уви, тя няма как да бъде единствената в Народното ни събрание. Знаменателният факт, че сме европейски лидер точно по цената на електроенергията за промишлеността, трябваше да бъде разгледан днес, но не би...А ситуацията е повече от тежка, на моменти трагична, на моменти - комична, изобщо съвсем по български .- трагикомична. Някой би попитал основателно, на какво се дължи това ценово чудо? Размислите по този въпрос би трябвало да се развият в няколко равноправни посоки, но честният отговор, даден в медиен текст, би могъл да осигури коледните премии на адвокатите на един виден наш плутократ, който е постигнал такава \"пазарна концентрация\" и е добил такава пазарна сила, че образно казано разполага на енергийния пазар с повече електроенергия, отколкото произвежда АЕЦ \"Козлодуй\".Бихме могли да наречем този добър човек с някакво условно име, което да ни спести необходимостта да назоваваме фамилията му и пак всички да ни разберат, но и изборът на такова име би ни затруднило. Бихме могли да наречем сръчния търговец на електроенергия Налбантов. Какво са правили налбантите векове на ред е известно - ковали са подкови и са подковавали конете на хората. Професия благородна, а според Мирча Елиаде - дори и магическа. Може би не трябва дори условната фамилия да сочи българският етнически произход на повелителя на пазара на електроенергия и да го прекръстим на Налбантян или на Кузнецов, та да не се налага дълго и напоително да доказваме пред почитаемия съд в наказателно дело, че не сме оклеветили човека.Всъщност, \"съставомерното\" деяние, според Наказателния кодекс, е разпространяване на позорящо обстоятелство за дадено лице, а според българските разбирания не става дума за нищо позорящо. Става дума за действията на един \"пешкин човек\", както би се изразил Ганьо Балканский, който майсторски се е превърнал в най-големия доставчик на електроенергия в Отечеството ни. Вярно, извършил е разни деяния, които са в конфликт с регламента РЕМИТ, който пък забранява злоупотребата с вътрешна информация и манипулирането на пазара на електроенергия, ама кой ти гледа такива работи. Важното е, че е \"ударил кьоравото\", пак според думите на вожда и учителя Ганьо Балканский.Но стига иносказания. За какво всъщност става дума. Става дума за това, че въпросният Налбантов, Налбантян или Кузнецов (не пишем Налбантоглу, защото този път като по чудо не става дума за Ахмед Доган, той е специалист по \"студения резерв\") е сключил договор с НЕК за изкупуване на електроенергия, който на пръв поглед би сключил само луд човек. Според условията на въпросния договор, продавачът (държавната компания НЕК) определя не само количествата електроенергия, които продава, но и ЧАСОВИЯ ПОЯС, в който ще ги предоставя на купувача - търговец.Подобен подход естествено убива всякакви творчески пориви у повечето потенциални купувачи. Откъде да знаят, че големите количества електроенергия няма да им бъдат предоставени посред нощ, когато дори и котките, бухалите и кукумявките са си легнали? Подобно условие може да откаже и най-рисковия бизнесмен, но не и нашия повелител на светкавиците. Защото той е уверен, че след като бъдат елиминирани конкурентите, необходимите количества електроенергия коректно ще му бъдат предоставяни от държавния продавач в необходимите му часови пояси.На всеки би трябвало да му стане ясно, че подобна абсурдна сделка се сключва само тогава, когато има сговор между двете страни - продавач (държавен) и купувач (нашият загадъчен частен повелител на светкавиците и на електроенергията за промишлени нужди).На това му се вика един път злоупотреба с вътрешна (\"инсайдърска\") информация и втори път, му се вика манипулиране на пазара. И едно, и другото се забраняват изрично и под страх не само от Божия гняв от регламента РЕМИТ. (По-точно, става дума за Регламент (ЕС) № 1227/2011 на Европейския Парламент и на Съвета от 25 октомври 2011 година относно интегритета и прозрачността на пазара за търговия на едро с енергия, пълният текст на който може да се прочете на чист български език ето .За тези, които не обичат да четат нормативни документи, но им е любопитно, какво е съгрешил Налбантов, Налбантян, Кузнецов (без Налбантоглу) ще цитирам само алинея първа на член първи на Регламента:\"Настоящият регламент установява правила, които забраняват практики на злоупотреба, засягащи пазарите за търговия на едро с енергия, които съответстват на правилата, приложими по отношение на финансовите пазари, и на правилното функциониране на тези пазари за търговия на едро с енергия, като отчитат техните специфични характеристики. В него се предвижда наблюдение на пазарите за търговия на едро с енергия от страна на Агенцията за сътрудничество между регулаторите на енергия (\"Агенцията\") при тясно сътрудничество с националните регулаторни органи и при отчитане на взаимодействието между Схемата за търговия с емисии и пазарите за търговия на едро с енергия\".Нещо да не е ясно? Ясно е и още как, още повече, че в член 2 подробно, вразумително и напоително е обяснено, какво означава \"вътрешна информация\" и \"манипулиране на пазара\". Ами точно това, което са свършили двете високо договарящи се страни. Опа-а-а-а, сега пък ще ни подгони държавната договаряща се страна, която вероятно ще се почувствува опозорена и озлочестена, но нея няма как да я скрием зад Налбантов, Налбантян или Кузнецов. Съжалявам, но до тук ни стигат възможностите в областта на дискретността.Само че цялата тази пиеска, която може съвсем реално да срине цялата икономика, се разиграва съвсем публично, под прожекторите на средствата за масово осведомяване и току под носа на Министерството на Енергетиката, КЕВР и ДАНС. Някой си играе с националната сигурност, без да се трогва, че я застрашава. Това не са празни думи, нито пък някакви политикански гръмкоречия, но няма да обясняваме връзката между цената на тока и националната сигурност, защото интелигентните читатели основателно ще се обидят, а те са ни скъпи. Който не разбира защо е така - толкова по зле за него ...Естествено, при възникналата ситуация, няма как да не възникне и дефицит на енергийната борса в сегмента \"ден напред\". От една страна, този \"радостен факт\" се дължи на обстоятелството, че изкупувайки електроенергията, произведена от така наречените ВЕИ-та, НЕК просто ги \"групира\", казано на селскостопански език - \"комасира ги\" и полученият цялостен пакет съответно се продава на Налбантов - Налбантян - Кузнецов.Едновременно с това, държавната електроцентрала ТЕЦ \"Марица Изток 2\" спи непробуден сън. В настоящия сублимен момент, в който дефицитът на електроенергия на енергийната борса при \"ден напред\" е довел до достигане на неподозирани висини на цените, държавната електроцентрала спи или в най-добрия случай \"си гризе ноктите\".Няма как другояче да се коментира факта, че на историческия ден 03 юли 2019 година от осем (8) блока на ТЕЦ \"Марица Изток 2\", работеха всичко на всичко ...три (3) блока. Човек не може да се начуди как става така, че в един момент, когато цената на електроенергията за промишлеността е достигнала исторически максимум, най-мощната въглищна централа наблюдава незаинтересувано и индиферентно ставащото. Ръководството на ТЕЦ \"Марица Изток 2\" е изпаднало в съзерцание, вместо просто да излезе на борсата и да \"изкара едни пари\".Да, ама ако излезе на борсата, сигурно е, че подаването на допълнителни количества електроенергия, които не са на \"налбантски\" цени ще доведе до падането на самата борсова цена, а това изглежда не влиза в нечии сметки.На това от една страна му се вика безстопанственост, но преди да призовем да се пише сигнал до кого ли не срещу безотговорността на мениджмънта на ТЕЦ \"Марица Изток 2\", добре е да се напомни, че над същия този мениджмънт стои едно чудо, наречено БЕХ - Български енергиен холдинг. Това \"галиба\" е финансов холдинг и от там биха могли бързо да върнат в реалността медитиращото над ситуацията ръководство на ТЕЦ \"Марица Изток 2\".Но ако допуснем, че и в БЕХ са \"слънчасали\" къде по метеорологически, къде по други причини, сигурно г-жа министърът на енергетиката би трябвало да вдигне телефона, да изпрати е-мейл или изобщо да калеса по някакъв начин шефовете на ТЕЦ \"Марица Изток 2\", да включат в паралел още няколко блока. Вместо това - всички гледат в захлас полета на цените. Народните представители, от своя страна отменят заседанието на Комисията по енергетика, ако че всички заинтересувани страни, в това число \"прецаканите\" и виновните за ставащото, се бяха събрали чинно в зала \"Запад\" на сградата на Народното събрание. Чудеса, чудеса ...Би могло да се пише още много, да се цитират числа и така нататък, но главното е драгият читател да разбере \"къде е заровено кучето\" и защо утре можем да осъмнем с много по-големи сътресения. Чудно е как още някой още не е родил конспиративна теория за заговор срещу българската промишленост, но нещата на там отиват.Впрочем, като стана дума за \"заровено куче\", има още няколко заровени такива. На първо място, трябва да споменем с добро ЕСО - Електроенергийния системен оператор, който върши чудеса от храброст, за да ограничава възможностите за внос на електроенергия на пазара \"ден напред\". Обективно погледнато, в момента такъв пазар просто няма. При съседите ни има достатъчно възможности, при някакво подобно \"фатално\" увлечение на местните търговци, незабавно да се внесе по-евтина електроенергия от чужбина.У нас до скоро това беше най-гнусна ерес. От известно време на индустрията й се обещава, че от късна есен възможности за внос може и да се появят. Остава въпросът: ще има ли кой да я потребява тази вносна електроенергия през късната есен, при днешните убийствени цени на електроенергията за промишлени нужди?Някъде на близо са заровени още \"кучета\" - стигнахме до станалите пословични и сякаш банални теми за ВЕИ-тата и за \"американските централи\". При днешните условия, ВЕИ-тата, които вече не получават преференциални цени, а премии (уж все за добро), изведнъж се оказаха в положението да регистрират свръхпечалби. За Налбантов - Налбантян - Кузнецов това е също много блага вест.Междувременно, в \"Първа и Трета Марица\" - \"американските централи\" всичко си е по старому. От грубо казано 21 лева на мегаватчас електроенергия, заплащани от индустрията заради тяхната бурна дейност (и най-вече заради безподобните договори, сключени с тях) под формата на ценовата надбавка \"Задължение към обществото\", 6,68 лева са за \"Първата Марица\", а 5,02 лева са за \"Третата Марица\". Красота ...Но млъкни сърце, както беше казал поетът. Положението е критично, цените на тока хвърчат с песни в небесата, политиците се правят че не виждат, защото за тях са важни само цените на електроенергията за битовите потребители (идват избори, ей...), а индустрията е изправена пред пълен срив на конкурентоспособността.Е, не може без жертви - нея (индустрията де) кучетата я яли, защото крайните резултати от описаните по-горе \"индиански игри\" (алюзията с едноименния филм не е случайна) може би ще се усетят в пълния си блясък след местните избори.Е да, тогава грохотът от сгромолясването ще е страшен, но няма страшно - тогава законодателната и изпълнителната власт ще се хвърлят да решат проблема \"постфактум\". Нали до тогава ще са решили въпроса за субсидиите ...(...)", "date": "2019.07.04", "title": "Цените на тока хвърчат, индустрията е пред срив, а институциите медитират над по-важни неща"}
{"url": "https://news.bg/int-politics/alternativa-za-germaniya-razpalva-omraza-kam-migrantite-s-falshiv-zapis.html", "text": "Германската крайнодясна партия \"Алтернатива за Германия\" беше обвинена, че се опитва да разпалва расова омраза, използвайки видеозапис на сбиване, в което партията твърди, че са участвали мигранти във воден парк в южния град Щутгарт, докато всъщност сбиването е станало в Израел, съобщава \"Ройтерс\".\"Алтернатива за Германия\" публикува части от видеозапис, показващ младежи, нападащи охранители с пластмасови столове в профила в \"Туитър\" на парламентарната си група.Във видеото на \"Алтернатива за Германия\" заместник-председателят на парламентарната група Беатрикс фон Щорх казва: \"Щутгарт, 50 хулигани. Полицейска операция срещу нарушаващи реда младежи, нападения срещу спасители.\"Фон Щорх е имала предвид сбиване в обществен плувен басейн през уикенда в Щутгарт, където полицията арестува трима младежи, които са нападнали персонала.Но клиповете, използвани във видеозаписа на \"Алтернатива за Германия\", са били от сбиване през миналия месец в крайбрежния израелски град Холон, за което масово беше съобщено от израелските медии, както и от британски.Някои германски новинарски сайтове и потребители в социалните мрежи обвиниха \"Алтернатива за Германия\" в расизъм, а някои подчертаха, че \"Алтернатива за Германия\" била \"глупава\" да използва видео, в което охранителите носят тениски с надпис \"Сигурност\" на иврит.По-късно \"Алтернатива за Германия\" премахната видеото от \"Туитър\".В ново видео, публикувано в \"Туитър\", което не включва кадри от сбиване, Фон Щорх посочва: \"Нашата страна се промени. Драстично. И това е заради прекалено големия брой мигранти.\"\"Алтернатива за Германия\" и нейните поддръжници изтъкват, че гражданите не се чувстват сигурни в басейните и водните паркове, тъй като мигранти често тормозят жени, бият се и се занимават с джебчийство.\"Алтернатива за Германия\" влезе в Бундестага за първи път след парламентарните избори през 2017 г., след като много избиратели бяха разгневени от решението на канцлера Ангела Меркел да приеме почти 1 млн. мигранти и бежанци от Близкия изток и Африка.Германските партии твърдят, че вербалните атаки на \"Алтернатива за Германия\" срещу предимно мюсюлмански мигранти легитимират език на омразата, който насърчава привържениците на крайната десница да прибягват до насилие.", "date": "2019.07.04", "title": "\"Алтернатива за Германия\" разпалва омраза към мигрантите с фалшив запис"}
{"url": "https://news.bg/society/bebe-se-nuzhdae-speshno-ot-250-000-evro-za-transplantatsiya-na-cheren-drob.html", "text": "Тримесечно бебе се нуждае от трансплантация на черен дроб до два месеца, съобщи bTV.Спасението за малкия Александър-Робърт е в Хамбург.Трансплантацията обаче струва непосилните за семейството му 250 хиляди евро, които трябва да бъдат събрани най-късно до средата на август.Всеки желаещ да помогне може да го направи на:Левова банкова сметка в Райфайзенбанк:IBAN BG39RZBB91551010756830,Бенефициент: Александър-Робърт Божидаров АнгеловТой расна нормално, нямаше никакви проблеми, докато не навърши 2 месеца. Тогава отказа да яде, пожълтя, почти побеля и тръгнахме веднага към болницата в Бургас, разказва майката Роксана Ангелова.Там му правят спешна операция заради кръвоизлив в мозъка.От месец бебето е в педиатрията в София, където лекарите потвърждават диагнозата - прогресивно увреждане на черния дроб, при което липсват или са увредени жлъчните пътища на детето.Вече има и съвместим донор за детето - неговият баща.Дългосрочният изход без чернодробна трансплантация за съжаление е летален. Не се знае колко време имат - може да се три месеца, може и да е един, обясни д-р Райна Шентова.", "date": "2019.07.04", "title": "Бебе се нуждае спешно от 250 000 евро за трансплантация на черен дроб "}
{"url": "https://news.bg/crime/mitnichari-zadarzhaha-nad-polovin-ton-pestitsidi.html", "text": "550 тона нелегални препарати за растителна защита бяха задържани при операция на Агенция \"Митници\" под ръководството на Европол и ОЛАФ.Акцията се е провела между март и април тази година, като за този период са били предотвратени 54 случая на трафик на пестициди с общо количество 695,6 л и 75,6 кг.В 41 от случаите нелегалните препарати са били задържани, тъй като нямат разрешение за употреба на територията на страната, а в останалите 13 случая е било пресечено контрабандно пренасяне през границата.Повечето от пестицидите са иззети на турско-българската граница.От Агенция \"Митници\" посочват, че операцията е довела до задържането на 550 тона нелегални или фалшиви пестициди - количество, достатъчно за обработката на площ от 50 000 kм².", "date": "2019.07.04", "title": "Митничари задържаха над половин тон пестициди"}
{"url": "https://news.bg/bulgaria/zaharieva-edna-ot-osnovnite-tseli-na-berlinskiya-protses-e-da-svarzhe-horata-i-biznesa.html", "text": "Общото ни бъдеще на Балканите минава през помирение. Това заяви вицепремиерът и министър на външните работи Екатерина Захариева, съобщиха от пресцентъра на МВнР. Тя обобщи резултатите от срещата на първите дипломати на страните от т.нар. Берлински процес. Също така припомни, че Западните Балкани бяха приоритет по време на българското европредседателство.Една от основните цели на Берлинския процес е да свърже хората и бизнеса. Днес всички използвахме думата помирение, защото то ще ни позволи да изградим общо бъдеще, стъпвайки върху истината от историята: чрез създаване на общи инициативи, физическа свързаност, общи младежки организации като \"Райко\" т.е. да се научим да живеем заедно и да изграждаме общо бъдеще, заяви Захариева. Най-късно през октомври трябва да започнат преговори за членство с Република Северна Македония и Албания, настоя тя.Припомняме, че Берлинският процес е политико-дипломатическа инициатива, в която участват страните от Западните Балкани - Сърбия, Република Северна Македония, Босна и Херцеговина, Черна гора, Косово и Албания, и държави членки на ЕС: Германия, Франция, Австрия, Италия, България, Хърватия и Словения.Външните министри се събраха в Познан, тъй като Полша в момента председателства Берлинския процес, а догодина за първи път две държави ще поемат съвместно ръководството на организацията - България и Република Северна Македония.Преди година, премиерът Бойко Борисов обяви, По думите му България е специално поканена за участие в този форум заради усилията й през последните месеци за стартирането на редица инфраструктурни проекти в региона.", "date": "2019.07.04", "title": "Захариева: Една от основните цели на Берлинския процес е да свърже хората и бизнеса"}
{"url": "https://news.bg/crime/promenyat-zakona-za-sadebnata-vlast-za-proverka-i-otstranyavane-na-magistrati.html", "text": "Одобриха промени в Закона за съдебната власт по време на заседание на Съвет по съдебна реформа в правосъдното министерство.Промените засягат атестирането, конкурсите, дисциплинарната отговорност и проверките за почтеност на магистратитеПроектът предвижда  на Конституционния съд от 2019 г. Това било и препоръка на Венецианската комисия в този аспект, изложени в Становище № 855/2016 от 9 октомври 2017 г., информират от Съвета.В промените на Закона за съдебната власт се прецизират текстовете за конкурсите, дисциплинарната отговорност, разглеждането на заявления срещу нарушаване правото на разглеждане и решаване на делото в разумен срок.Промените засягат и , и за установяване на действия, които накърняват престижа на съдебната власт.Законопроектът ще бъде публикуван за обществено обсъждане след изготвяне на оценка на въздействието. ", "date": "2019.07.04", "title": "Променят Закона за съдебната власт за проверка и отстраняване на магистрати"}
{"url": "https://news.bg/regions/remonti-i-testove-nalagat-promeni-v-dvizhenieto-po-nyakoi-patishta.html", "text": "Утре от 11 ч. до 12 ч. движението в посока Перник в тунел \"Мало Бучино\" на АМ \"Струма\" ще е в една лента.Това съобщиха от АПИ.Това се налага поради тестове на системата за автоматични пътни знаци. От 12:30 ч. до 13:30 ч. в една лента ще преминава трафикът в тръбата за София.Също така, между 9 ч. и 18 ч. движението по Софийския околовръстен път в района на Чепинци, ще се осъществява поетапно в една лента.Причината е монтаж на рамка на изграждащата се електронна система за събиране на такси за ползване на републиканската пътна мрежа.Трябва да се шофира със съобразена скорост и да се спазва стриктно пътната сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.07.04", "title": "Ремонти и тестове налагат промени в движението по някои пътища "}
{"url": "https://news.bg/crime/309-detsa-i-vazrastni-sa-zhertvi-na-trafik-na-hora-za-2018-g.html", "text": "309 деца и възрастни са станали жертви на трафик на хора през 2018 г., съобщи БНТ.\".Обучението е насочено към приемни родители, социални работници, психолози и специалисти, работещи с деца. Целта е да знаят как да предпазят децата от трафика на хора.. Броят им реално е повече, твърдят експертите.Според програмния директор на SOS Детски селища 1960 Димитрина Петрова вероятно съотношението между реалните случаи и регистрираните в официалната статистика е 1 към 10.\". Специалистите го определят като добре организиран бизнес.\"Има един . Облича се добре. Правят общи планове. Той обещава да я заведе в чужбина, за да имат по-добър живот. И в последствие тя е хваната в неговата примка и той я кара да приспи първоначално с негов приятел... По този начин, приспивайки с негов приятел тя влиза в схемата. Накрая излизат в чужбина и той я продава някъде\", обясни Доника Ангелова от Сдружение \"Рефлективно учене - България\".Все повече момичета попадат под тази заплаха, алармират социалните работници. \"Понякога процесът е необратим. Имаме смърт на личността и физически живот. Жертвите мразят тялото си и отхвърлят партньор в живота\", заяви Дора Дончева, която е социален работник от областен екип по Приемна грижа.Все повече деца стават жертва на трафик чрез интернет. На около 9-годишна възраст детето вече изпреварва родителите си по начинът, по който то може да борави с интернет, смята Димитрина Петрова. За да се предотвратят случаите на детска сексуална експлоатация, от \"SOS Детски селища\" са разработили онлайн приложение, адресирано до учениците.", "date": "2019.07.04", "title": "309 деца и възрастни са  жертви на трафик на хора за 2018 г."}
{"url": "https://news.bg/crime/sadyat-zhena-za-sistemno-nepolagane-na-grizhi-za-detsata-i.html", "text": "Районна прокуратура - Благоевград е предала на съд В.А. (на 55 години) по обвинение зa системно неполагане на грижи за децата ѝ, съобщиха от прокуратурата.След извършено проучване от отдел \"Закрила на детето\" към Дирекция \"Социално подпомагане\" - Сандански на майката и биологичния баща Б.Д., е констатиран риск за двете деца и те са настанени в приемно семейство в с. Катунци, община Сандански.През юни 2013 г. обвиняемата А. е депозирала молба, чрез която изразила желание да полага грижи за сина си и дъщеря си.След смъртта на биологичния им баща - Б.Д. през 2014 г., жената изпаднала в затруднение да осигурява потребностите на двете деца, поради което заминала да работи в Гърция. Момчето и момичето тогава били оставени на грижите на законния им баща - И.А., който впоследствие подал молба в отдел \"Закрила на детето\" за настаняването им в Център за настаняване от семеен тип - Благоевград.До януари 2017 г. синът на обвиняемата е бил в приемно семейство. След връщането на момчето в биологичното семейство, в отдел \"Закрила на детето\" обаче били получени няколко сигнала, че то отсъства от училище поради често боледуване и е оставяно от майка му без надзор, когато тя заминава за  Сандански и София. Подобен сигнал имало и относно сестра му.При извършените повторни проверки било установено, че за живота и здравето на децата възникнал сериозен риск и е необходимо спешното им настаняване или предприемане на мярка за закрила.", "date": "2019.07.04", "title": "Съдят жена за системно неполагане на грижи за децата ѝ"}
{"url": "https://news.bg/politics/pravitelstva-i-korporatsii-v-28-strani-sadeni-zaradi-klimatichnata-kriza.html", "text": "Съдебни дела срещу правителства и корпорации относно климатичната криза са били заведени в 28 страни, показва нов анализ, цитиран от британското издание \"Гардиън\".Проучването разкрива, че повече от 1 300 дела във връзка с климатичните промени са заведени от 1990 г. насам.Въпреки че САЩ - с 1023 казуса - остават лидери в климатичните дела, в други страни все повече се предприемат действия срещу индивиди, благотворителни организации и държави.Джоана Зетцер, съавтор на доклада на Института Грантъм и Лондонското училище по икономика, заяви: \"Търсенето на отговорност от правителството и бизнеса за провала в борбата с климатичните промени се превърна в глобално явление. Хора и природозащитни организации вкарват правителства и компании в съда заради неспособността им да действат по отношение на климатичните промени, и не само в САЩ. Броят на страните, в които хората предприемат съдебни действия относно климатичните промени, вероятно ще продължи да нараства.\"През последните две години и половина, откакто Доналд Тръмп стана президент на САЩ, съдебните дела се стремяха да попречат на опитите му да отмени екологичните регулации. Анализът на 154 казуса в доклада показва, че никоя отмяна на регулация относно климата, представена пред съдилищата, досега не е оцеляла при атакуване в съда.Страните, в които са заведени съдебни дела, включват Австралия, където са заведени 94 дела, Великобритания (53 дела), Бразилия (пет), Испания (13 дела), Нова Зеландия (17 дела) и Германия (пет).Историческо съдебно дело в Пакистан преди четири години установи правото да се оспорва липсата на действия по отношение на климатичните промени въз основа на правата на човека. Ашгар Лехари, земеделски производител в южната област Пенджаб в Пакистан, изправи правителството на подсъдимата скамейка, изтъквайки, че то нарушава човешките му права, като не успява да се справи с последиците от климатичните промени.Той твърди, че неговите държавни ръководители не са успели да осигурят вода, храна и енергийна сигурност въпреки предизвикателствата, предизвикани от климатичните промени. Съдът се произнесе в негова полза и един от резултатите е създаването на комисия за климатичните промени.Делото на Фондация \"Ургенда\" срещу държавата в Холандия успешно пледира за приемането на по-строги ограничения на емисиите от страна на правителството. Присъдата в момента е на етап обжалване.Във Великобритания Client Earth спечели няколко дела срещу британското правителство във връзка с провала да предприеме действия за незаконни равнища на замърсяване на въздуха.", "date": "2019.07.04", "title": "Правителства и корпорации в 28 страни съдени заради климатичната криза"}
{"url": "https://news.bg/crime/razbiha-fabrika-za-nelegalni-tsigari-v-plovdivsko.html", "text": "Акция по разбиване на мрежа за нелегални цигари тече на територията на Пловдив, съобщават от Фабриката се е намирала в село Труд. Тя е била разбита, докато е произвеждала фалшиви марки цигари. Предстои да бъде установено за кои пазари е била предназначена нелегалната стока. По непотвърдена информация това е най-голямата регистрирана досега подобна фабрика. Смята се, че е ощетявала хазната с 15-20 млн. лева месечно.На мястото са пристигнали премиерът Бойко Борисов, зам.-главният прокурор Иван Гешев, директорът на Агенция \"Митници\" Георги Костов, както и главният секретар на МВР Иво Иванов.По информация на зам.-главният прокурор са арестувани 12 души, а готовата продукция е на стойност около 2 млн. лева.Всъщност службите са разбили 2 фабрики - една в Ръжево Конаре, където се е рязал тютюнът, и втора в село Труд, където са се правили цигарите. Задържаната продукция е над 1000 кашона.Борисов посочи, че тепърва ще се установява дали цигарите са били за гръцкия или за родния пазар.", "date": "2019.07.04", "title": "Разбиха фабрика за нелегални цигари в Пловдивско"}
{"url": "https://news.bg/society/noviyat-direktor-na-radio-sofiya-e-27-godishnata-roselina-petkova.html", "text": "Роселина Петкова е новият директор на Радио София. Тя поема позицията, която заемаше настоящият директор на Българското национално радио Светослав Костов.Роселина Петкова е родена на 10 октомври 1991 г. Завършва \"Социология\" в Нов български университет. Има опит като репортер, редактор, продуцент на актуални предавания и водещ на новини в различни медии.Работила е в информационни агенции и радиа, била е лице на новините на една от водещите телевизии в България. Завършила е Master Class обучения на \"The Guardian\" в Лондон, Великобритания.Роселина Петкова е автор и водещ на рубриката \"Еспресо с Роси\" в сутрешния блок на Радио София. Познава екипа на медията, който определя като \"пример за хора, които имат идеи, знаят как и искат да работят.\"Петкова ще работи за надграждане на стабилната основа в Радио София с нови идеи, ориентирани към младите хора в столицата, до които да достигне чрез радиоефира и социалните мрежи.", "date": "2019.07.04", "title": "Новият директор на Радио София е 27-годишната Роселина Петкова"}
{"url": "https://news.bg/crime/otlozhiha-myarkata-za-neotklonenie-na-bivshiya-shef-na-telk-lovech.html", "text": "Отложиха гледането на мярката за неотклонение на бившия председател на ТЕЛК - Ловеч Д.П.М. Тя бе обвинена в получаване на подкуп.Причина за отлагането бе изготвянето на съдебно-медицинска експертиза. Бившият шеф на ТЕЛК-Ловеч сега е под домашен арест.По време на заседанието адвокатът ѝ представи амбулаторен лист с описано нейно заболяване, за което се препоръчва . По искане на защитата, съдът назначи съдебно-медицинска експертиза, която да установи дали тази терапия може да се осъществява в домашни условия.Следващото заседание за разглеждането на мярката за неотклонение на Д.П.М е насрочено за 19 юли. Припомняме, на началникът на ТЕЛК-Ловеч. и обвинена във . При претърсване на жилището й бяха открити голяма сума пари, както и три папки с медицински документи, необходими за издаване на ТЕЛК решения, в които е имало по 500 лева.Седмица преди това зам.-главният прокурор Иван Гешев обяви, че е разкрита На 9 февруари Апелативният  въпреки настояването на адвоката й за домашен арест заради тежките заболявания, които тя има.На 1 февруари тя бе с мярка . Едва на 2 април бе освободена под .", "date": "2019.07.04", "title": "Отложиха мярката за неотклонение на бившия шеф на ТЕЛК-Ловеч"}
{"url": "https://news.bg/politics/npsd-uvazhava-balgarskiya-sad-i-orhan-ismailov-otnovo-e-predsedatel-na-partiyata.html", "text": "Членовете на ИПС на НПСД пулбикуват позиция в която обясняват, че \"на 1 юли се проведе заседание на ВКС по повод вписването на Касим Дал за председател на НПСД, до свикването на извънреден конгрес. ВКС само за ден (възможно е да е рекорд) постанови, че отменя решението на СГС и оставя Орхан Исмаилов да изпълнява длъжността председател на НПСД\".Те допълват, че уважават решението на българския съд, и ще го изпълнят.\"Що се отнася до Орхан Исмаилов, както до сега той остава председател без партия. Мнозинството от членовете на ИПС, както и всички действащи областни координатори, свалиха доверието си от Орхан Исмаилов като председател още преди неговото отстраняване на 22 януари\", пишат от партията.\"От тогава единственото, което се е променило, е че Исмаилов се яви на избори като член на ПП \"Воля\", опитвайки се да отиде като евродепутат в парламентарната група на Марин Льо Пен, Матео Салвини, Хайнц-Кристиан Щрахе, Геерт Вилдерс и др. крайни националисти и патологични ислямофоби. В изборния ден, избирателите дадоха най-добрата оценка за политическия избор на Орхан Исмаилов - 3110 гласа. Едва ли има какво да добавим\", коментира те.Тъй като по Устав Изпълнителния политически съвет на НПСД е органът призван да ръководи партията, а председателят е длъжен да изпълнява решенията на съвета, ИПС очаква Исмаилов да започне да изпълнява задълженията си и всяка седмица да свиква ИПС.\"Междувременно, делата които водим, за фалшивия протокол, съставен от Орхан Исмаилов на 15 януари продължават. Дори 3110 административни хватки не могат да ти спечелят уважението на хората, ако не си го заслужил\", допълват Членовете на ИПС на НПСД.Припомняме, януари стана ясно, че . В разпространена до медиите декларация от НПСД определиха участието на Орхан Исмаилов От своя страна , а просто отишъл в НС за срещата с Веселин Марешки.Касим Дал обаче бе категоричен, че ще поиска оставката на Исмаилов.На 24 януари \"Воля\" обяви, че  Малко по-късно стана ясно, че ", "date": "2019.07.04", "title": "НПСД уважава българския съд и Орхан Исмаилов отново е председател на партията"}
{"url": "https://news.bg/regions/samoleti-praskat-sreshtu-komari-kray-dunav.html", "text": "От днес започва пръскането срещу комари по поречието на река Дунав.Кампанията ще се извърши чрез авиационно третиране, така че да се постигне масово унищожаване на комарите и да се предотврати разпространението на болести по хората и животните в рисковите региони.Самолетът, който ще пръска над град Козлодуй, ще излети в 19.15 часа от селскостопанската площадка във врачанското село Гложене.Припомняме, вчера лично премиерът , след като стана ясно, че в много градове има нашествие на неприятните насекоми.", "date": "2019.07.04", "title": "Самолети пръскат срещу комари край Дунав"}
{"url": "https://news.bg/world/polovinata-ot-zaplashtaneto-v-sveta-otiva-samo-pri-10-ot-rabotnitsite.html", "text": "Близо половината от заплащането по света отива в ръцете на само 10% от работниците, показва изследване на Международната организация на труда, докато при най-нископлатените 50% от работниците отиват само 6,4%, пише \"Гардиън\".20% от работниците с най-ниски доходи - 650 милиона работници - получават по-малко от 1% от общото заплащане. Почти няма промяна през последните 13 г., установил е анализът на организацията. Използвани са последните налични данни от 2004 до 2017 г.Работник от топ 10-те процента получава 7445 долара на месец, докато работник от 10-те процента на дъното взема едва 22 долара.Половината работници в света получават средно по 198 долара на месец и най-бедните 10% трябва да работят повече от три столетия, за да печелят колкото най-богатите 10% от работниците на година.Делът на глобалното заплащане, получено от топ 10-те процента, реално е спаднал от 2004 г. от 55,5 на сто до 48,9%. Но в някои държави неравенството в заплащането се увеличава, особено във Великобритания.Неравенството между държавите е спаднало, тъй като просперитетът в Китай и Индия ги доближава до държавите с високи доходи. Но в по-бедните държави има по-високо ниво на неравенство в заплащането в сравнение с по-богатите държави. В Субсахарска Африка 50% от работниците на дъното получават само 3,3% от общото заплащане в сравнение с ЕС, където същата група получава 22,9% от всички пари, отделени за заплати на работниците.От организацията отчитат в няколко държави с високи доходи, включително Великобритания, САЩ и Германия, реален спад в доходите на средната и по-ниската средна класа за период от 13 г., а голямо увеличение има на върха.Делът на заплащането, получавано от работници в средната класа, е спаднал през този период от 44,8 на сто до 43%. В същото време делът на заплащане за топ 20-те процента се е увеличил от 51,3% на 53,5 на сто.", "date": "2019.07.04", "title": "Половината от заплащането в света отива само при 10% от работниците"}
{"url": "https://news.bg/int-politics/rusiya-napadna-yaponiya-che-predstavila-kato-svoi-kurilskite-ostrovi-na-g-20.html", "text": "Външното министерство на Русия протестира пред Япония заради материали, които се появиха на сайта на срещата на лидерите на страните членки на Г-20 в Осака, в които Курилските острови бяха обозначени като част от Япония. Това обяви на пресконференция говорителката на ведомството Мария Захарова.\"На 2 юли в Министерството на външните работи на Русия на дипломат от посолството на Япония беше връчена протестна нота по повод използването от японската страна на материали на срещата на върха на Г-20, включително аудиовизуални, в които южните Курилски острови на Руската федерация са обозначени като територия на Япония\", каза тя.По думите на Захарова, в нотата се посочва \"злоупотребата на японската страна с функциите на председател\" на Г-20 с цел насърчаване на необоснованите териториални претенции към Русия, които противоречат на съответните документи, затвърждаващи резултатите от Втората световна война.\"Принудени сме да отбележим, че подобни действия противоречат на многократно декларираното от премиера на Япония Шиндзо Абе намерение да се въздържа от стъпки, които биха могли да навредят на политическата позиция на другата страна и като цяло имат отрицателно въздействие върху атмосферата на руско-японските отношения\", подчерта тя.По-рано на официалния сайт на Г-20 беше публикувано видео, в което Курилските острови бяха обозначени като част от територията на Япония.", "date": "2019.07.04", "title": "Русия нападна Япония, че представила като свои Курилските острови на Г-20"}
{"url": "https://news.bg/crime/zatvor-za-dvama-zaradi-nezakonna-prodazhba-na-avtomati-i-pistoleti.html", "text": "Осъдиха двама за незаконна продажба на автомати и пистолети.След споразумение със Специализирания наказателен съд на Б.Х. и А.Д. бяха наложени наказания съответно 3 години и 2 години затвор при първоначален общ режим в затвор.Двамата осъдени бяха задържани на 4 декември миналата година в района на Стара Загора. Тогава бяха открити и иззети 17 автомата \"Калашников\", 15 пистолета \"Макаров\" и 12 броя цеви за същия пистолет.При разследването било установено, че двамата мъже продавали незаконно оръжията - автомати \"Калашников\" и пистолети \"Макаров\" със заглушители на цена от по 1400 евро. Те имали възможност да доставят голямо количество автомати, които били използвани от българските спецчасти.Престъпната дейност била пресечена със съдействието на служител на МВР, който се представил за клиент и успял да закупи автомати и пистолети.От назначените балистични експертизи било установено, че всички оръжия са годни за употреба.Осъдените ще изтърпят наказанията си в столичния затвор.", "date": "2019.07.04", "title": "Затвор за двама заради незаконна продажба на автомати и пистолети"}
{"url": "https://news.bg/world/dozhivoten-zatvor-za-nay-golemiya-bandit-v-holandiya.html", "text": "Вилем Холедер, най-големият престъпник в Холандия, е осъден на доживотен затвор за поръчване на няколко убийства на фигури от престъпния свят, информират Би Би Си и \"Гардиън\".61-годишният Холедер, наричан De Neus, е с лоша слава от 80-те години на миналия век, когато отвлича бирения предприемач Фреди Хайнекен. Той се превръща в голям бос в престъпния свят. Осъден е след продължителен и скъп съдебен процес в Амстердам. Сред жертвите е неговият приятел и съдружник Кор ван Хут.Съдиите осъдиха Холедер на доживотен затвор за поръчка на пет убийства, опит за убийство и едно непредумишлено убийство. Те също го признаха за виновен в организиране на престъпна група.Най-продължителният съдебен процес в холандската история, 17 месеца, се проведе в съд в Амстердам със засилена охрана, известен като \"бункера\". Адвокатите на Холедер обявиха, че ще обжалват присъдата.Прокуратурата разчиташе на сензационните свидетелски показания на Астрид, сестра на Холедер, която тайно е записала разговорите им. Астрид Холедер се укрива, откакто го предаде. Ван Хут е бил женен за друга сестра на Холедер, която също свидетелства срещу него.Вилем Холедер твърди, че е невинен и че показанията на сестрите му са лъжа.Няма доказателства за ролята му в организирането на петте убийства между 2002 и 2006 г., но свидетелските показания и записите са се оказали достатъчни за осъждането му.Холедер, считан за кръстник на холандската мафия, е арестуван през 2014 г. за убийството на двама души преди да му бъдат повдигнати още обвинения в убийство.", "date": "2019.07.04", "title": "Доживотен затвор за най-големия бандит в Холандия"}
{"url": "https://news.bg/crime/imalo-li-e-psihologicheski-natisk-varhu-shefa-na-zatvorite-da-podade-ostavka-pitat-ot-sindikata.html", "text": "От Синдиката на служителите в затвора питат правосъдния министър Данаил Кирилов дали е издал заповед за освобождаване на директора на Главна дирекция \"Изпълнение на наказанията\" Васил Миладинов. Те искат да знаят и мотивите за подобна заповед.Това стана ясно от писмо, изпратено на електронната ни поща от председателя на синдиката Ивайло Григоров.Заедно с писмото до министър Кирилов от Синдиката задават въпроси и към зам.-министър Проданов дали е оказвал психологически натиск върху шефа на затворите да подаде оставка седмица преди правосъдния министър Кирилов да обяви пред медиите, че затворническият шеф ще бъде уволнен.От синдиката предупреждават, че скоро ще възобновят своите протести под надслов: \"Европа и за нас 2018\". Припомняме, вчера , че часове по-късно ще освободи шефа на затворите Васил Миладинов.Тази сутрин  за положението на Миладинов като каза, че шефът на ГДИН е в болничен и за това не му е връчена заповедта за освобождаване.От Синдиката искат правосъдният министър Данаил Кирилов и неговия ресорен заместник Николай Проданов да представят своята концепция за кадрово развитие на надзирателите и управата на затворите. Те определят като вредни непрозрачните действия на правосъдното ведомство.В писмото се пита директно дали зам.-министър Проданов е ангажиран с конкретно име за нов директор. \"Имате ли участие в ангажимент/и (изпълнение на сделка, поръчки) за назначаването на нов конкретен главен директор на ГД \"ИН\", кой/коя\", пита Григоров.От Синдиката питат дали настоящият зам.-министър има личен и политически интерес от обществените поръчки, дали да очакват промени, свързани с възложител извън системата на затворите.Останалите въпроси към зам.-министър Проданов:От Съюза припомнят, че зам.-министърът не е отговорил писмено на нито един официален документ, изпратен от тях. ", "date": "2019.07.04", "title": "Имало ли е психологически натиск върху шефа на затворите да подаде оставка, питат от Синдиката"}
{"url": "https://news.bg/regions/ekoministerstvoto-sprya-deynostta-na-firma-za-opasni-himikali-kray-yambol.html", "text": "Министерството на околната среда и водите забрани на фирма, занимаваща се със съхранение на опасни химични вещества, да извършва дейността си.Ведомството излезе с отрицателно становище относно безопасността на производствената дейност на фирма \"КОНТИНВЕСТ\" ООД, като в решението си се позовава на представени от община Ямбол аргументи.Базата на предприятието се намира в покрайнините на града. В продължение на години общината сигнализира за опасността от дейността й. Регистрирани са и няколко случая на сериозни инциденти с изтичане на хлор.Въз основа на извършените проверки екоминистерството съобщава, че е решило да не одобрява актуализирания доклад за безопасност на предприятието, приемайки за основателни възраженията на общината.Представената документация в доклада за безопасност има значителни пропуски и несъответствия, е становището на община Ямбол. По тази причина категорично се възразява срещу издаване на решение за одобряване на актуализирания доклад. Общината припомня и че на територията на предприятието са установени незаконни строежи и че базата се намира в съседство с други производствени предприятия, което увеличава риска от евентуална голяма авария.Решението на МОСВ означава, че на този етап фирмата не може да извършва исканата от нея производствена дейност.Кметът на Ямбол Георги Славов заяви, че е удовлетворен от развръзката и увери, че общината ще продължи да се занимава и занапред с проблема, за да се ликвидира всяка потенциална опасност за населението.", "date": "2019.07.04", "title": "Екоминистерството спря дейността на фирма за опасни химикали край Ямбол"}
{"url": "https://news.bg/world/putin-kara-papa-frantsisk-da-go-chaka.html", "text": "Президентът на Русия Владимир Путин закъсня с 50 минути за срещата си с папа Франциск във Ватикана, съобщават медии.Путин закъсня за среща с Франциск с 50 минути и през 2015 г.Путин пристигна във Ватикана в 14,00 часа местно време. Това е третата среща с папа Франциск. Дневният ред не е обявен, но най-вероятно включва теми като ситуацията в Близкия изток, Украйна, Северна Корея и Венецуела.Руският държавник е известен със закъсненията си на срещи със световни лидери. През 2014 г. Ангела Меркел е чакала Путин 4 часа и 15 минути.Владимир Путин е на еднодневна визита в Италия.", "date": "2019.07.04", "title": "Путин кара папа Франциск да го чака "}
{"url": "https://news.bg/crime/dvama-kanaldzhii-na-migranti-s-uslovni-prisadi.html", "text": "Условна присъда за каналджии на мигранти. Единият каналджия - М.П., е с едногодишно \"лишаване от свобода\"с изпитателен срок от три години. Двамата трябва да платят и глоба от 5000 лева.Другият - В.П., е с година и шест месеца \"лишаване от свобода\" с тригодишен изпитателен срок.Двамата каналджии на мигранти са признали вината си пред съда и са сключили споразумение с Районна прокуратура - Гоце Делчев, съобщиха от Апелативна прокуратура София. През нощта на 31 януари 2019 г. М.П. превел през границата осем иракчани без документи за самоличност.Другият подсъдим по делото - В.П., около 5 часа на 01 февруари 2019 г. в нарушение на законите им подпомогнал да преминат в страната. Срещу 150 евро той осигурил лек автомобил и транспортирал нелегалните мигранти от село Петрелик, община Хаджидимово до района на с. Господинци, община Гоце Делчев.Сред чужденците имало две деца, ненавършили 16-годишна възраст. Определението на съда има последиците на влязла в сила присъда и не подлежи на обжалване.", "date": "2019.07.04", "title": "Двама каналджии на мигранти с условни присъди"}
{"url": "https://news.bg/politics/borisov-lichno-razporedil-da-uvolnyat-zam-kmeta-na-plovdiv.html", "text": "Премиерът Бойко Борисов лично е разпоредил зам.-кметът по строителството и общинската собственост в Пловдив да бъде отстранен, съобщават от \"24 часа\".Той съобщи, че сигналът срещу Димитър Кацарски е бил изпратен до него. По думи на премиера предприемачът се е оплакал от прекомерно забавени преписки.Веднага наредих да бъде махнат, не може по този начин да се тормозят гражданите, отсече Борисов. Той увери, че при всеки подобен сигнал ще бъде безкомпромисен.Припомняме, в понеделник стана ясно, че . От общината обаче обясниха решението с новите предизвикателства в работата на администрацията и дори му благодариха.", "date": "2019.07.04", "title": "Борисов лично разпоредил да уволнят зам.-кмета на Пловдив"}
{"url": "https://news.bg/int-politics/iran-se-nadsmiva-na-zabeneto-na-tramp.html", "text": "Иран отвърна на предупрежденията на президента на САЩ Доналд Тръмп в \"Туитър\", че заплахите, които Техеран отправя, могат \"да се върнат обратно, за да ви ухапят, както никой не е бил хапан преди\".\"Дипломацията и хапенето са парадоксални фрази, които имат смисъл само в школата на тръмпизма\", подчерта Кейван Хосрави, който е говорител на Върховния съвет за национална сигурност на Иран, съобщава агенция \"Тасним\".\"САЩ вече ухапаха логиката на диалога и дипломацията и навредиха на световната сигурност чрез приемането на стратегията за унилатерализъм и оттегляне от международните договори\", добави той.Хосрави също така каза, че \"САЩ хапят иранската страна в продължение на 40 години\", но най-добрият отговор срещу Вашингтон е \"активната съпротива\".Тръмп в сряда отговори на заплахата от страна на Иран да увеличи обогатяването на уран, като написа в \"Туитър\" следното: \"Бъдете внимателни със заплахите, Иран. Те могат да се върнат, за да ви ухапят, както никой не е бил хапан преди!\"", "date": "2019.07.04", "title": "Иран се надсмива на зъбенето на Тръмп"}
{"url": "https://news.bg/regions/silna-burya-v-tarnovsko-nanese-shteti-na-dve-uchilishta.html", "text": "Проливен дъжд, придружен със силен вятър и гръмотевична буря, нанесе сериозни материални щети във Великотърновско снощи, съобщава БНР.Бурята продължи няколко часа и събори голяма част от оградата на основно училище \"Бачо Киро\" във Велико Търново. В село Първомайци пък старо училище, в което вече не се провеждат занятия, е изгоряло.През нощта общинската болница в Горна Оряховица е останала без ток. В централната част на Лясковец също е нямало електричество. Към момента захранването вече е възстановено.В центъра на Велико Търново са наводнени няколко търговски обекта, изровени са и пътни настилки.Няма пострадали хора при бурята.По данни на Областния координационен център речните нива са под критичните стойности и няма преливащи язовири.", "date": "2019.07.04", "title": "Силна буря в Търновско нанесе щети на две училища"}
{"url": "https://news.bg/crime/obviniha-sin-ubil-bezpomoshtniya-si-bashta-vav-varna.html", "text": "Обвиниха син, убил безпомощния си баща във Варна по особено мъчителен начин и с особена жестокост, съобщиха от прокуратурата.Обвинителният акт срещу 46-годишния Диян Ч. е внесен в съда. Той може да бъде осъден на затвор от 15 до 20 години, доживотен затвор или доживотен затвор без замяна.Убийството е станало на 14 декември 2018 г. в апартамент в кв. \"Младост\" във Варна. Той бил обитаван от подсъдимия и неговия болен 81-годишен баща. Двамата мъже често употребявали алкохол, който ставал причина за скандали помежду им. В началото на декември възрастният мъж се залежал заради хронични заболявания.В ранните часове на 14 декември след употреба на алкохол подсъдимият пребил баща си. 81-годишният мъж починал в резултат на побоя.. Личният лекар отразил в съобщението за смърт като причина мозъчен инсулт. В разговор със служители на погребална агенция братът на Деян, който пристигнал от чужбина за погребението, научил какво е било състоянието на убития преди тялото да бъде подготвено за погребение. .Тялото на убития мъж било ексхумирано, а при оглед на апартамента разследващите открили . Съдебномедицинската експертиза установила, че . Установени били няколко счупени ребра, кръвоизливи и други травми.Предстои делото срещу 46-годишния Диян Ч. да бъде насрочено за разглеждане във Варненския окръжен съд.", "date": "2019.07.04", "title": "Обвиниха син, убил безпомощния си баща във Варна"}
{"url": "https://news.bg/int-politics/sasht-se-strahuvali-ot-voennata-mosht-na-iran.html", "text": "Министърът на разузнаването на Иран заяви, че Техеран и Вашингтон могат да проведат преговори, само ако САЩ отменят санкциите си и върховният ирански лидер аятолах Али Хаменеи даде одобрението си за преговори, съобщава държавната информационна агенция ИРНА.\"Провеждането на преговори с Америка може да бъде преразгледано от Иран, само ако американският президент Доналд Тръмп отмени санкциите и нашият върховен лидер даде разрешение за провеждане на такива преговори\", посочи Махмуд Алави.\"Американците се страхуват от военната мощ на Иран, това е причината зад тяхното решение да отменят решението да нападнат Иран\", допълни министърът на образованието.Тръмп обяви миналия месец, че е , за да отвърне на  от страна на Иран над Ормузкия проток на 20 юни, защото при удара можело да загинат 150 души, като даде знак, че е отворен за преговори с Техеран.Техеран твърди, че шпионският безпилотен самолет е бил свален от иранска ракета земя-въздух в , докато Вашингтон твърди, че той е бил в международното въздушно пространство.Напрежението между Техеран и Вашингтон се изостри от миналата година, когато Тръмп излезе от ядреното споразумение между Иран и шестте световни сили и възобнови санкциите, които бяха отменени в рамките на споразумението в замяна на ограничаване на ядрената програма на Техеран.В отговор на санкциите на САЩ, които са насочени главно към неговия основен чуждестранен приходоизточник под формата на износ на суров петрол, Иран намали ангажимента си към ядреното споразумение. Вчера президентът на Иран Хасан Рохани обяви, че  след 7 юли до каквито равнища се нуждае над тавана, определен в споразумението.Европейският съюз призова Техеран да се придържа към условията на ядреното споразумение от 2015 г., но Техеран настоя, че ангажиментът му постепенно ще намалее, докато Великобритания, Франция и Германия не могат да гарантират, че той има финансова полза от споразумението - основния стимул за Иран да се присъедини към него.", "date": "2019.07.04", "title": "САЩ се страхували от военната мощ на Иран"}
{"url": "https://news.bg/society/glavniyat-arhitekt-na-rayon-mladost-ne-e-saglasen-s-obvineniyata-na-fandakova.html", "text": "Отправените към мен обвинения от страна на г-жа Фандъкова, са неверни. Това заявява арх.Стефан Стефанов, главен архитект на район \"Младост\" в позиция до медиите в отговор на По думите му отправяне на обвинения без проверка на фактите, е лошо ПР-решение, кореспондиращо с фалшива новина.Той обяснява, че издаденото на 20 май разрешение за строеж при бл. 401 в \"Младост\" е резултат от професионално извършена работа, при спазване на законоустановени процедури и срокове, във връзка с искане за издаване на такова разрешение от страна на собствениците от 2 октомври миналата година.По думите му от внасяне на инвестиционния проект до издаване на разрешение за строеж са изтекли почти осем месеца.Стефанов пояснява още, че след разглеждане на инвестиционния проект и приложените документи са били установени непълноти и забележки, за които на инвеститора са изпращани няколкократно писма. След отстраняване на забележките инвестиционният проект е одобрен и е издадено разрешение за строеж на 20 май.През 2017г. по инициатива на район \"Младост\" са водени разговори за евентуална замяна с равностоен общински имот, но със заявление 04.10.2018г., собствениците на имота заявяват, че поради липса на резултат от преговорите в рамките на една година, те не искат имота им да бъде заменян с друг и желаят да започне строеж. В тази връзка Арх. Стефан Стефанов уточнява, че твърдението за течащи в момента преговори със собствениците, също е невярно.Той посочва, че не е бил информиран за създаването на работна група и нейната работа за посочения имот.Арх. Стефан Стефанов е категоричен, че издавайки разрешителното за строеж е спазил всички професионални и етични стандарти на работната позиция, която заема.Убеден съм, че хармоничното развитие на градската среда не би трябвало да зависи от \"решения на парче\", предизвикани от локални протести, а от разработването на цялостна визия за района, допълва още той в позицията си. Припомняме, предвиденият строеж на 12-етажен хотел пред блок 401 предизвика гнева на жителите на квартала. Бяха организирани вече по въпроса, като на последния кметицата Фандъкова лично обеща, че Столичният общински съвет няма да позволи застрояване на площта.", "date": "2019.07.04", "title": "Главният архитект на район \"Младост\" не е съгласен с обвиненията на Фандъкова"}
{"url": "https://news.bg/health/ananiev-ukrepvame-a-ne-zakrivame-otdeleniya-v-bolnitsite-v-severozapadna-balgariya.html", "text": "Няма да се закриват отделения в болниците в Северозападна България. Това стана ясно на срещата между здравния министър Кирил Ананиев и директорите на областните болници във Видин, Враца и Монтана.Бяха набелязани мерки за укрепването на отделения в лечебните заведения във Враца и Видин, които в момента имат затруднения заради липсата на кадри и все по-малкия брой обслужвани пациенти.На срещата стана ясно, че по отношение на болницата във Враца не само че няма да се закриват отделения, но дори се предвижда откриването на две нови - за инвазивна кардиология и съдова хирургия. Целта е да се осигури по-комплексно обслужване на населението.По думи на Ананиев се водят разговори с всички банки в страната, за да може да се рефинансират задълженията на лечебното заведение. Припомняме, в момента почти  от кредитори, поради което се бавят възнагражденията на медицинския персонал.Основният проблем на видинската болница пък са кадрите. От здравното министерство посочват, че за последната година финансовото състояние на лечебното заведение е стабилизирано, няма просрочени задължения и редовно се изплащат заплатите на медицинските специалисти. На срещата беше поставена цел да се подсили и мотивира медицинският персонал, така че болницата да може да извършва по-голям обем дейност. Въпреки че в момента има финансов потенциал, той не може да бъде реализиран поради липсата на медицински персонал, стана ясно на срещата.Без просрочени задължения работи и лечебното заведение в Монтана. В него не се предвиждат структурни промени, тъй като няма сериозни проблеми и с необходимия медицински персонал. Планира се и увеличение на възнагражденията.Припомняме, миналата седмица здравният министър заяви, че предстои  Заради последвалите остри реакции обаче дни по-късно той уточни, че  Въпреки уверенията му обаче . Часове по-късно ги последваха и ", "date": "2019.07.04", "title": "Ананиев: Укрепваме, а не закриваме отделения в болниците в Северозападна България"}
{"url": "https://news.bg/world/germanskite-sotsialdemokrati-glasuvat-protiv-layen-za-lider-na-ek.html", "text": "Социалдемократическата партия на Германия, малкият партньор в коалицията на канцлера Ангела Меркел, се обяви против кандидатурата на военния министър Урсула фон дер Лайен за председател на Европейската комисия, информира ДПА.Заместник-председателят на социалдемократите Ралф Щегнер предрича, че членовете на партията в Европейския парламент ще гласуват против назначението на Лайен по-късно този месец.\"Членовете на Социалдемократическата партия в парламента няма причина да гласуват за Фон дер Лайен\", коментира той пред общественото радио Deutschlandfunk. Подчертавайки, че гласуването е тайно, Щегнер предполага, че \"най-малко германските социалдемократи ще действат по такъв начин\".Той изрази скептицизъм от факта, че Лайен не беше кандидат на изборите за Европейски парламент през май.Председателят на Европейския съвет Доналд Туск обаче , като подчерта, че решението на евролидерите е демократично.Томас Оперман от социалдемократите, който е заместник-председател на Бундестага, заяви пред новинарската агенция Redaktionsnetzwerk, че отхвърлянето на социалдемократическия кандидат Франс Тимерманс от държави с десни правителства, такива като Унгария, хвърля сянка върху номинацията.Водещият кандидат на германските социалдемократи на европейските избори Катарина Барли обяви ясно, че няма да подкрепи Лайен на гласуването в ЕП.Лидерът на младежкото крило на Социалдемократическата партия Кевин Кюхнерт, отявлен критик на участието на партията в коалицията, прогнозира, че коалицията в Германия няма да оцелее до края на годината.Номинацията на Лайен определено ще бъде фактор на годишната конференция на социалдемократите през декември, подчерта Кюхнерт.Други германски партии също критикуват начина, по който Лайен беше избрана. Според Зелените това е фатален сигнал за европейската демокрация.Припомняме, след . Те номинираха за шеф на ЕК германския военен министър Урсула фон дер Лайен. За председател на Европейския съвет е номиниран белгийският премиер Шарл Мишел, за шеф на Европейската централна банка - Кристин Лагард, а за шеф на ЕС за външната политика е номиниран испанският външен министър Жозеп Борел.Вчера италианският евродепутат социалист , след като Междувременно председателят на Европейската комисия Жан-Клод Юнкер се срещна с Лайен в Брюксел.", "date": "2019.07.04", "title": "Германските социалдемократи гласуват против Лайен за лидер на ЕК"}
{"url": "https://news.bg/politics/partiite-poluchavat-dareniya-bez-ogranicheniya.html", "text": "Депутатите обсъждат отвореното финансиране на партиите. Заради прецизиране на текстовете се наложи .Преди това лидерът на БСП . Валери Симеонов излезе със свои идеи, но се оказа, че юридически трябва \"да се облекат\" в текстове. След почивка и консултации депутатите приеха да получават дарения. Финансиране на партии няма да правят фирми с офшорни сметки и такива с публични задължения. Няма да има таван на дарението.Въвеждате нов данък-данък корупция, ядоса се Драгомир Стойнев. Българският политически процес щял да бъде изкривен.Припомняме, от ДПС предложиха да падне тавана на даренията за партиите и финансиране по американски модел. От НФСБ заподозряха, че . Според Валери Симеонов има опасност американския модел да стане \"африкански\".По-късно стана ясно, че ако предложението за 1 лев партийна субсидия не събере достатъчна подкрепа.", "date": "2019.07.04", "title": "Партиите получават дарения без ограничения "}
{"url": "https://news.bg/world/indiya-prognozira-7-rast-na-ikonomikata-prez-2019-2020-g.html", "text": "Икономиката на Индия се очаква да регистрира ръст от 7% през финансовата 2019-2020 г. след възстановяване от пет годишен спад преди година, показва изследване на Economic Survey, цитирано от ДПА.В проучването са взети под внимание ключови икономически показатели и е на базата на годишния бюджет, който ще бъде представен пред парламента в петък от правителството на премиера Нарендра Моди.Прогнозите са БВП да се разшири от 6,8 на сто през 2018-2019 г. Фискалната година в Индия е от април до март на следващата година.Очаква се ръст на инвестициите и ускоряване на потреблението, става ясно още от изследването.Растежът на БВП на Индия се забави до 5,8 на сто през тримесечието до март, което означава, че страната отстъпи мястото на Китай на най-бързо разрастваща се голяма икономика.", "date": "2019.07.04", "title": "Индия прогнозира 7% ръст на икономиката през 2019-2020 г. "}
{"url": "https://news.bg/int-politics/v-cherno-more-navleze-razuznavatelen-korab-na-frantsiya.html", "text": "Разузнавателният кораб Dupuy de Lôme на военноморските сили на Франция е навлязъл в акваторията на Черно море, съобщи специализираният сайт Bosphorus Observer, който проследява преминаването на кораби през Босфора.Корабът Dupuy de Lôme е предназначен за провеждане на радиоелектронно разузнаване.Той е оборудван с два навигационни радара, станции за предупреждение за радарно излъчване и идентификация, сателитни комуникационни системи, както и комплекси за радиотехническо разузнаване.Благодарение на тази апаратура френските военни могат да откриват и извършват технически анализ на излъчването на различни радари, както и да улавят и прослушват сигнали от комуникационни системи (включително сателитни). Освен това те могат да прехващат имейли и разговори по мобилни телефони.Последният път, когато Dupuy de Lôme се е намирал в Черно море, е бил през юни 2015 г. Той също така присъства в региона през април 2014 г., скоро след анексирането на Крим от Русия.В момента в Черно море се провеждат украинско-американските военноморски учения Sea Breeze 2019. В тях участват около 30 кораба, 30 самолета и повече от 900 военнослужещи. От руското външно министерство определиха маневрите като опит за дестабилизиране на ситуацията в региона.", "date": "2019.07.04", "title": "В Черно море навлезе разузнавателен кораб на Франция"}
{"url": "https://news.bg/int-politics/kosovo-zabrani-na-vsichki-srabski-ofitsialni-litsa-dostap-do-teritoriyata-si.html", "text": "Властите на Косово взеха решение да забранят на всички сръбски официални лица достъп до територията си, съобщава прес-секретарят на министъра на външните работи, цитиран от ТАСС.\"Поради хибридните заплахи от Сърбия срещу Косово, постоянна пропаганда и фалшиви новини за страната и нашите граждани, както и неотдавнашни усилия за предотвратяване на така наречената хуманитарна криза в Северно Косово, заплашвайки сръбското население и принуждавайки го да закрие предприятия само заради някакви политически цели на Белград, външното министерство няма да позволи на никой от сръбските власти да посети Косово\", обяснява Иетлир Зуберай.\"Всички искания ще бъдат отхвърлени, докато това поведение продължава\", допълва той.Както е обявено по-рано тази седмица от председателя на Асоциацията на предприемачите в северната част на Сръбската автономна област Косово и Метохия Радош Петрович, сръбските бизнесмени спряха търговията за два дни и закриха всички хранителни магазини, пекарни, бензиностанции, аптеки, кетъринг и козметични салони.Те предприеха тази стъпка, за да протестират срещу митата, наложени от Прищина на 21 ноември миналата година в размер на 100% за стоки от Сърбия и Босна и Херцеговина.Вчера  в Косово, който избяга в Сърбия, след като бе обвинен във връзка с политическо убийство.", "date": "2019.07.04", "title": "Косово забрани на всички сръбски официални лица достъп до територията си"}
{"url": "https://news.bg/crime/mvr-otchita-s-10-po-malko-zaginali-v-katastrofi-za-2017-i-2018-g.html", "text": " В резултат на ефективното изпълнение на различни мерки през 2018 г.  в сравнение с 2010 г.Данните представи заместник-министърът на вътрешните работи Стефан Балабанов на конференция на тема \"SMART политики за превенция на шофирането под въздействие на алкохол\". След началото на европейско ниво на концепцията \"Визия 0\" за подобряване безопасността на пътя, както изпълнението на Националната стратегия за подобряване на движението по пътищата след 2010 г. в страната ни се наблюдава съществен спад на броя на жертвите по пътно транспортните ни артерии, посочи заместник-министърът.Балабанов отчете, че с усилията на всички институции и в изпълнение на приоритетите, заложени в Националната стратегия за подобряване на движението по пътищата . , с който се сблъскват всички държави. Необходима е активна работа за промяна на мисленето на обществото в шофирането в нетрезво състояние, за , поясни Балабанов.Той обясни, че безопасността на движението по пътищата е споделена отговорност, изискваща ангажирането и вниманието на повече от една институция. България работи активно за намаляване на жертвите на пътя и постига добри резултати, но въпреки това се търсят нови възможности за намаляване на жертвите по пътищата, стана ясно от думите на зам.-министъра.Балабанов подчерта, че постоянният диалог и обмен на добри практики с всички институции е в основата на постигането на ефективните резултат. Той е уверен, че семинарът ще бъде полезен на всички присъстващи за прилагането на мерки. ", "date": "2019.07.04", "title": "МВР отчита с 10% по-малко загинали в катастрофи за 2017 и 2018 г."}
{"url": "https://news.bg/politics/14-miliona-spestyava-haznata-ot-1-lv-subsidiya.html", "text": "Над 14 милиона лева ще спести хазната от един лев субсидия. Това стана ясно от думите на Менда Стоянова по време на обсъждане на Закона за политическите партии. Законът влиза в сила от обнародването му в държавен вестник, предложи Менда Стоянова. Първоначалната идея беше да влезе в сила от 1 юли. Социалистът Филип Попов поиска законът да влезе в сила от 1 октомври 2019. Очаквано мина предложението на ГЕРБ.Ако мине предложението законът да влезе в сила от 1 юли държавата ще спести разходи за субсидии в размер на 14,6 милиона лева. Сега субсидиите се изчисляват за всеки ден. Още от следващия ден, в който влезе в сила, субсидията ще е левче, обясни тя.Менда Стоянова обясни, че тези пари остават в държавния бюджет и ще отиде за намаляване на дефицита.Депутатката обясни още, че МС със свое постановление може да реши този спестени средства да се изхарчат за строеж на детски градини.Според Стоянова с тези средства едва ли могат да се построят много детски градини. Офшорки няма да могат да финансират партиите, стана ясно още от думите й.Припомняме, че по-рано днес депутатите решиха окончателно, че Преди товаМалко по-късно Корнелия Нинова заяви, че въпреки опитите БСП да бъде унищожена, тя На 12 юни сле дебати в пленарна зала със 117 гласа \"за\" и 90 против.Информацията за , в предаването \"Шоуто на Слави\" по bTV.", "date": "2019.07.04", "title": "14 милиона спестява хазната от 1 лв. субсидия "}
{"url": "https://news.bg/world/kmetat-na-amsterdam-obmislya-da-zakrie-kvartala-s-chervenite-feneri.html", "text": "Първата жена кметица на Амстердам обмисля да затвори известния квартал с червените фенери заради условията, при които работят жреците на любовта, пише \"Гардиън\".Фемке Халсема, бивш лидер на Зелената партия в Холандия, която пое управлението на Амстердам през миналата година, коментира, че градът \"трябва да се осмели да мисли за квартала с червените фенери без проституция\".Кметът иска да се засили борбата с трафика на хора и намаляване на броя на туристите по тесните улици покрай каналите в някои части на града.\"Тези цели не подлежат на преговори\", каза Халсема пред градския вестник Het Parool и разказа, че преди много време моряците са отивали в квартала след месеци в морето, за да се позабавляват с холандски жени, но сега ситуацията е различна, тъй като предимно има чужденки, които не знаят как са попаднали там.В най-красивата и стара част на града ни има трафик на хора, добави кметът. Според нея жените зад 330-те прозорци в известния квартал са се превърнали в още една атракция, която привлича туристите.\"Освен трафика на хора, трябва да се намалят измамите и прането на пари, и трето, искам по-малко неудобство за жителите и търговците. Трябва да бъде по-тихо, по-чисто и по-приятно за живеене отсега\", обясни тя намерението си.Освен затваряне на квартала с червените фенери, други възможни варианти са забрана на прозорците на бордеите, но в същото време се позволи на проститутките да продължат дейността си, преместване на някои от прозорците и други мерки.Въпросът ще бъде обсъден на дебата, планиран за следващата седмица. По-късно през лятото ще бъде взето решение за намаляване на вариантите до два, разглеждани от съвета.Зелените държат 10 от 45-те места в съвета, но партията си осигури подкрепата на D66 и социалистите за преместване на проститутките от центъра на града.Халсема отказа да съобщи кои политики подкрепя. Тя поясни, че не оспорват правото на жените да работят като проститутки в Амстердам.", "date": "2019.07.04", "title": "Кметът на Амстердам обмисля да закрие квартала с червените фенери"}
{"url": "https://news.bg/health/natsionalnata-patsientska-organizatsiya-podkrepya-ideyata-za-nov-zdravnoosiguritelen-model.html", "text": "При българския здравноосигурителен модел има множество проблеми, които през годините не бяха разрешени, а напротив - се задълбочиха. Това посочват в своя позиция от Националната пациентска организация по повод думите на управителя на НЗОК д-р Дечо Дечев, че е необходим истински контрол върху разходването на средствата на Здравната каса.Според организацията в момента здравният модел не покрива нуждите на пациента, а лечението му протича на база генерирането на максимална печалба. По тази причина те заявяват своята подкрепа на идеята за създаването на нов здравноосигурителен модел, който да осигури по-добър достъп до здравеопазване.Вече повече от пет години настояваме и ще продължим да настояваме за развитието на дигитализацията в здравната система, както и за възможностите всеки здравноосигурен гражданин да получава актуална информация за всички промени в здравния му профил, посочват от организацията.Те настояват за въвеждането на съвременни модели за определяне на диагноза и лечение, както и индивидуално определяне на терапията за всеки пациент.За да станат възможни тези промени, според тях трябва да се включат всички участници в политическата система, които да ги въведат поетапно, осигурявайки приемственост на планираните реформи.", "date": "2019.07.04", "title": "Националната пациентска организация подкрепя идеята за нов здравноосигурителен модел"}
{"url": "https://news.bg/world/yunker-podkrepi-layen-za-predsedatel-na-ek.html", "text": "Жан-Клод Юнкер нарече Урсула фон дер Лайен \"истински европеец\", информират медии.След среща с германския военен министър, председателят на Европейската комисия написа в \"Туитър\", че е \"възхитен\" и че я приветства \"с отворени обятия\". Юнкер пожела успех на Лайен в Европейския парламент, който през този месец ще гласува кандидатурата й.Ние сме на едно и също мнение що се отнася до интересите на блока, добави той.Лайен ще се срещне и с председателя на Европейския съвет Доналд Туск, който обяви по-рано пред европарламента, че за Припомняме, след . Те номинираха за шеф на ЕК германския военен министър Урсула фон дер Лайен. За председател на Европейския съвет е номиниран белгийският премиер Шарл Мишел, за шеф на Европейската централна банка - Кристин Лагард, а за шеф на ЕС за външната политика е номиниран испанският външен министър Жозеп Борел.Вчера италианският евродепутат социалист , след като ", "date": "2019.07.04", "title": "Юнкер подкрепи Лайен за председател на ЕК"}
{"url": "https://news.bg/crime/futbolistat-baldzhiyski-poluchi-2-g-uslovno-za-smart-po-nepredpazlivost.html", "text": "Футболистът Борислав Балджийски получава наказание от 2 г. лишаване от свобода, отложено за срок от 5 г. за причиняване на смърт по непредпазливост след нанесена лека телесна повреда, реши ВКС. Тричленен състав на Върховния касационен съд (ВКС) изменя решението на Софийския апелативен съд (САС), като преквалифицира деянието, извършено от подсъдимия. Намалява размера на наказанието от 4 на 2 години лишаване от свобода, като отлага изтърпяването му за срок от 5 години. Оставя в сила решението в останалата му част. Решението не подлежи на обжалване.Припомняме, футболистът Балджийски  г. Тогава \" при хулиганско спречкване той е ударил жертвата Алексов, при което вторият е паднал и е ударил главата си в улична шахта. Травмата е довела до фатална черепно-мозъчна травма.Няколко пъти по делото имаше обрати, тъй като свидетелката, шофирала автомобила, в който е пътувал Балджийски, заяви в съдебна зала,  на футболиста спрямо жертвата. .Новото дело бе образувано по жалба на подсъдимия срещу решението на САС, с което частично е изменена присъдата на СГС. С нея Балджийски е признат за виновен за причиняване на смърт по непредпазливост вследствие на умишлено нанесена тежка телесна повреда на Петър А. пред казиното. Наложено му бе наказание в размер на 4 г. лишаване от свобода, осъден е да заплати 100 000 лв. обезщетение за причинени неимуществени вреди.Върховните съдии приемат за неоснователни оплакванията за допуснати съществени процесуални нарушения. Според ВКС няма основания за извод за предубеденост на председателя на първоинстанционния съд. \"Не може да бъде споделен и доводът, че изпълнявайки задълженията си за всестранно и пълно изясняване на правнозначимите факти и назначавайки повторна експертиза по искане на представителя на обвинението съдът демонстрира необективност и предубеденост\", се казва в мотивите на ВКС. Не се констатират и нарушения при формиране на вътрешното убеждение на съда относно авторството на деянието.Тричленният състав на ВКС приема за основателно оплакването за допуснато нарушение на закона. След направения анализ на събраните от първата инстанция и при проведеното въззивно съдебно следствие доказателства САС е мотивирал заключение, че подсъдимият е нанесъл удар с юмрук в областта на дясната скула на пострадалия, който е довел до загуба на равновесие на тялото му, последвано от падане върху терена.След като е обсъдил всички заключения на медицинските експертизи и разясненията на вещите лица съдът е приел за доказано, че закритата черепно-мозъчна травма в областта на дясната очница е получена не от удара с юмрук, а е резултат от падането на пострадалия от височина на собствения му ръст и контакта с терена в тилната област. Травмата е реализирана едновременно с откритата черепно-мозъчна травма в тилната област, като и двете са получени от удара на главата в металния капак на шахтата на уличното платно.Според ВКС при така установените нови фактически положения за характера на уврежданията, механизма на причиняването им и причината за смъртта САС неправилно е приложил материалния закон.\"Правната теория и съдебната практика трайно приемат, че причиняването на смърт вследствие на умишлено нанесена телесна повреда съставлява специфичен състав на убийство при смесена форма на вината, който съчетава умисъл към по-близкия резултат - телесната повреда, и непредпазливост към по-далечния резултат - смъртта на пострадалия\", пише в мотивите.Практиката на ВКС е постоянна за това, че квалификацията на престъплението зависи от вида на умишлено нанесената телесна повреда. Когато обективно е причинена по-лека по степен телесна повреда, от която настъпят по-тежки усложнения или смърт, деецът следва да носи отговорност за причиняване на непредпазлива смърт във връзка с по-лекото телесно увреждане, защото само то е причинено умишлено.Върховните съди сочат, че САС неправилно е приел от правна страна, че подсъдимият е причинил по непредпазливост смъртта на пострадалия в резултат от нанесена тежка телесна повреда, извършена при евентуален умисъл.Изложените доводи в подкрепа на тезата, че нанасяйки удара в лицето на пострадалия, Балджийски е целял да причини един вид телесна повреда (лека), но е допускал настъпването и на по-тежкото телесно увреждане, не могат да бъдат споделени. Ударът в лицето на пострадалия му е причинил кръвонасядане.В нанасянето на този удар се изразява осъществяването на изпълнителното деяние и неговият резултат е нанасянето на лека телесна повреда. Този резултат е съзнаван и желан от подсъдимия.Последващото залитане на Петър А. и падането му, довело до фаталния удар на главата върху ръба на металния капак на шахтата, реализираната тежка черепно-мозъчна травма и последвалата смърт не е съзнаван резултат от подсъдимия. Към този по-тежък междинен резултат (тежката телесна повреда), както и по отношение на далечния резултат - смъртта на пострадалия, подсъдимият е действал при непредпазлива форма на вината. Затова според ВКС искането за преквалификация на деянието е основателно.По оплакването за явна несправедливост на наказанието съдебният състав на ВКС приема, че преквалификацията на деянието като престъпление, чиято наказуемост е значително смекчена по силата на закона, налага произнасяне и за обема на наказателна принуда, която подсъдимият следва да търпи.Данните по делото разкриват, че Балджийски е личност с ниска степен на обществена опасност, неосъждан млад човек, с изключително положителни характеристични данни.Приложените по делото писмени доказателства от различни футболни клубове разкриват качествата му на дисциплиниран, трудолюбив, стриктен и отговорен към поставените му задачи човек, с изявени лидерски позиции.Налице са и данни за ангажираността му в икономическия живот в страната. При индивидуализацията на наказанието не може да се пренебрегне и провокативното поведение на самия пострадал, довело до възникване на конфликта.Развитието на събитията след това и ескалацията на противопоставянето между пострадалия и подсъдимия, приключила с фаталния удар, разкрива сравнително по-активната роля и упоритостта на Балджийски в желанието му да накаже пострадалия и се оценява като завишаващо обществената опасност на извършеното. Поради това ВКС не приема наличие на основанията (определяне на наказание под най-ниския предел при многобройни смекчаващи обстоятелства).Съдебният състав на ВКС преценява, че следва да индивидуализира наказанието под средния размер на предвиденото в закона, а именно 2 години лишаване от свобода. Оценявайки причините и начина на извършване на престъплението, смекчаващите отговорността на подсъдимия обстоятелства и липсата на други противообществени прояви, както и процесуалното му поведение по време на наказателното производство, ВКС приема, че за поправянето и превъзпитанието му не се налага изолиране в пенитенциарно заведение, а отлагане на изтърпяването на наказанието за максималния по закон изпитателен срок.", "date": "2019.07.04", "title": "Футболистът Балджийски получи 2 г. условно за смърт по непредпазливост"}
{"url": "https://news.bg/society/direktorat-na-aets-kozloduy-uspokoyava-che-nyama-opasnost-za-horata.html", "text": "Хората трябва да бъдат абсолютно спокойни по отношение на тяхната безопасност. Това заяви пред БНТ директорът на АЕЦ \"Козлодуй\" Наско Михов.По думите му всички системи работят безотказно, а появилата се вчета повреда в реактора е била отстранена максимално бързо.Директорът на електроцентралата обясни още, че ще бъде направен обстоен анализ, за да се разбере какво е довело до спирането и след това да се вземат мерки за предотвратяване на неговото повторение.Михов увери, че ще се направи всичко необходимо, за да бъдат хората спокойни.Пред bTV експертът по ядрена сигурност Георги Касчиев пък заяви, че спирането на VI блок на АЕЦ \"Козлодуй\" не е било безобидно.Всеки такъв режим намалява живота на реактора, уточни експертът.Той разкритикува и липсата на информация за инцидента.\"Вчера имаше информация за спирането на блока на страницата на АЕЦ, но нямаше никаква информация на страницата на Министерството на енергетиката и на Агенцията за ядрено регулиране. Това е крайно неправилна политика, най-добре е експертите да излязат и да обяснят\", подчерта Касчиев.По думите на зам.-директорът на АЕЦ \"Козлодуй\" Александър Николов мощностите на VI реактор са възстановени на 87%.Припомняме, че вчера По-късно стана ясно, че реакторът е включен в енергийната система, а ", "date": "2019.07.04", "title": "Директорът на АЕЦ \"Козлодуй\" успокоява, че няма опасност за хората"}
{"url": "https://news.bg/society/avtoshestvie-pred-parlamenta-v-znak-na-protest-sreshtu-strategiyata-za-deteto.html", "text": "Националната група \"НЕ на стратегията за детето 2019-2020\" изрази с автошествие около парламента недоволството си от готвените промени в Закона за закрила на детето.Протестиращи подкрепиха със своите автомобили десетина представители на националната група, които предстои да се срещнат с депутати в Народното събрание. Те отказаха да говорят пред журналисти преди срещата. Въпреки думите на премиера Бойко Борисов, че Стратегията за детето е замразена обаче, те категорично изразиха своето несъгласие депутатите да предприемат промени в Закона за закрила на детето, с който на практика я внедряват.Ако промените останат в сила, от 1 януари може всеки да доносничи, а някои професии са задължени да го правят. Това каза пред журналисти Милко Божанков, участник в протеста против промените в Закона за закрила на детето. Такива професии са служители в болнична и доболнична помощ, педиатри, училищни работници и работници в детски градини. Не е ясно определено кое дете е в риск, категоричен беше Божанков. Причината за тези промени е отвратителна и цинична според него, защото става въпрос за пари.Отнетите деца биват прехвърляни от едно приемно семейство в друго през шест месеца. Това според властимащите не причинява травми на детето. Освен това се усвояват и средства, които се дават на НПО. Взели сме милиони от Норвегия, но трябва да им дадем нещо, каза още Божанков и допълни: \"Така българските деца могат да бъдат осиновявани от чернокожа гей двойка, без да звуча хомофобски\".Протестиращите искат депутатите първо да прочетат за какво точно са гласували и незабавна отмяна на поправките в Закона за закрила на детето, в Закона за социалните услуги, Семейния кодекс, Наказателния кодекс и промени в наредбите на редица министерства.Създава се агенция, която е юридическо лице и предоставя лицензите на НПО, които освен доставчици на социални услуги, ще предоставят и образование, притеснява се Марияна Илиева, която също изрази своето недоволство пред Народното събрание. Друг притеснителен факт по думите ѝ е, че \"риск\" и \"насилие\" нямат точна дефиниция в готвените промени. Предоставя се на некомпетентната преценка на социалния работник, което е крайно недопустимо, смята Илиева. Тя изрази надежда, че депутатите ще се вслушат в исканията, въпреки че \"техните деца не са бедни и те не разполагат с толкова малко доходи\".Протести срещу законовите промени и по-специално чл. 36 от Закона за закрила на детето ще има в още шест града в страната привечер.Припомняме, през май  срещу Стратегията за детето. Те бяха организирани Протестиращите излязоха с искането за разследване на Социалните служби при случаи на неправомерно извеждане на деца от семействата им и въдворяването им в институции или приемна грижа.По-рано да се подготвя Закон за детето и спряха работата по .", "date": "2019.07.04", "title": "Автошествие пред парламента в знак на протест срещу Стратегията за детето"}
{"url": "https://news.bg/crime/zashtitata-na-zhelyazkov-poiska-prekratyavane-na-protsesa.html", "text": "Прекратяване на наказателното и съдебното производство с мотив, че са допуснати съществени нарушения на процесуалните правила. За това настоя защитата на Димитър Желязков, станал по-известен още като Митьо Очите по време на разпоредителното заседание в Специализирания наказателен съд. Малко по-късно трябва да стане дали делото ще тръгне по същество или не.По думите на защитата няма нищо вярно в тезата на прокуратурата, че Турция е предала Желязков на България, за да си го съди за каквото поиска. Адвокатите недоумяват спокойствието, с което прокурорите се опитват да отвлекат вниманието на съда.Желязков, заедно с още 12 души са за изнудване, принуда чрез заплахи, палежи и разпространение на наркотици. Групата действала от януари 2013 г. до 2 август 2018 г. на територията на Бургас, Ямбол, Несебър и Слънчев бряг.Останалите подсъдими по делото са дъщерята на Желязков - Станислава Желязкова, Карен Ованнисян, Йордан Въчев, Иван Найденов, Иван Пишиев, Калоян Колев, Радослав Николов, Венцислав Христов, Андрей Андреев, Пейко Янков, Пламен Петков и Юмер Мехмед.  Тогава делото срещу Очите отново беше отложено.Припомняме, на последното съдебно заседание от 14 юни и от втория път. Според адвокат Илиян Василев, който защитава Желязков в съда това е: \"поредната нескопосана оперативна операция на някои прокурори в Спецпрокуратурата да осуетят разглеждането на делото\".По време на днешното съдебно заседание прокуратурата счете, че гражданските искове са своевременно предявени, докато защитата не се съгласи с гражданските претенции, тъй като щял да се затрудни наказателният процес. Молбите не отговарят на изискването на закона и не е посочено откъде произтичат претендираните граждански претенции, посочиха адвокатите.На защитата не е ясно от кога са претендират гражданските искове, тъй като нямали подробно описание. След изслушването на страните по делото съдът отхвърли гражданските искове с мотив, че те не отговарят на истината и могат да затруднят съдебния процес.Освен това от държавното обвинение посочиха, че не са налице предпоставки за спиране и прекратняване на наказателното производство, съществени нарушения на процесуалните правила. Към настоящия момент прокуратурата счита, че са налице всички фактически обстоятелства по повдигнатите обвинения спрямо Желязков.Припомняме, в края на месец март Специализираният наказателен съд отложи гледането на мярката на Димитър Желязков - Очите заради искане на защитата съдът да разпореди изготвянето на съдебно-медицинска експертиза, която да установи какво е здравословното състояние на обвиняемия. Молбата, постъпила на 22 март, и е била уважена от съда. На 4 август 2018 г. стана ясно, че зам.-председателят на бургаския общинския съвет Бенчо Бенчев, известен със скъпия си \"Ролс Ройс\", е задържан с Димитър Желязков в Истанбул..След около 3 месеца от скандала с Митьо Очите бившият заместник-председател на  в местния парламент.Бенчев заедно с бившия депутат от ДПС Несрин Узун бяха сред върнатите от турските власти български граждани, арестувани при  на 4 август., Несрин Узун - също, въпреки че и двамата са задържани в хотела, където е отседнал бургаският криминален бос, а самата стая в хотела е регистрирана е направена от Узун на името на Бенчев. Както Бенчев, така и Узун бяха в ареста в Бургас, но , без да им бъдат повдигани обвинения.", "date": "2019.07.04", "title": "Защитата на Желязков поиска прекратяване на процеса"}
{"url": "https://news.bg/world/svrahsekretniyat-podvoden-aparat-v-rusiya-bil-yadren.html", "text": "Министърът на отбраната на Русия Сергей Шойгу заяви, че свръхсекретният подведен апарат, в който , е ядрен.В коментари, публикувани на страницата на Кремъл, Шойгу е докладвал пред руския лидер Владимир Путин, че инцидентът е предизвикан от пожар в акумулаторния отсек. Шойгу пояснил, че ядреният реактор на апарата е напълно изолиран и моряците са евакуирани.Установена е основната причина за произшествието - пожар в акумулаторния отсек, разкрил Шойгу пред президента на Русия.Военният министър отбелязал, че се работи по възстановяването на подводния апарат и според предварителните оценки ремонтът е възможен, като обясни, че в този случай не просто е възможно, а е задължително. Оценява се срокът за изпълнение на ремонта.Екипажът е изпълнил всички необходими мероприятия по защита на апарата, който е в работоспособно състояние. Позволява в достатъчно кратък срок да бъде възстановен, обяснил Шойгу.", "date": "2019.07.04", "title": "Свръхсекретният подводен апарат в Русия бил ядрен"}
{"url": "https://news.bg/crime/nenchev-se-oplaka-ot-natisk-ot-prokuraturata.html", "text": "Бившият министър на отбраната Николай Ненчев е бил подложен на натиск по време на делото срещу него за ремонта на изтребителите МиГ-29. Това заяви самият той пред bTV.Той обясни, че мандатът му е бил изключително тежък, защото е решил да се противопостави на системата и корупционните й практики.Оказа се, че сме една подчинена държава и в частност Министерството на отбраната е изцяло подчинено на различни корпоративни интереси и зависимости, подчерта Ненчев. По отношение на обвинението му, че е нарушил интересите на РСК \"МиГ\" и на Русия, той бе категоричен, че е защитавал интересите на България.Според Ненчев мандатът на главния прокурор Сотир Цацаров е бил \"напълно пропилян и без никаква ефективност\". Той категорично заяви, че няма доверие на обвинител номер 1.Бившият военен министър допусна, че е много вероятно решението на съда да бъде обжалвано.Припомняме, вчера , след като прокуратурата поиска 8 години затвор. Според съда Ненчев е изпълнил служебните си задължения - договорът за  е бил по-изгоден от този с Русия, а политическите решения не са в неговите правомощия.Според обвинението Софийската градска прокуратура е установила, че на 26 април 2015 г. между Министерство на отбраната и АО \"РСК МиГ\" са били за удължаване на ресурса на 2 двигателя РД-33 с по 50 часа и ремонт на 2 бр. двигатели РД - 33 и един брой кутия за самолетен агрегат - 2 /КСА -2/ за МиГ-29 на обща стойност 3 773 000 евро /7 388 666/ лева.Вместо тези договори да бъдат изпълнени, министър Ненчев е казал на своя заместник - Десислава Йосифова, да ги пази в служебната си каса и да не предприема каквито и да било действия по изпълнението им, за да не бъде осъществен ремонтът на самолетите, собственост на страната ни в АО \"РСК МИГ\".Същите указания министър Ненчев продължил да дава и през следващите няколко месеца на подчинените му в министерството.От това деяние са настъпили значителни вредни последици за Българската армия - през 2015 г.  е спаднал на 33 часа за една година, при установен в НАТО стандарт от 180 летателни часа за година или поне минимум 80 летателни часа за година. Според обвинението това е довело до опасност от допускане на тежки летателни инциденти поради разтренираност.", "date": "2019.07.04", "title": "Ненчев се оплака от натиск от прокуратурата"}
{"url": "https://news.bg/world/italiya-iska-ikonomicheski-post-v-es.html", "text": "Италианците в предишната администрация на ЕС нямаха думата в икономическата и финансова политика, обяви премиерът на страната Джузепе Конте пред \"Кориере дела сера\".В интервю за вестника, след като  срещу италианското правителство, министър-председателят коментира, че позицията на комисар, отговорен за конкуренцията или друг \"важен икономически пост\", ще бъде по-важна от поста върховен представител на ЕС за външната политика и сигурността, който в момента се оглавява от Федерика Могерини.\"Ще ни позволи да влияем върху избора\", подчерта Конте и разкри стремежите на Италия за по-голяма стратегическа роля.Кристин Лагард, която ще замени италианеца Марио Драги като председател на Европейската централна банка, има подобна визия за валутната политика, смята министър-председателят и добави, че промяната ще позволи на италианското правителство и на представителите на страната да настояват за получаване на място в Управителния съвет на банката.Коментирайки споразумението с Европейската комисия, той обясни, че е \"направен максимумът\", тъй като правителството в Рим доказа точността на прогнозите си, като показа повече приходи и спестявания.Припомняме, след . Те номинираха за шеф на ЕК германския военен министър Урсула фон дер Лайен. За председател на Европейския съвет е номиниран белгийският премиер Шарл Мишел, за шеф на Европейската централна банка - Кристин Лагард, а за шеф на ЕС за външната политика е номиниран испанският външен министър Жозеп Борел.", "date": "2019.07.04", "title": "Италия иска икономически пост в ЕС"}
{"url": "https://news.bg/politics/ninova-uverena-che-bsp-shte-otselee-sled-morkova-toyagata-i-finansovata-dieta-na-gerb.html", "text": "Лидерът на БСП Корнелия Нинова подчерта, че в зала са приемани много закони. Срещу този закон всички партии били против намаляването на субсидията.Никой не го иска и ще мине, заяви червеният водач.Два милиона пенсионери искат да им преизчислят пенсиите, но това искане на народа не се приема. Самият премиер Бойко Борисов признал, че олигарсите ще си купят партии.Събрали сме се тук да градим държава, подчерта Нинова. Тя заподозря, че политиците искали умишлено да пуснат бизнеса в политиката.Социалистката заподозря и външно вмешателство в политиката. Не си слушате премиера, обяви Нинова.Външни интереси са финансирали ГЕРБ да стартира дейността си, изтъкна тя. По думите й партиите щели да са верни на тези, които ги финансират.Първо беше моркова, второ беше тоягата, сега сте решили финансово наказание, за да унищожите БСП, посочи още Нинова. Левицата обаче и с това щяла да се справи.", "date": "2019.07.04", "title": "Нинова уверена, че БСП ще оцелее след моркова, тоягата и финансовата диета на ГЕРБ"}
{"url": "https://news.bg/int-politics/naftogaz-se-gotvi-za-palno-spirane-na-tranzita-na-gaz-ot-rusiya.html", "text": "Украинската държавна газова компания \"Нафтогаз\" се подготвя за пълно прекратяване на транзита на руски газ след 2019 г., а не само през първото тримесечие на 2020 г. Това съобщи изпълнителният директор на компанията Юрий Витренко, цитиран от руските медии.\"За съжаление ние сме принудени да очакваме прекратяването на транзита през Украйна не само през първото тримесечие на 2020 г., но и като цяло след края на 2019 г.\", написа Витренко във \"Фейсбук\".По думите му позицията на руския газов гигант \"Газпром\" по този въпрос се дължи на политически, а не на икономически фактори.По-рано ръководителят на газовото подразделение на украинската компания Андрей Фаворов заяви, че \"Нафтогаз\" очаква спиране на транзита. Според неговите оценки той ще продължи около три месеца.Той отбеляза, че Русия може да заеме \"доста твърда позиция\".", "date": "2019.07.04", "title": "\"Нафтогаз\" се готви за пълно спиране на транзита на газ от Русия"}
{"url": "https://news.bg/health/nzok-iska-promeni-za-ulesnyavane-na-roditelite-na-onkobolni-detsa.html", "text": "НЗОК настоява за спешни промени в нормативната уредба за улесняване на родителите на онкоболни деца.Вчера управителят на Здравната каса д-р Дечо Дечев е изпратил писмо до министъра на здравеопазването, след като е поел този ангажимент към Сдружение \"Деца с онкохематологични заболявания\".Предложенията целят да се облекчи процедурата за подаване на заявленията.Предвижда се да се въведе изричен текст за възможност заявителят - със съгласието на законния си представител, да упълномощава болницата, където се провежда лечението, да подава в НЗОК заявление от негово име, като го окомплектова с необходимата документация. Очаква се, че това ще съкрати срока за разглеждане на заявленията.От НЗОК съобщават, че ще бъдат променени и други клаузи и текстове, за да се облекчат родителите и да се съкрати пътят на пациента.", "date": "2019.07.04", "title": "НЗОК иска промени за улесняване на родителите на онкоболни деца"}
{"url": "https://news.bg/world/sasht-i-talibanite-ochertavat-izteglyaneto-na-nato-ot-afganistan.html", "text": "Преговарящите екипи на талибаните и САЩ редактират проектоспоразумение, което ще очертае изтеглянето на американските и натовски войски от Афганистан. То също така потвърждава гаранциите на талибаните да се борят срещу тероризма, информира АП.Разговорите се провеждат преди мирна конференция за Афганистан в неделя.Източници, запознати с разговорите, но пожелали анонимност, коментират, че преговорите са продължили до сряда късно вечерта и ще бъдат възобновени в четвъртък - шести ден на директни разговори между талибаните и американския специален представител Залмай Халилзад.Говорител на талибаните в политическия им офис в Катар заяви по-рано пред осведомителната агенция, че проектоспоразумението е редактирано, за да включва договорени клаузи. Двете страни очевидно остават разделени относно графика за изтегляне на съюзническите сили, тъй като САЩ искат повече време.Представители на талибаните уточниха, че САЩ искат изтеглянето да стане в период до 18 месеца, въпреки че президентът Доналд Тръмп заяви пред Фокс нюз тази седмица, че изтеглянето тихомълком вече е започнало и че броят на военнослужещите е намален до 9000. Но коментарът на президента е в противоречие с изказване на високопоставен американски представител, който твърди, че без промяна САЩ поддържат 14 000 военнослужещи в Афганистан.Желанието на Тръмп колкото е възможно по-бързо да бъдат изтеглени американските сили подсилва позицията на талибаните, които контролират половината страна и спечелиха ключова отстъпка при планирането на предстоящата конференция, която няма да включва официална делегация от правителството на Афганистан.Германия и Катар, които посредничат в организирането на диалога и пуснаха поканите, обявиха, че участниците ще присъстват \"само в личния си капацитет\", на което категорично се противопоставя президентът на Афганистан Ашраф Гани.Талибаните отказват да разговарят с правителството на Гани, определяйки го като марионетка на САЩ, но служители на правителството ще присъстват на конференцията като обикновени граждани на страната.60 души се очаква да участват на конференцията.", "date": "2019.07.04", "title": "САЩ и талибаните очертават изтеглянето на НАТО от Афганистан"}
{"url": "https://news.bg/crime/ostaviha-v-aresta-kmeta-na-chuprene.html", "text": "Апелативният Специализиран наказателен съд остави в ареста кмета на Чупрене Ваньо Костин, съобщи БНР.Той е обвинен за опорочени търгове за 10 имота в землището на селото, с които е облагодетелствал свои близки.Решението е окончателно.Костин , КПКОНПИ и Дирекция \"Жандармерия\".Ден по-късно за длъжностно и за документно престъпление - за продажбата на общински земи на фирми на родственици, в т.ч. и на негово недекларирано дружество.На 12 април Апелативният спецсъд , а на 18 април съдът След това от общинската администрация се оплакаха, че  след задържането на кмета. На 9 май стана ясно, че Ваньо ", "date": "2019.07.04", "title": "Оставиха в ареста кмета на Чупрене"}
{"url": "https://news.bg/politics/karakachanov-kam-protestirashti-sreshtu-poligon-mozhe-da-poiskat-da-zakriem-i-darzhavata.html", "text": "Докато на военния полигон Црънча се провежда мащабно военно учение за сертифициране на наша тактическа група, жители на селото протестират с искане за закриване на полигона, съобщи БНР.Вместо обяснение и разговор министър Каракачанов отговори лаконично на искането на жителите: \"Може би ще поискат да закрием и държавата.\"Сертифицирането на тактическата група е за специални операции към силите на НАТО. На демонстрациите присъства и ресорният министър Красимир Каракачанов. Хората от  селище недоволстват и от евентуалното екологично замърсяване на района. Военният министърът пристигна с вертолет и така избегна срещата с протестиращите. По думите му днес вниманието е насочено към учението заради изключителната му важност за въоръжените ни сили.\"\", каза Каракачанов.Хората настояват полигонът да бъде преместен от там. Над 30 протестиращи с плакати и български знамена останаха пред огражденията.\"Постоянно сме като във военно положение. Така живеем. Гърмежи непрекъснато, артилерийски гръмове, треперят целите къщи\", казаха протестиращите, които се надяват на среща с военния министър.", "date": "2019.07.04", "title": "Каракачанов към протестиращи срещу полигон: Може да поискат да закрием и държавата"}
{"url": "https://news.bg/world/podkrepete-layen-za-shef-na-ek-prizova-tusk-ep-i-prizna-geografskiya-disbalans.html", "text": "Председателят на Европейския съвет Доналд Туск поиска от Европейския парламент да одобри кандидатурата на германския военен министър Урсула фон дер Лайен за председател на Европейската комисия, информира \"Ройтерс\".\"За първи път ние постигнахме перфектно равенство на половете на топ позициите. Европа не само говори за жените, но и избира жени\", каза Туск пред законодателния орган, който ще подложи на гласуване кандидатурата на Лайен в средата на юли.\"Надявам се, че това ще вдъхнови Европейския парламент при решенията си\" за Лайен, отбеляза Туск, след като 28-те страни членки договориха кандидатите за основните позиции в ЕС за следващите пет години.Но според него все още има място за подобрения що се отнася до географския баланс, особено от Източна Европа, за топ местата в Общността.Припомняме, след . Те номинираха за шеф на ЕК германския военен министър Урсула фон дер Лайен. За председател на Европейския съвет е номиниран белгийският премиер Шарл Мишел, за шеф на Европейската централна банка - Кристин Лагард, а за шеф на ЕС за външната политика е номиниран испанският външен министър Жозеп Борел.Вчера италианският евродепутат социалист , след като Туск коментира и други теми. Той заяви пред Европейския парламент, че когато ЕС е обединен, само тогава може да се противопостави на най-силните глобални играчи.Жан-Клод Юнкер ", "date": "2019.07.04", "title": "Подкрепете Лайен за шеф на ЕК, призова Туск ЕП и призна географския дисбаланс"}
{"url": "https://news.bg/int-politics/erdogan-obyavi-haftar-za-pirat.html", "text": "Президентът на Турция Реджеп Тайип Ердоган нападна либийския военачалник Халифа Хафтар, изтъквайки, че той не бил \"нищо друго освен пират\" в коментари на фона на нарастващото напрежение в Либия, съобщава \"Франс прес\".Турция подкрепя международно признатото правителство на националното единство в Триполи, което Хафтар се опитва да свали от власт от базата си в източната част на страната.Шестима турски моряци бяха задържани за кратко от силите на генерал Хафтар тази седмица, след като той обвини Турция за загубата си на ключов град.\"Хафтар не е нищо друго освен пират\", коментира Ердоган пред журналисти.\"Надяваме се, че в скоро време ще се появи възможност Либия да проведе избори и хората да се възползват от възможността да упражнят правата си демократично\", добави турският държавен глава.Ердоган потвърди през юни, че Турция е снабдила с оръжия правителството в Триполи, изтъквайки, че е необходимо да се \"ребалансира\" борбата срещу Хафтар, който има подкрепата на противниците на Турция - Египет и Обединените арабски емирства (ОАЕ).", "date": "2019.07.04", "title": "Ердоган обяви Хафтар за \"пират\""}
{"url": "https://news.bg/politics/demokratichna-balgariya-iska-stoyan-mavrodiev-van-ot-bbr.html", "text": "\"Демократична България\" настоява Стоян Мавродиев да бъде отстранен от Българската банка за развитие (ББР) с мотива, че тя е превърната в \"придатък на олигархията на управляващата триада Борисов - Пеевски - Цацаров\".От партията напомнят, че ББР е била създадена като Насърчителна банка с идеята да кредитира малкия и среден бизнес. Вместо да се занимава с това обаче, под ръководството на Стоян Мавродиев тя отпускала огромни финансирания на компании, контролирани от съмнителни олигарси.От \"Демократична България\" припомнят и че още , а управителният съвет на БНБ да не я одобри. Това обаче така и не е случило и в момента бившият председател на КФН ръководи банката за развитие в полза на олигархията, посочва се в позицията на партията.В подкрепа на твърденията си ДБ посочва няколко случая на отпуснати от ББР кредити - сделката за \"Юнион Ивкони\", дружество \"Инса ойл\" и \"Слънчев ден\".Моделът \"Мавродиев\" трябва да бъде преустановен час по-скоро, категорични са от \"Демократична България\". Според тях през последните години Банката за развитие е доказала, че съществуването в този й вид е безсмислено.От партията подчертават, че ББР, ръководена от Мавродиев, не само не помага, но дори пречи на нормалното функциониране на икономиката.По тази причина те настояват за силен обществен контрол върху насърчителната банка, като първата стъпка към тази цел според тях е именно отстраняването на Мавродиев.Те призовават и за открит публичен дебат относно посоката на развитие на Българската банка за развитие, така че тя да оправдае първоначално заложените си цели.", "date": "2019.07.04", "title": "\"Демократична България\" иска Стоян Мавродиев вън от ББР"}
{"url": "https://news.bg/int-politics/hant-iska-da-bade-razbran-pravilno-osazhdat-a-ne-podkrepyat-nasilieto-v-honkong.html", "text": "Министърът на външните работи на Великобритания Джереми Хънт заяви днес, че не подкрепя насилствените протести в Хонконг, след като китайските държавни медии обвиниха \"западните идеолози\" в разпалване на размирици в бившата британска колония, съобщава \"Ройтерс\".Хънт обясни позицията си пред радио БиБиСи: \"Нека се разбера правилно какво казах. Казах, че осъждам, а ние, като Обединеното кралство, осъждаме всяко насилие и че хората, които подкрепят продемократичните демонстранти, биха били много разтревожени от сцените, които видяха\".Китай обяви по-рано, че Великобритания няма повече отговорности за Хонконг. Великобритания твърди, че все още счита за валидна Съвместната декларация от 1984 г. относно условията за връщане на Хонконг, която гарантира нейните свободи.\"Не мисля, че е голяма изненада, че Китай ще реагира по този начин, но те трябва да разберат, че Великобритания е страна, която спазва международните си задължения и това, което казвах, е нещо много безспорно и всъщност е, че подписахме споразумение през 1984 г., което продължава 50 години и очакваме всички страни да спазят това споразумение\", коментира Хънт.\"Хонконг има независима съдебна система и не е моя работа като външен министър на Обединеното кралство и да предполагам как работи съдебната власт. Това, което казах, е, че ще има сериозни последици, ако правно обвързващото международно споразумение между Великобритания и Китай бъде нарушено.\"В сряда британският премиер Тереза ​​ заяви също, че Китай трябва да зачита правата и свободите на хората в Хонконг и че е била в контакт с Пекин, за да изрази безпокойство.Хънт предупреди във вторник за последствията, ако Китай не спази китайско-британската съвместна декларация. Неговите коментари бяха посрещнати с остър укор от посланика на Китай в Обединеното кралство.Говорейки на брифинг в Пекин, говорителят на китайското външно министерство Ген Шуан не отрпави никакви нови критики.\"Засега днес ще се въздържам и няма да кажа повече. Но ако някои хора във Великобритания упорито се придържат към погрешния път и продължават да повтарят грешките си, тогава се страхувам, че ще мога да кажа нещо много повече.\"", "date": "2019.07.04", "title": "Хънт иска да бъде разбран правилно, осъждат, а не подкрепят насилието в Хонконг"}
{"url": "https://news.bg/world/tramp-razmaha-prast-na-iran.html", "text": "Президентът на САЩ Доналд Тръмп предупреди Иран да не изнудва международната общност във връзка със Съвместния всеобхватен план за действие (ядрената сделка - Бел.ред.).Иран отправи ново предупреждение. Рохани обяви, че ще обогатят уран \"до всяко количество, което поискаме\", ако няма ново ядрено споразумение. Внимавай със заплахите, Иран, закани се Тръмп и подчерта, че заплахите може да им струват скъпо.По-рано иранският президент Хасан Рохани предупреди, че", "date": "2019.07.04", "title": "Тръмп размаха пръст на Иран"}
{"url": "https://news.bg/world/koy-e-vinoven-za-fiaskoto-v-bryuksel.html", "text": "Една неочаквана победа за Ангела Меркел. През последните близо 50 години не се е случвало германец да оглави Европейската комисия. Урсула фон дер Лайен, която е част от консервативното партийно семейство на ЕНП, би била първата жена на този пост.Ако германската канцлерка си беше поставила за цел да постигне този резултат, навярно щеше да се провали. Но в ситуацията на пълна безизходица, след като бяха отпаднали всички останали възможности, правителствените ръководители на държавите от ЕС бяха направо облекчени, че могат да се обединят около една приемлива кандидатка.Еманюел Макрон беше този, който в последната минута даде рамо на Ангела Меркел, предлагайки Урсула фон дер Лайен. Губещият в тази ситуация обаче е Европейският парламент и номинираните от него основни кандидати за поста.Задават се още повече разприНа тази среща на върха пролича липсата на желание за компромис. Заслугата за това е основно на четирите Вишеградски държави, които демонстрираха огромно самочувствие и направиха всичко възможно, за да унищожат шансовете на социалдемократическия кандидат Франс Тимерманс. Като еврокомисар той държеше на върховенството на закона много по-силно, отколкото тези държави желаеха, и преследваше техните нарушения. А националистите във Варшава и Будапеща не могат да му простят подобно нещо. На всичкото отгоре те бяха подкрепени и от популисткото правителство на Италия. Това съотношение на силите в сегашния ЕС тепърва ще създава огромни проблеми.На човек му иде да се пръсне от яд, че изборът на един истински демократ като Франс Тимерманс беше провален заради съпротивата, оказана от Полша и Унгария. Правителствените ръководители обаче не искаха да налагат решения пряко волята на големите държави в Общността, както поясни Ангела Меркел. Чисто математически, изборът на Тимерманс щеше все пак да е възможен.Сегашните многодневни дискусии ни показаха какво ни очаква през следващите години в ЕС: много повече разпри и разединение. Някои източноевропейски държави искат съвсем друга политика - те са срещу модела на либералната демокрация и срещу по-нататъшното сближаване в рамките на Европа. А сега вече се събраха и достатъчно саботьори, които са в постоянна готовност да поставят под въпрос механизмите и решенията на ЕС.И накрая: задкулисна сделкаОсновната отговорност за провала на консервативния кандидат Манфред Вебер носи френският президент Макрон, който от самото начало не криеше, че смята германеца за недостатъчно авторитетен и твърде неопитен. Макрон успя да привлече на своя страна скандинавците и Испания, обединявайки ги около целта да се пречупи 15-годишната хегемония на консерваторите в Европейската комисия. В крайна сметка и тази цел се провали, но френският президент поне показа готовност за компромиси, приемайки кандидатурата на германската министърка на отбраната.Третата кандидатка - либералката Маргарете Вестагер, уважавана заради досегашните ѝ заслуги като комисарка за защита на конкуренцията - се провали заради съпротивата на италианците. Веднъж тя им се беше противопоставила по въпрос, касаещ банковото дело. Ето, че сега си пролича, че пазарлъците за постове в Брюксел често се превръщат и в повод за лично отмъщение. Това е показателно за характера на сегашното италианско правителство, което унищожи и последния шанс за председател на ЕК да бъде избран един от водещите кандидати.Каква е поуката?За Европейския парламент целият този спектакъл е невероятна катастрофа. ЕП искаше да демократизира избора на президент на ЕК и да го направи по-разбираем за гражданите. Сегашната процедура е просто временен ерзац, тъй като се видя, че избирателите в отделните страни не проявяват голям ангажимент, когато трябва да гласуват за политици от чужди държави. И все пак - тази процедура е първа крачка във вярната посока.Германската канцлерка Меркел се опита да спаси каквото може, оказвайки подкрепа на социалдемократическия кандидат Тимерманс. Но след като се разбра, че и тримата основни кандидати, номинирани за поста, нямат реални шансове за успех, остана единствено вариантът за изненадващата кандидатка.Проблемът се крие в институционалната слабост на парламента: той няма никаква власт над председателския пост в ЕК - най-значимия пост в ЕС. Правителствата могат да номинират кандидат, а евродепутатите са длъжни да го/я одобрят, т.е. двете страни са длъжни да се споразумеят.Поуката от сегашното фиаско е следната: при избора на кандидатите трябва да се внимава повече. Манфред Вебер беше слаб кандидат, защото му липсва управленчески отпит. А консервативното партийно семейство имаше на разположение и по-добри кандидатури, но решението бе взето под натиска на фракционната дисциплина и в знак на дългогодишна солидарност. Видя се, че това обаче е крайно недостатъчно.Партиите би трябвало да се замислят и над това дали техните кандидати биха могли да получат подкрепа от останалите фракции. И те носят вина за този провал. Провалът, който ще отложи с години очакваното демократизиране на европейската политика.", "date": "2019.07.04", "title": "Кой е виновен за фиаското в Брюксел?"}
{"url": "https://news.bg/bulgaria/kratkotrayni-valezhi-i-gramotevichni-buri-na-mnogo-mesta-u-nas.html", "text": "Днес на много места ще има краткотрайни валежи и гръмотевични бури. Очакват се локални интензивни дъждове и градушки. Температурите ще бъдат между 28° и 33°, съобщават от Националния институт по метеорология и хидрология (НИМХ).През нощта с предимно умерен вятър от северозапад ще прониква хладен въздух. Над Северна България и планинските райони ще се развива купесто-дъждовна облачност и на места там ще има краткотрайни валежи и гръмотевични бури.През деня с до умерен вятър от северозапад, в източната половина от страната от североизток ще продължи да прониква хладен въздух. Въздушната маса ще е неустойчива и ще се развива купеста и купесто-дъждовна облачност и на много места ще има краткотрайни валежи и гръмотевични бури. Очакват се локални интензивни валежи и градушки. Температурите ще се понижат и преобладаващите максимални ще бъдат между 28° и 33°.Атмосферното налягане е близко до средното за юли - слабо ще се повиши.Над Черноморието също ще се развива купеста и купесто-дъждовна облачност и на места ще превали и прегърми. Ще духа до умерен североизточен вятър. Максимални температури на въздуха: 27-29°. Температура на морската вода е 26-28°. Вълнението на морето ще е 2 бала.Над планините ще се развива купеста и купесто-дъждовна облачност и на много места ще има краткотрайни валежи и гръмотевични бури. Ще духа умерен, по билата и силен северозападен вятър. Максимална температура на височина 1200 метра около 23°, на 2000 метра - около 15°.", "date": "2019.07.04", "title": "Краткотрайни валежи и гръмотевични бури на много места у нас"}
{"url": "https://news.bg/society/ogranicheniya-v-dvizhenieto-na-hemus-i-struma.html", "text": "Движението за Варна в тунел \"Ечемишка\" на АМ \"Хемус\" се осъществява в една лента поради ремонт на видеонаблюдението, светофарните уредби и вентилаторите, съобщават от Агенция \"Пътна инфраструктура\".От 9.30 ч. до 15 ч. ще бъде ограничено преминаването в изпреварващата лента, трафикът ще се пренасочва в активната лента.От АПИ съветват от 9 ч. до 18 ч. шофьорите да се движат с повишено внимание и съобразена скорост и по път I-6 София - Бургас в района на Нови хан, където движението ще се извършва поетапно в една лента поради монтаж на рамка на изграждащата се електронна система за събиране на тол таксите за превозни средства над 3,5 тона.Движението ще се извършва двупосочно в свободната лента.От Агенцията съобщават още, че движението в двете посоки на тунел \"Големо Бучино\" на АМ \"Струма\" също се осъществява в една лента поради инсталация и настройка на системата за видеонаблюдение.От 8:00 ч. до 13 ч. ще бъде ограничено преминаването в изпреварващата лента в платното за Перник, а трафикът ще се пренасочва в активната лента.От 13 ч. до 16:30 ч. ще бъде ограничено преминаването в изпреварващата лента в платното за София, а трафикът ще се пренасочва в активната лента.Всички граждани и транспортни фирми могат да получават информация за актуалната пътна обстановка от интернет страницата на АПИ и на телефон 0700 130 20.", "date": "2019.07.04", "title": "Ограничения в движението на \"Хемус\" и \"Струма\""}
{"url": "https://news.bg/world/meksikanskata-politsiya-protestira-sreshtu-prisaedinyavaneto-kam-novata-natsionalna-gvardiya.html", "text": "Служители на мексиканската федерална полиция протестират срещу новосъздадената Национална гвардия, предаде \"Ройтерс\".По думите им техните началници са заплашвали с изстрели, ако не се присъединят към силите за сигурност, защото са изправени пред намаляване на заплатите и загуба на предимство за старшинство.Демонстрациите подчертаха опасенията на няколкостотин офицери за това, че са били погълнати от новата военизирана полиция на Андрес Мануел Лопес Обрадор, сформирана тази година, за да се изкорени насилието на банди, укрепено в цялата страна.\"Те се стремят да запазят работните си места, заплатите си, графиците си, бонусите си и дори позициите си, след като отидат в Националната гвардия,\" подчертава Иван Чавес, адвокат, представляващ група от федерална полиция.Лопес Обрадор е изпратил и Националната гвардия да съдейства за миграционните задължения на южните и северните граници в сделката със САЩ за забавяне на потока от мигранти.В щаба на федералната полиция и на други места в Мексико, големи групи офицери и техните поддръжници проведоха протести, вариращи от улични блокади в оживени райони до задържане на табели с лозунги като \"Уважавайте нашите способности\".В петиция, подписана от \"федерална полиция в полза на законността и правосъдието\", са изброени искания като повишаване на заплатите, съюз за федералната полиция и национална гвардия и търсена оценка от онези, които имат полицейски опит, а не от военни офицери.В клип, публикуван в Twitter, Лопес Обрадор заявява, че никой полицейски служител не е бил уволнен и 10 000 души са били прехвърлени доброволно в Националната гвардия.Интеграцията на федералната полиция в Националната гвардия ще отнеме до 18 месеца, съобщава вътрешното министерство.Присъединилите се към Националната гвардия ще могат да запазят своя ранг, бонуси и обезщетения, пояснява на пресконференция министърът на сигурността на Мексико Алфонсо Дуразо.Тези, които са избрали да не приемат или не са приети, могат да се присъединят към други федерални органи, като например института за миграция или комисията за бежанците, добави още той.", "date": "2019.07.04", "title": "Мексиканската полиция протестира срещу присъединяването към новата национална гвардия"}
{"url": "https://news.bg/crime/kirilov-se-pazi-da-se-obyasnyava-za-shefa-na-zatvorite.html", "text": "Дайте ми възможност да се предпазя от основания в този период. Заповедта не е връчена заради болничен. Това заяви правосъдният министър Данаил Кирилов по повод решението му По думите му вероятно Миладинов се е разболял след като е станало ясно, че ще му бъде връчена заповедта за уволнение. Имам правната възможност да обжалвам този болничен лист, но няма да го направя, поясни Кирилов. Той обясни, че е издал заповед за заместване и очаква становището и на главния комисар. Правосъдният министър е категоричен, че има нужда от укрепване на управлението в този период.Кирилов отбеляза, че причините за уволнението на шефа на затворите са много.В системата има множеството проблеми - с храненето, с достъпа до телефонни услуги, с продажните цени в лафките в затворите и др., допълни той.По отношение на на Търговската колегия на Върховния касационен съд (ВКС) правосъдният министър отново подчерта, че няма система, която не може да бъде манипулирана.Данаил Кирилов обаче не пожела да отговори на въпроса дали има съмнение за разпределение на конкретни дела към конкретни съдии.За проверките, които КНПКОНПИ направи за апартаментите на властта, той подчерта, че неговото дълбоко убеждение е, че този орган работи и чрез него се връща доверието на хората в системата.Колкото и да беше скандална битката \"Апартамент гейт\", тя е част от възстановяването на довеиеро към системата, убеден е Кирилов. По поводи това дали може подчинен да проверява по-висшестоящ от него, той поясни, че според законодателството няма кой друг да го направи.На въпрос дали те не могат да бъдат разследвани от независим следовател, Кирилов изтъкна, че към момента Конституцията не го позволява.По думите му обаче е изпратено запитване до Конституционния съд дали може да бъде направено изключение и проверките да се направят от независим субект.", "date": "2019.07.04", "title": "Кирилов се пази да се обяснява за шефа на затворите "}
{"url": "https://news.bg/int-politics/kndr-obvini-sasht-v-oon-za-nastroeniya-kam-vrazhdebni-deystviya.html", "text": "Северна Корея обвини САЩ, че са \"измамно настроени към враждебни действия\", въпреки неотдавнашното споразумение между двете страни за възобновяване на ядрените преговори. Делегацията на Пхенян в ООН заяви в сряда, че САЩ са \"обсебени от санкции\", съобщава БиБиСи.КНДР обвини Вашингтон и в опит да \"подкопае мирната атмосфера\" на Корейския полуостров. Изявлението е само дни след като лидерите на двете страни проведоха историческа среща.Американският президент Доналд Тръмп се срещна в неделя с Ким Чен-ун в силно укрепената демилитаризирана зона, която разделя двете Кореи.Тръмп стана първият действащ американски президент, който стъпи в КНДР и след разговори, които продължиха почти час, двамата се съгласиха да създадат екипи за възобновяване на преговорите.Но последната севернокорейска декларация отбелязва промяна в тона и връщане към гневените реплики, които в последно време помрачиха отношенията между страните.Делегацията на Северна Корея заяви, че отговаря на твърдението на САЩ, че са нарушили ограничението за внос на рафиниран петрол, наложено през 2017 г. Тя също така заяви, че отговаря на съвместно писмо, изпратено от САЩ, Франция, Германия и Обединеното кралство до всички държави-членки на ООН, които призовават за допълнителни санкции срещу Северна Корея.\"Това, което не може да бъде пренебрегнато, е фактът, че тази съвместна игра с писма бе осъществена ... в същия ден, когато президентът Тръмп предложи среща на върха\", се казва в изявлението.\"Това говори за реалността, че Съединените щати са все повече и повече настроени за враждебни действия срещу КНДР.\"Всички държави-членки на ООН ще трябва да бъдат бдителни срещу умишлените опити на САЩ да подкопаят мирната атмосфера, създадена на Корейския полуостров\", се казва в съобщението.Пхенян допълва, че е \"доста смешно\" САЩ да разглеждат санкциите като \"панацея за всички проблеми\".", "date": "2019.07.04", "title": "КНДР обвини САЩ в ООН за настроения към враждебни действия"}
{"url": "https://news.bg/regions/stolichna-obshtina-dade-60-dni-za-remont-na-sgradata-ot-koyato-se-sruti-mazilka.html", "text": "Етажната собственост трябва да вземе мерки и да поеме ангажимента да оправи всички части, които застрашават фасадата. Това заяви пред БНТ Васил Цолов, кмет на район Оборище по повод падналата вчера Глобата за цялата етажна собственост е от 1000 до 5000 лв, допълва Цолов.По думите му фасадата и балконите са общи идеални части от сградата и според него отговорността е на етажната собственост.От общината са дали срок от 60 дни за отстраняване на нарушенията.Припомняме, че вчера . Сградата се намира на ъгъла на бул.\" Княз Дондуков\" и ул. \"Бачо Киро\".При инцидента няма пострадали.", "date": "2019.07.04", "title": "Столична община даде 60 дни за ремонт на сградата, от която се срути мазилка"}
{"url": "https://news.bg/politics/deputatite-se-skaraha-za-subsidiite-mutrite-i-chistachkata-na-finansovoto-ministerstvo.html", "text": "Председателят на парламента Цвета Караянчева предложи депутатите да разгледат промените в Закона за бюджета, с който се намалява партийната субсидия на 1 лев. Това предизвика смут сред социалистите.Нека да видим кои са говорителите на мутрите в България, скочи социалистът Филип Попов.Вие не просто тръгнахте към дъното, но сте на път и да го спечелите, изтъкна и Крум Зарков. По думите му олигарсите официално ще си пазаруват политици. Това е бъдещето, което чертаете днес, изтъкна социалистът.Управляващите налагат силово точка в дневния ред и искат изцяло промяна в политическата система, ядоса се и Драгомир Стойнев. Това е недемократично, допълни той.Той заяви още, че сега управляващите са силни, но животът е колело и утре ще бъдат слаби.  Разбира се, че темата е от изключителна важност, но не разбирам кое налага това бързане, защо толкова бързо и защо сега, попита социалистът. Левите не били информирани. Трябвало тази точка да бъде обсъдена на председателски съвет.Нищо не налагам силово, отговори на мерките председателят на парламента Цвета Караянчева.Георги Свиленски от БСП пък поиска поне някой от финансовото министерство да дойде в зала. Ако може поне чистачката на МФ да дойде, настоя той. Парламентарният шеф обеща да повика Владислав Горанов и чистачката, щом левите я викат.Юлиан Ангелов иска партиите да са независими от олигарси и чужди фондации. ВМРО иска субсидия от 1,5 милион лева. Трябвало да има баланс в искането на гражданите и в партийния живот.Хамид Хамид отново изтъкна, че ДПС е за нулева субсидия и американски модел на дарения за партиите. Той подчерта, че иначе 11 лева на глас е нормално държавно финансиране.Дозата прави отровата, предупреди воеводата Славчо Атанасов.Една фалирала политическа партия, която фалира държавата не може да казва на нашата, че субсидия от 1 лев било лицемерие, подчерта и Лъчезар Иванов от ГЕРБ. Партията на Бойко Борисов участвала в три избора без финансиране от държавата.Лидерът на ДПС Мустафа Карадайъ изтъкна, че позицията на партията винаги е била ясна- да не се залита към популизма. ДПС е за прозрачно финансиране на партиите и кампаниите. Движението е за американски тип финансиране. Трябва финансова диета, смята и Георги Марков от ГЕРБ. Той не иска да хрантути партиите с 1%.Зад изказванията на БСП стои истината, че партията им е фалирала, но никой от лявата страна на залата не желае и не може да си позволи лукса да я признае, захапа левите герберът Маноил Манев. По думите му българските граждани имат различно виждане за финансирането на българските партии. Диетата на ГЕРБ е висококалорийна, многомилионна, не се даде социалистът Филип Попов.Припомняме, след дебати в пленарна зала на 12 юнисъс 117 гласа \"за\" и 90 против.Информацията за , в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.Слави Трифинов написа във \"фейсбук\" профила си, че  с предложението На 4 юни стана ясно, че министърът на финанситеза да поправи неправомерно по-високите субсидии, които са получили политическите партии.Върховна административна прокуратура, която провери , че партиите всъщност са получили не 11 на глас, а над 13 лв. и че методиката на изчисляване на субсидиите, всъщност противоречи на закона. Шоуто на Слави се позова на получена от МФ информация, но главният прокурор.От , но отхвърлиха всякакви други въпроси. в парламента за разговори, свързани с предстоящата промяна в размера на годишната дОт ГЕРБ обаче заявиха, чеНа 18 юни БСП трябваше да проведе дискусия за партийните субсидии с Обединените патриоти. Представителите на патриотите обачеОмбудсманът Мая Манолова пък заплаши, че ако проектът мине, мигновено  за нарушаване на демократичните устои и политическия плурализъм.По-късно премиерът обяви, че ще свика  На него бе решено, че ще се търси общо мнение.ДПС предложиха да падне тавана на даренията за партиите и финансиране по американски модел. От НФСБ заподозряха, че .Според Валери Симеонов има опасност американския модел да стане \"африкански\".По-късно стана ясно, че ако предложението за 1 лев партийна субсидия не събере достатъчна подкрепа.", "date": "2019.07.04", "title": "Депутатите се скараха за субсидиите, мутрите и чистачката на финансовото министерство"}
{"url": "https://news.bg/int-politics/v-kitay-obvinyavat-zapadnite-ideolozi-za-razmiritsite-v-honkong.html", "text": "Китайските държавни медии обвиниха западните правителства в намеса за размирици в Хонконг на фона на ескалиращата дипломатическа полемика между Китай и Обединеното кралство заради протестите в бившата британска колония, съобщава \"Ройтерс\".\"Идеолозите в западните правителства никога не престават да се опитват да създават безредици срещу правителства, които не им харесват, въпреки че техните действия причиняват мизерия и хаос в страната след страна в Латинска Америка, Африка, Близкия изток и Азия\", пише \"Чайна Дейли\".\"Сега те се опитват да направят същия трик и в Китай\", допълват те. в понеделник след демонстрация, отбелязваща годишнината от връщането на китайското управление през 1997 г. под формула \"една страна, две системи\", която включва права и свободи, които не съществуват в континентален Китай, включително правото на протест.Това бе и  срещу вече отменения законопроект за екстрадиране, който според критиците би подкопал върховенство на закона в Хонконг и ще даде на Пекин правомощия да преследва активисти в континенталните съдилища, които се контролират от Комунистическата партия.Полицията в Хонг Конг е арестувала десетки във връзка с протестите, очакват се още арести.Щетите в сградата на парламента, където протестиращите разбиваха мебели и драскаха с графити стените, принудиха правителството да го затвори за две седмици. Комисията на Законодателния съвет трябва да проведе специална среща в неразкрито място по-късно в четвъртък.Китайският ежедневник обвинява западните сили, че подбуждат към размирици срещу правителството на Хонконг \"като средство за оказване на натиск върху централното правителство. Насилието, което тези западни агитатори поощряват, потъпква върховенството на закона в Хонконг и подкопава социалния му ред\".Редакционна статия в \"Глобал Таймс\", публикувана от \"Народен ежедневник\" на Комунистическата партия, критикува коментарите на британския външен министър Джереми Хънт и заяви, че \"дипломацията на Великобритания към Китай ще плати за неговото поведение\".Хънт предупреди във вторник за последствията, ако Китай не спази китайско-британската съвместна декларация от 1984 г. относно условията за връщане на Хонконг. Неговите коментари бяха посрещнати от остър укор от посланика на Китай в Обединеното кралство, който обясни на Великобритания в сряда да държи ръцете си далеч от Хонконг.", "date": "2019.07.04", "title": "В Китай обвиняват западните идеолози за размириците в Хонконг"}
{"url": "https://news.bg/int-politics/britanskata-armiya-zadarzha-supertanker-v-gibraltar.html", "text": "Британските кралски морски пехотинци и официални лица в Гибралтар задържаха супертанкер, заподозрян в пренасянето на суров петрол в Сирия, в нарушение на санкциите на Европейския съюз, съобщава правителството на Гибралтар, цитирано от \"Ройтерс\".Правителството обяснява, че има основателни причини да смята, че корабът \"Грейс 1\" е превозил суров петрол до рафинерия \"Баняс\" в Сирия. \"Тази рафинерия е собственост на субект, който е обект на санкции на Европейския съюз срещу Сирия\", допълва главният министър на Гибралтар Фабиан Пикардо.\"С моето съгласие нашите пристанищни и правоохранителни органи потърсиха помощта на кралските морски пехотинци при извършването на тази операция.\" Правителството публикува регламенти за налагане на санкции срещу кораба и товара му.Според разпространяваната информация корабът е плавал от Иран. Ако се потвърди, че товарът е ирански суров петрол и е за Сирия, това е в нарушение на санкциите на САЩ срещу износа на петрол от Ислямската република. Корабът е плавал по по-дълъг маршрут под Южна Африка вместо през Суецкия канал.По документи танкерът е бил зареден с гориво в Ирак през декември, въпреки че не е отчетено, че е бил на иракско пристанище. Системата за проследяване на танкера е била изключена. Впоследствие танкерът се появил на иранско пристанище натоварен.Данни показват, че корабът е 300 000 тона. Той е под панамски флаг и е управляван от базираната в Сингапур компания IShips Management Pte Ltd.", "date": "2019.07.04", "title": "Британската армия задържа супертанкер в Гибралтар"}
{"url": "https://news.bg/regions/hotelite-i-zavedeniyata-v-bansko-spirat-izpolzvaneto-na-plastmasovi-produkti.html", "text": "Община Банско и туристическият бранш в града се споразумяха да се спре използването на пластмасови продукти в хотелите и заведенията, съобщи БНТ.Подписано е споразумението и са набелязани мерките, които трябва за две години да бъдат реализирани. Целта на инициативата е да се запази по-чист града и природата.Идеята е в магазините в курорта да не се предлагат вече найлонови торби, а само хартиени или пластмасови.Голяма част от хотелите и ресторантите в Банско са съгласни с мерките и вече са започнали да предлагат напитки на клиентите си само в стъклени бутилки.От общината подчертават, че ако хотелите започнат разделно да събират отпадъците си, ще успеят да намалят таксата смет, която плащат в момента.Биха им отпаднали с поне 20-30% и надолу разходите такса битови отпадъци, което води все пак след себе си и финансова полза, поясни кметът на града Георги Икономов.Предстои да бъдат поставени големи и удобни контейнери, в които отпадъците от хотелите и заведенията в града да се изхвърлят разделно.Училищата в града също се включат в инициативата, като ще намалят използването на трудно разградими продукти.", "date": "2019.07.04", "title": "Хотелите и заведенията в Банско спират използването на пластмасови продукти"}
{"url": "https://news.bg/int-politics/erdogan-otkazat-na-sasht-za-f-35-koito-veche-sa-kupeni-e-grabezh.html", "text": "Отказът на САЩ да предадат на Турция изтребителите F-35, които вече са купени е \"грабеж\", съобщава \"Ройтерс\", цитирайки турския президент Реджеп Ердоган.Американските власти заявиха пред \"Ройтерс\", че администрацията на Тръмп все още планира да наложи санкции срещу Турция и да я премахне от програмата F-35, ако съюзникът на НАТО придобие руската система за противоракетна отбрана С-400.\"Ако имате клиент и клиентът извършва плащания като часовников механизъм, как може да не дадете на този клиент платената стока? Името, с което можете да наречете това грабеж\", цитира \"Хюриет\" думите на Ердоган пред репортери в Китай.Турският президент обяснява, че досега Турция е платила 1,4 милиарда долара за F-35 и четири самолета са предадени, а турски пилоти са обучавани в САЩ.\"Имахме споразумение да купим 116 броя F-35. Ние не сме просто пазар, ние сме съвместни производители. Ние произвеждаме част от частите в Турция\", допълва той.След срещата с Доналд Тръмп в Япония в рамките на Г20, Ердоган коментира, че Анкара ще бъде пощадена от вредните санкции на САЩ, след като руската система за противовъздушна отбрана С-400 започна да пристига в Турция.Ако САЩ премахнат Турция от програмата F-35 и наложат санкции на съюзник от НАТО, това ще бъде един от най-значимите разриви в близката история на отношенията между двете страни.Тръмп, който е декларирал разбирателство с Ердоган, все още може да се опита да промени курса и да отложи санкциите.Подобен ход би угодил на Анкара, но би разстроил някои от съюзниците на Тръмп в Конгреса.", "date": "2019.07.04", "title": "Ердоган: Отказът на САЩ за F-35, които вече са купени, е грабеж"}
{"url": "https://news.bg/news-voice/za-feodalnite-protseduri-salama-i-cheteneto-na-istoriyata.html", "text": "Преди десетина дни благодарение на няколко обществени личности и техния глас отново се разрази скандал около учебниците история от средното образование. Острата реакция на журналиста Христо Христов и фондация \"Истина и памет\" задействаха замразяването на новите учебници по история за 10-ти клас и предизвикаха евентуалното им преработване. Причината - необективно и непълно, манипулативно представяне на най-новата ни история след 1944 година. Така наречения комунизъм или социализъм. Или периода на социализма, устремен към комунизъм, до който така и никога не достигнахме. Иначе, за някои непочувствали лично - комунизмът трябваше да настъпи, победи (според тогавашната стилистика) през 1984 година. Така поне искрено вярваха баба ми и дядо ми. Вместо това се оказа, че сме живели десетилетия в реализирана на практика художествена действителност на романа на Оруел и слава богу я преживяхме. Явно обаче само физически, не и духовно, душевно и исторически. Затова и може да се случи скандал с едни учебници.Не че за първи път такъв скандал се разразява. В последното десетилетие сякаш всички имат право на мнение по учебното съдържание и имат такова - от фейсбук потребителите, мамите до патриотите депутати. То не бяха подскачания за \"Даваш ли даваш Балканджи Йово\" или за Паисий, за публицистиката на Ботев и Алеко, за... Мисля само за стихотворението на Петко Славейков за Пенчо* не е имало патриотични напъни да остане в програмата, въпреки че именно то е фундаментално и точно на място си там. А и доказало се. Макар че и до този момент за мен остава загадка какво точно прави Паисий в учебното съдържание по литература, както и това как точно си представят съставителите на програмата по ДОИ (Държавни образователни изисквания) образованието по литература през историческия ракурс на патриотичната парадигма. (термините са взети от самите ДОИ, направете си справка), но най-накрая се иска и децата трябва да покажат функционална грамотност. Все още ги учим повече как са писали някога, но искаме те да пишат грамотно днес.Но да се върнем на учебниците по история от тази година. След като десетина дни историци обикаляха по студиата, едни се оправдаваха, други обвиняваха, дори и лично министърът се наложи да чете учебници по история, бе обявено, че се налага самата процедура по одобрение на учебниците да бъде променяна. Иначе казано - да прехвърлим проблема от едното бюро на другото, махленски изказано - от единия крачол... - в другия.Нуждата от промяна в процедурата по одобрение на учебниците означава просто едни други чиновници да се заемат с тази работа да подпечатват и подписват някакви документи, а не тези, които в момента правят това. Системата не само е тромава, тя е абсурдна, включително и с изискването си учители да одобряват някакви учебни помагала. Не на последно място, защото това се струпва на главата на редови учители, които и без това водят ежедневна битка да са повече учители, а не чиновници. Представете си по средата на учебната година, точно когато един учител оформя за края на срока, проверява писмени работи в захлас, провежда дуели с амбициозни и многознаещи родители на нищо незнаещи дечица, попълва лични картони и дневници, пише индивидуални планове за наваксване и обосновава всяка една двойка в три екземпляра до три институции, ударно трябва да прочете и оцени няколко учебника. И то на различни издателства, всяко едно от тях обещаващо безплатни бройки и намаления, ако неговият труд бъде оценен положително. В резултат се получава одобрение формално, колкото да се отчете дейността. А и всеки български учител е свикнал отдавна с най-основната си задача - да преодолява системата, като я заобикаля, и да компенсира глупостите й относително разумно. От личен опит заявявам - българският учител продължава да преподава въпреки програмата и въпреки учебниците, и така вече 20 и повече години.Напълно формалното одобрение от страна на учителите бе констатирано още преди няколко години от Министерство на образованието, когато лично зам.-министър Таня Михайлова призна, че процедурата не работи, тъй като в повечето формуляри няма почти никакви критики и забележки.Защо нищо не е направено до днес от МОН? По същите причини, по които и голяма част от учителите не биха подходили критично и към опита за захаросване на комунистическото ни минало - от носталгия. Носталгия по отминалото време, по младостта им. Над 80% от преподавателите в момента са на възраст предпенсионна, т.е. най-хубавата част от техния съзнателен живот е преминала в т.нар. зрял соц и чисто психологическото осмисляне на миналото води до позлатяването му. Носталгичното спомняне на \"златния век\" само се подклажда от цялостната линия, подета в последните години и от много медии, където от екрана еротичният блян на социалистическия труженик готви и разкрива рецептите на баба си по една национална телевизия, а по другата внучката на бившия първи говори за достиженията на родителите си. И всичко това се разстила между напоителни концертни изяви на естрадни величини в пенсионна възраст и в никога неизгряла световна слава. Носталгията по соца пък попада в добре наторената от баби и дядо представа на скайп поколението, отгледано с приказки за липсата на безработица, стигащите заплати, киселото мляко по 23 стотинки и баничката по 10, двуседмичните карти за море и куп други глупости. Тази атмосфера на обществена амнезия спестява дори на чисто битово ниво спомените за режима на тока, за опашките, за сиво-кафявите-бозави дрехи и платове, за празните рафтове по магазините, за нуждата да имаш връзки за всичко - включително да си намериш тоалетна хартия, за липсващите лекарства, тайно внасяни от чужбина. За застопореността, за невъзможността да пътуваш, за несвободата, за робството - буквално, защото работа може да има, но индивидът не разполага със свобода нито да си я избира, нито да се развива. Горните редове спестяват нарочно големите престъпления на комунизма - Народния съд, лагерите, физическото и психологическото унищожаване на интелектуалния елит на нацията, на земеделието, разграбването, благовидно наречено одържавяване, диктатурата, ограниченията, затворените граници, Възродителния процес, националните фалити...И точно както едни баби и дядовци, възпитали цяло поколение в носталгия, нямат желание да изговарят истината, така и учителите, освен че живеят също до голяма степен в бляновете си по младостта, нямат сили и време да се борят за и с поредната промяна, така и чиновниците в МОН предпочитат да променят процедури, регламенти, да местят едни папки от едно бюро на друго, да поддържат тази система, която им дава поне привилегията да са държавни чиновници - великият блян на соца в действие... този блян продължава...Ситуацията се преповтаря буквално и спрямо авторите на учебниците - тук само ще припомня \"скандалните\" думи на първия финансов министър на Бойко Борисов, Симеон Дянков, който нарече работещите в БАН \"феодални старчета\". И въпреки че думите му предизвикаха скандал заради непочтителността си към все пак една институция и хората, които я крепят, подозрението, че Дянков все пак е изговорил една истина, остава. Защо не можем да очакваме академична корекция на изкривената представа за комунизма в учебниците по история за 10 клас - ами, заради същата тази носталгия по отминалото, която крепи и БАН, и голяма част от ВУЗ-овете, неспособни да се откъснат от държавната хранилка. А авторите на учебници са предимно от тези среди - учени, теоретици, в най-добрия случай преподаватели, автори на учебници, нестъпили в класна стая и бленуващи отново по своята златна ера на младост и сила мъжка.Така и се оказа, че препрочитането на учебниците от академичните среди е довело до \"само някои технически забележки и корекции\" - по думите на министър Красимир Вълчев. От кого - нима от БАН - можем да очакваме обективен прочит на историята, признание за провала, за грешката в системата? При положение, че преди година избълваха доклад, който сравнява производството за СИВ по време на соца с производството сега в ЕС и постигнаха изводи за тъжния икономически крах на България, за отрицателните икономически параметри на страната ни по време на демокрацията и членството ни в Европейския съюз.И при положение, че гласът на същите тези академици се чува най-силно, когато протестират за държавната си субсидия и недоволстват, че от тях се изисква вече действителен труд, резултати, научно развитие и конкурентност на международно равнище.И лошото в случая е, че както през 90-те години на близкия отминал век разкриването доведе до замразяване на проблема с досиетата на Държавна сигурност, преминавайки в диалог и разговор, който разми не, ами размаза проблема и позволи формирането на черен пазар за досиета, а с това и продължаващата им употреба, т.е. злоупотреба, така и продължаващия вече години разговор за миналото ни, за това дали една диктатура, па макар и на пролетариата, е била положителен или не етап от историята ни с нищо не помага на днешните поколения. Те - чиновниците и учените - това го могат: да дискутират, да се събират на кръгли и правоъгълни маси, да организират обществени обсъждания, да преместват процедури от едно бюро на друго бюро, от кабинет на кабинет. И така т.нар. преход никога няма да приключи (за тези, които повярваха, че Преходът е приключил - не, не е!), реформите никога няма да се извършат и да свършат.А историята, особено собствената, трябва да се чете, да се изучава и учи и в училище, и най-вече... да се осмисля. И също така да се признава, включително с грешките, с паденията, с катастрофите, може би най-вече с тях. Иначе оставаме с патриотарското \"България на три морета\", развяването на българското знаме на стадиони, площади и пътища и тропване на хорце в езеро, като висша проява да родолюбие. И не, разказът за миналото не може да бъде оставен в ръцете нито на чиновниците, нито на академиците, нито на баба и дядо. Защото така влизаме в шизофренната ситуация на малката и голямата правда, истина, действителност. И въпросът май е кой в каква истина иска да живее - в носталгичния спомен за шпековия салам по 2.60 лв. или в истината, че свободата не е в салама, а е висше право на всеки човек.За всички, които се готови на това, изходната точка може да бъде едно от малкото достижения на същия този преход, в който продължаваме да живеем - Законът за обявяване на комунистическия режим за престъпен. Имаме такъв закон. Обнародването му стана през май 2000 г... преди 19 години.", "date": "2019.07.04", "title": "За феодалните процедури, салама и четенето на историята"}
{"url": "https://news.bg/politics/1-lev-partiyna-subsidiya-reshiha-deputatite.html", "text": "Субсидия от един лев на спечелен глас мина окончателно с подкрепата на 119 \"за\", 71 против и 16 \"въздържал се\".Не мина предложението на ДПС за нула лева държавна субсидия.И ВМРО бяха попарени с идеите си за 1,5 милиона лева плюс един лев държавна субсидия. Депутатите отхвърлиха и предложението на БСП неусвоените до 3 юни 2019 партийни субсидии да се върнат на държавния бюджет.Подготвя се балкански модел на финансиране на партиите. За това предупреди социалистът Драгомир Стойнев преди гласуването на размера на държавното финансиране за партиите.Извънсистемен играч се предлага за коалиционен партньор на ГЕРБ след като настоящите бъдат погълнати, разкри той. Жалко е, но трябва да свикваме с пълзящия тоталитаризъм, подчерта червеният депутат.Стойнев критикува герберите за желанието им да смачкат опозицията. Ще изтриете демокрацията и прозрачността, изтъкна социалистът. Партиите ще бъдат купени от олигарсите, притеснен е депутатът.3 хиляди лева спечелили ГЕРБ от лихва върху субсидията. Това стана ясно от думите на Александър Иванов от ГЕРБ.Партията на Бойко Борисов разумно управлявала поверените й средства за партийна дейност, според него.Шефката на бюджетната комисия Менда Стоянова пък цитира Дани де Вито от филма: \"Парите на другите\" - Повече от парите обичам парите на другите.Герберите призоваха левите да не гледат в парите им.Социалистът Иван Ченчев ги атакува, че с парите от държавата си купили служебни коли за 700 000 лева. Предложението за 1 лев държавна субсидия за изборен глас бе подкрепено и от депутатите от \"Воля\", похвалиха се те самите.Припомняме, че по-рано днес  Малко по-късно Корнелия Нинова заяви, че въпреки опитите БСП да бъде унищожена, тя На 12 юни сле дебати в пленарна зала със 117 гласа \"за\" и 90 против.Информацията за , в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.в парламента да разговарят за субсидиите. По-късно премиерът обяви, че ще свикаНа него бе решено, че", "date": "2019.07.04", "title": "1 лев партийна субсидия решиха депутатите"}
{"url": "https://news.bg/world/putin-poiska-otkaz-ot-arhaichnite-kontseptsii-za-sdarzhane-i-blokovata-filosofiya-ot-studenata-voyna.html", "text": "За да преодолеем настоящата нездравословна ситуация, ние трябва да се откажем от архаичните концепции за \"сдържане\" и \"блоковата философия\" от ерата на Студената война.Това призова руският лидер Владимир Путин в интервю за италианския вестник \"Кориере дела сера\" преди посещение в Италия.Според него системата за сигурност трябва да бъде обща и неделима. Такава архитектура трябва да се основава на фундаменталните принципи на междудържавните отношения, заложени в Хартата на ООН и Хелзинския заключителен акт, включително неизползване на въоръжена сила или заплаха за използване на сила, ненамеса във вътрешните дела на суверенните държави и мирно разрешаване на споровете, обясни той възгледите си.Запитан да коментара кризата в руско-американските отношения и конкретно в сферата на стратегическата стабилност, Путин отговори, че разпадането на системата на международна сигурност е започнала от САЩ с едностранното оттегляне от Договора за антибалистичните ракети.Този инструмент беше крайъгълният камък на цялата архитектура на контрол над въоръженията, смята той и отчете факта, че Русия харчи за отбрана 48 милиарда долара, а САЩ - повече от 700 милиарда долара.Тук има ли някакви признаци за въоръжена надпревара? Не желаем да участваме във въоръжена надпревара. Но в същото време ние трябва да гарантираме сигурността си. Заради това разработваме съвременни оръжия и бойна техника - в отговор на увеличаващите се разходи за отбрана и чисто деструктивните действия на САЩ, продължи президентът на Русия.По думите му ситуацията с Договора за ликвидиране на ракетите със среден обхват е ярък пример за това. Путин каза още, че перспективите за сътрудничество в сферата на намаляването на стратегическите оръжия остават неясни. Договорът СТАРТ изтича през 2021 г., САЩ изглежда не са готови да обсъдят удължаване на договора или постигане на ново споразумение, предупреди той.Путин коментира, че през миналия октомври Москва е предложила на САЩ да приемат съвместна декларация за недопускане на ядрена война и признаване на унищожителните последствия, но Вашингтон не е отговорил.Президентът на Русия отхвърли обвиненията, че страната се е намесвала на американските президентски избори през 2016 г. и на изборите в ЕС. По думите му авторите на тези предположения продължават да \"демонизират\" Русия в очите на обикновените европейци. Но той се обяви за пълно възстановяване на отношенията с ЕС, и че санкциите са пречка за инвестиции.", "date": "2019.07.04", "title": "Путин поиска отказ от архаичните концепции за сдържане и блоковата философия от Студената война"}
{"url": "https://news.bg/world/kratkiyat-spisak-s-kandidatite-za-shef-na-mvf-sled-otteglyaneto-na-lagard.html", "text": "С оттеглянето на Кристин Лагард изникна и големият въпрос кой ще поеме управлението на Международния валутен фонд (МВФ) и дали САЩ ще нарушат традицията с избирането на американец за поста, пише \"Ню Йорк таймс\".Кристин Лагард е шеф на Международния валутен фонд, но по-рано тази седмица евролидерите . Лагард потвърди, че се оттегля от ръководния пост на фонда, за да се бори за управлението на европейската банка.Топ позицията в МВФ традиционно е заемана от европеец, но има някои предположения, че тази установена практика ще бъде променена, което отразява растящото влияние на Азия в световната икономика. Сред имената, които се появиха в краткия списък, са Тарман Шанмугаратнам от Сингапур, който е председател на Международната парична и финансова комисия; Агустин Картенс от Мексико, бивш заместник-директор на валутния фонд, и Мохамед ел Ериан, бивш изпълнителен директор на Pimco. Ериан е американец от френско-египетски произход.Лагард пое управлението на фонда през 2011 г.Рокадата във фонда идва на фона на забавения световен икономически растеж и засилващия се протекционизъм. Следващият директор на МВФ ще трябва да се изправи пред икономически предизвикателства в Аржентина, Венецуела и Турция, а също ще поеме многонационална институция, която многократно е атакувана от Доналд Тръмп, че превишава властта си.По традиция лидер на Световната банка е американец, а на МВФ - европеец. Има спекулации, че Тръмп може да се опита да наруши дългогодишната практика що се отнася до ръководното място във фонда.", "date": "2019.07.04", "title": "Краткият списък с кандидатите за шеф на МВФ след оттеглянето на Лагард"}
{"url": "https://news.bg/regions/s-8-5-mln-lv-remontirat-12-km-ot-patya-za-melnik.html", "text": "С 8.5 млн. лв. ремонтират 12 км път от III-109 за Мелник, съобщиха от АПИ. Парите са по програма \"Региони в растеж\".Път III-109, свързващ път I-1 София - Благоевград с Мелник. Проектът е за лот 25. , както и на Мелник, Роженския манастир \"Рождество Богородично\" и природния феномен \"Мелнишки пирамиди\" с републикански път I-1 (Е-79).Началото на участъка, който ще бъде основно ремонтиран, е при км 0+528. Това е на около 528 метра от пресичането на третокласния път ІІІ-109 с път І-1 София - Кулата и съвпада с новоизграденото трасе на автомагистрала \"Струма\" в този участък. .. Ще бъдат ремонтирани пътните окопи и водостоци. Предвидени са . Ще бъдат рехабилитирани три мостови съоръжения. На мястото на стария мост при км 11+397 ще се изгради ново съоръжение с дължина 29,7 м.Изпълнител на строително-монтажните работи на лот 25 е ДЗЗД \"АПП Мелник\". Участници са \"Грома Холд\" ЕООД и \"Европейски пътища\" АД. Точната сума на договора е 8 578 000,33 лв. с ДДС. Фирмата надзорник е \"ТРИ ЕС\" ЕООД. Цената на надзора е 117 240 лв. с ДДС. .Общата стойност на проекта BG16RFOP001-7.001-0025-C02 Лот 25 Път ІІІ-109 \"І-1 - Мелник\" от км 0+528 до км 12+815 с обща дължина 12.287 км, в област Благоевград\" е 9 196 732.00 лв., от които 85% - 7 817 222.20 лв. европейско финансиране, а 15% - 1 379 509.80 лв. национално съфинасиране.", "date": "2019.07.04", "title": "С 8.5 млн. лв. ремонтират 12 км от пътя за Мелник"}
{"url": "https://news.bg/regions/ekolozi-obvinyavat-v-nezakonen-dobiv-shveytsarski-kontsesioner-na-kariera-kray-belashtitsa.html", "text": "За незаконен добив на подземни богатства на кариера Белащица алармират от политически клуб \"Екогласност\". На пресконференция в БТА те настояха дейността на концесията да се прекрати. По думите на председателя на ПК \"Екогласност\" Емил Георгиев швейцарската фирма концесионер \"Холсим Кариерни материали Пловдив\" АД си позволява да добива на ценни природни богатства извън пределите на предоставената концесия. Фирмата е подала и заявление за концесия на още 50 дка за 25 години в границите на връх Цар Калоян.Регионалната инспекция по околната среда в Пловдив прикрива нарушенията, твърди Емил Георгиев. Заради немарливо отношение от \"Екогласност\" поискаха оставката на директорите на регионалните инспекции в Пловдив, Монтана и Бургас.На фирмата е наложена санкция в размер на 50 000 лева през май тази година. В Наказателния кодекс нарушенията обаче се тълкуват като криминално престъпление и са обект на наказателно преследване, посочи Георгиев. Колко загуби причинява на държавата швейцарският инвеститор, питат от организацията.Георгиев посочи, че ще внесат сигнали в Окръжната прокуратура в Пловдив, ДАНС и до Министерство на енергетиката с искане да се отнеме в полза на държавата цялата техника, с която се извършва незаконен добив. Емил Георгиев се обърна и към министъра на околната среда и водите Нено Димов с молба за проверка на мястото, където е извършен добивът. Освен замърсяване поради дейността на кариерата са пропаднали и пътища, акцентират еколозите. Те са убедени, че и жителите са подложени на натиск.На проучвателна площ Сантала е имало възможност още една фирма да получи концесия, но след интензивни протести на гражданите в региона плановете за отдаване на концесия са отменени.Павел Гемишев, жител на Белащица, участва в протестите срещу концесията на швейцарската фирма. В село Белащица се намира и един от най-старите манастири \"Св. Георги\", който се напуква от дейността на кариерата.\"Населението на нашите села категорично е заявило пред местната власт и националните органи, че иска спиране на работата на тези кариери, защото застрашават пряко живота на нашите деца и на нас самите\" , обясни Гемишев. Кариерата над Белащица по думите му не разполага с водоизточник, за да се оросява въпросният терен от замърсяването. Наложени са актове в размер на 2000 лева, което според Гемишев е нелогично.\"Ако в баничарница пропуснеш да чукнеш една баничка, ще те затворят за една седмица, но за добив на инертни материали, получаваш една глоба до 2000 лева\", изрази възмущение той.\"Екогласност\" ще започне нови протести за спиране на работата на кариерите на територията на Белащица. ", "date": "2019.07.04", "title": "Еколози обвиняват в незаконен добив швейцарски концесионер на кариера край Белащица"}
{"url": "https://news.bg/int-politics/vvs-na-sasht-vremenno-prehvarlya-personal-i-boen-dron-v-rumaniya.html", "text": "Американските военновъздушни сили обявиха временното преместване на персонал и MQ-9 дистанционно управляем дрон от въздушната база \"Мирославиец\" в Полша до \"Кампия Турзи\" в Румъния, съобщава \"Дефенс блог\".MQ-9 Reaper, персоналът и помощно оборудване с 52-а експедиционна оперативна група 2 на военновъздушната база в Полша са преместени заради ремонт на полската писта.Отрядът е географски обособено звено, прикрепено към 52 бойно крило  Spangdahlem AB, Германия, чиято мисия е да провежда наблюдение и разузнаване, за да отговори на целите на бойното командване.MQ-9 функционират от Полша от май 2018 г. Това временно преместване се извършва с пълното сътрудничество на съюзника в НАТО, Румъния. САЩ работят в тясно сътрудничество с Румъния и други съюзници и партньори на НАТО, за да укрепят възможностите за колективна отбрана и да засилят регионалната сигурност.MQ-9 Reaper е въоръжен и многофункционален дрон, който се използва главно срещу динамични цели и вторично за събиране на разузнавателни данни. Като се има предвид значителното му време, широкообхватни сензори, мулти-режимни комуникационни комплекти и прецизни оръжия - той предоставя уникална възможност за извършване на атаки, координация и разузнаване срещу важни и чувствителни във времето цели.Дроновете също така могат да изпълняват следните задачи: разузнаване, наблюдение, близка въздушна подкрепа, търсене и спасяване, прецизни удари, наблюдение на конвой, разработване на цели и насочване на въздушен терминал. Способностите на MQ-9 го правят уникален за провеждане на нередовни военни операции в подкрепа на командването.", "date": "2019.07.04", "title": "ВВС на САЩ временно прехвърля персонал и боен дрон в Румъния"}
{"url": "https://news.bg/regions/ezhegodno-pochistvame-100-km-rechni-korita-gorda-fandakova.html", "text": "Почистването на речните корита, деретата и шахтите в града е приоритетна цел за общината в сезона на летните бури и интензивните валежи. Това заяви столичният кмет Йорданка Фандъкова по време на инспекцията на коритото на река Подгумерска.Тя обясни, че целта е да не се допускат затлачвания и наводнения.По думи на Фандъкова от няколко години Столичната община провежда последователна политика по отношение на коритата.Всяка година задължително се почистват средно около 100 км речни корита, изтъкна тя, допълвайки, че за тази година също са заложени близо 105 км на цялата територия на общината. В район Нови Искър вече са почистени 9 километра по нейни думи.Фандъкова разгледа и инфраструктурните обекти в селото по време на инспекцията и установи, че местният стадион има нужда от средства за изграждане на поливна система.", "date": "2019.07.04", "title": "Ежегодно почистваме 100 км речни корита, горда Фандъкова"}
{"url": "https://news.bg/regions/dete-postrada-pri-verizhna-katastrofa-v-sofiya.html", "text": "Дете пострада при верижна катастрофа в София, съобщава Нова телевизия.Пътният инцидент е станал на бул. \"Тодор Каблешков\" в близост до кръстовището с ул. \"Ген. Стефан Тошев\". Ударили са се три автомобила.Освен детето за преглед в болница е бил откаран и мъж. С леки наранявания е и една жена.Към момента пътят е затворен, а движението на автобусите от градския транспорт е преустановено.Все още се изясняват причините за катастрофата.", "date": "2019.07.04", "title": "Дете пострада при верижна катастрофа в София"}
{"url": "https://news.bg/regions/treti-den-protestirat-blizki-na-zaginaliya-motorist-v-kostinbrod.html", "text": "За трети пореден ден, близки на Игнат Славков, загиналият в катастрофа моторист в Костинброд, се събраха пред сградата на общината в града на мирен протест, информира БНР.Те не са съгласни с освобождаването от ареста на кмета Трайко Младенов, който, според тях, е виновен за трагичния инцидент. Протест ще има и в събота на лобното място на моториста.Протестиращите заявяват, че са ядосани на кмета, защото не иска да се покаже и да обясни как е станал инцидента.По думите им може да излезе и да се извини. Те са категорични, че ще има още протести докато Трайко Младенов не си признае и не поеме отговорност.Припомняме,  на кръгово кръстовище в града. Вчера пък стана ясно, че до катастрофата се е стигнало, защото  Самият моторист пък нямал книжка.По-късно през деня срещу градоначалника беше  след което той беше  ", "date": "2019.07.04", "title": "Трети ден протестират близки на загиналия моторист в Костинброд"}
{"url": "https://news.bg/world/frantsiya-prie-danak-ot-3-varhu-prihodite-na-internet-gigantite.html", "text": "Долната камара на френския парламент одобри нов данък, който ще засегне интернет гиганти като Google, Amazon и Facebook. Правителството на Франция се надява и други държави да я последват, информира АП.Законопроектът има за цел да попречи на мултинационалните компании да избягват плащането на данъци чрез преместване на централите си в страни членки на ЕС с ниски данъци. В момента компаниите почти не плащат данъци в държави, където имат големи продажби като Франция.Проектозаконът предвижда 3% данък върху приходите във Франция на цифровите компании, които имат приходи на световно ниво повече от 750 милиона евро (847 милиона долара) и в европейската страна над 25 милиона евро.Мярката отива в Сената, където ще бъде гласувана през следващата седмица. Очаква се да бъде одобрена.Технологичният сектор предупреди, че това може да доведе до по-високи разходи за потребителите.Също могат да бъдат засегнати американски компании като Airbnb и Uber, както и от Китай и Европа. Предимно данъкът е насочен към тези, които използват данни на потребители за продажба на онлайн реклами. Министерството на финансите на Франция е изчислило, че данъкът ще донесе приходи от 500 милиона евро на година през 2019 г., но това трябва да се увеличи \"бързо\".Париж не успя да убеди партньорите от ЕС да приемат данъка на общоевропейско ниво, но се бори за международно споразумение с 34-те страни от Организацията за икономическо сътрудничество и развитие (ОИСР).", "date": "2019.07.04", "title": "Франция прие данък от 3% върху приходите на интернет гигантите"}
{"url": "https://news.bg/crime/povdignaha-obvinenie-na-gabrovetsa-hvarlil-deteto-si-ot-most.html", "text": ", а след това опита да се самоубие, е направил пълни самопризнания. Това каза на брифинг областният директор на ОДМВР - Габрово старши комисар Борислав Муеров.Той съобщи, че 31-годишният мъж е криминално проявен и осъждан.Муеров посочи, че след подаден сигнал вчера на моста край Габрово са били изпратени екипи на полицията, пожарната и на Спешна помощ. Мъжът бил открит на парапета от външната страна на виадукта. След близо три часа беседи той е бил разубеден да не скача от моста.Днес прокуратурата в Габрово му е повдигнала обвинение.", "date": "2019.07.04", "title": "Повдигнаха обвинение на габровеца, хвърлил детето си от мост"}
{"url": "https://news.bg/crime/nikolay-banev-ostava-v-aresta-1.html", "text": "Апелативният специализиран наказателен съд остави бизнесменът Николай Банев в ареста, съобщава bTV.Днес беше разгледано искането на подсъдимия да бъде пуснат заради изтичане на законния 8-месечен срок за задържането му.Съдът съобщи, че от 28 юни Банев е с ново обвинение, което е прецизирано за разлика от старото. Според прокуратурата то е окончателно и делото ще приключи до седмици.Припомняме, Николай и Евгения Баневи са обвинени за ръководене и участие в организирана престъпна група, , недеклариране и неплащане на данъчни задължения, пране на пари в особено големи размери и държане на огнестрелни оръжия и боеприпаси. Според прокуратурата от 2005 г. до задържането им в Ница Баневи източили четири предприятия, укрили десетки милиони данъци и изпрали повече от 1 млрд. лв.На 26 юни ", "date": "2019.07.04", "title": "Николай Банев остава в ареста"}
{"url": "https://news.bg/world/avstraliya-prie-danachni-sakrashteniya-ot-usd110-mlrd-za-desetiletie.html", "text": "Парламентът на Австралия изпълни предизборно обещание на преизбраното правителство на страната. Законодателният орган прокара проектозакон за 158 милиарда австралийски долара (110 милиарда щатски долара) данъчни съкращения за период от 10 г. с цел стимулиране на икономиката, информира АП.Премиерът на държавата Скот Морисън заяви, че победата на консервативната коалиция на изборите през май им даде мандат да прокарат данъчните отстъпки, които са отхвърляни от опозиционната Лейбъристка партия като твърде щедри за богатите.Правителството се надява данъчните отстъпки за повече от 10 милиона от 25 милиона австралийци да стимулират забавилата се икономика, която е изправена пред риск от изпадане в рецесия за първи път от 28 г.Централната банка намали основния лихвен процент до рекордно ниско ниво от 1% тази седмица, за да помогне за увеличаване на заетостта и заплатите.Данъчните отстъпки се превърнаха в приоритет за управляващите от първото заседание на парламента във вторник, когато Камарата на представителите прокара промените.Законодателната инициатива ще намали данъците на 10 милиона австралийци, които печелят годишно до 126 000 австралийски долара с 1080 австрлийски долара (740 щатски долара).", "date": "2019.07.04", "title": "Австралия прие данъчни съкращения от $110 млрд. за десетилетие"}
{"url": "https://news.bg/int-politics/iran-mamri-poslanika-na-velikobritaniya-zaradi-zadarzhaneto-na-tankera-v-gibraltar.html", "text": "Иранското външно министерство е привикало посланика на Великобритания в Техеран Никълъс Хоптън във връзка с \"незаконното задържане\" на петролен танкер в Гибралтар, превозващ ирански петрол за Сирия, съобщи иранската държавна телевизия, цитирайки говорителя на иранското външно министерство Абас Мусави.По-рано испанските власти обявиха, че Grace 1, супертанкер, плаващ под флага на Панама, превозващ ирански суров петрол за Сирия, е бил арестуван от британски патрулни кораби край бреговете на Гибралтар по искане на САЩ.Британски морски пехотинци са се качили на кораба, който има капацитет от 300 000 тона петрол, рано тази сутрин.Британският премиер Тереза Мей по-късно приветства задържането на кораба, като говорителят на \"Даунинг стрийт\" 10 подчерта, че действията на властите на Гибралтар са изпратили \"ясно послание\", че Обединеното кралство няма да толерира нарушаване на санкциите.Първият министър на Гибралтар Фабиан Пикардо заяви, че имало доказателства, които показват, че танкерът се е опитвал да достави суров петрол до рафинерия \"Баняс\" в Северозападна Сирия, в нарушение на санкциите на Европейския съюз срещу Сирия. През 2011 г. ЕС удари разкъсваната от война арабска страна с тежки икономически и енергийни санкции.Междувременно САЩ наложиха свои собствени тежки санкции срещу петролния сектор на Иран през 2018 г. и заплашиха да наложат вторични санкции срещу всяка страна или компания, която продължава да купува енергийни ресурси от страната. Великобритания, която остава страна по ядреното споразумение от 2015 г., не се подписа под тези ограничения, въпреки че компаниите ѝ до голяма степен спряха търговията с енергоносители с Ислямската република от страх от икономически последствия.", "date": "2019.07.04", "title": "Иран мъмри посланика на Великобритания заради задържането на танкера в Гибралтар"}
{"url": "https://news.bg/regions/umartvyavat-domashni-svine-v-plevensko-zaradi-ognishteto-na-afrikanska-chuma.html", "text": "Евтаназираха свине в Плевенско заради случаи на африканска чума, съобщава bTV.Спешните мерки бяха предприети, след като вчера Въпреки че болестта не е опасна за хората, може да доведе до сериозни загуби за икономиката.Тъй като умъртвените прасета нямат регистрация в Агенцията по храните, стопаните им няма да получат обезщетение.Независимо от това обаче министърът на земеделието Десислава Танева обеща, че ще се търси начин хората да бъдат компенсирани.Въпреки недоволството четири прасета в имота на местни стопани бяха хуманно умъртвени. Засега ликвидирането на животните в 3-километровата зона от огнището в село Жернов е единственият начин да се предотврати разпространяването на болестта.Не е приятно да ти евтаназират прасетата, но така или иначе ситуацията е много сериозна, това е заболяване, което не подлежи на лечение, обясни директорът на БАБХ в Плевен д-р Иван Йорданов. По негови думи проблемът е, че тепърва се издирват стопанствата, тъй като кметствата не са длъжни да ги регистрират.Според кмета на село Въбел Дарин Кинов някои от стопаните може да скрият животните си. Акцията протича под надзора на полиция и жандармерия, а местните фермери веднага изразиха своето недоволство.", "date": "2019.07.04", "title": "Умъртвяват домашни свине в Плевенско заради огнището на африканска чума"}
{"url": "https://news.bg/energy/petkova-preporacha-nedovolnite-za-tsenata-i-dostavkite-na-tok-da-sezirat-kevr.html", "text": "Държавната енергетика осигурява около 60% от търгуваната електроенергия на борсата. Това, което се получи като фрустрации - има компетентен орган - КЕВР и всеки, който разполага с данни за нарушения, би могъл да го сезира. Това заяви енергийният министър Теменужка Петкова пред . \"Това им гарантира една предвидимост по отношение на разходите за електрическа енергия и по-голяма устойчивост във връзка с производството, което те осъществяват\", заяви Петкова. Припомняме, преди ден а на електроенергията, договорена през борсов сегмент \"Пазар ден напред\" за ден на доставка към 3 юли 2019 г. е най-високата в Европа. По техни данни базовата цена за мегаватчас е достигнала 195,40 лв. при цени на офпик и пик съответно 144,08 лв. и 246,72 лв. От АОРБ подчертават, че това ценово ниво надхвърля два пъти средноевропейското. По думите й платформата \"Ден напред\" е създадена да удовлетворява потребностите от електрическа енергия само по отношение на определени флуктуации - ако в определен момент някой има необходимост от допълнително количество енергия, да се излезе на тази платформа и да се закупи оттам.Относно голямата разлика в цените на енергийната борса през последните дни министър Петкова заяви, че държавата спазва стриктно нормите, които са разписани в Закона за енергетиката. След промените в Закона от 2018 година цялото количество електрическа енергия от всички производители на ток се търгуват само на Българската независима енергийна борса /БНЕБ/, увери тя.Според Петкова може да се говори за промени в Закона за енергетиката на базата на анализ. Не е логично да се правят анонси за промени в закона. Целта на днешното заседание (на енергийната комисия - б.р.) беше да чуем всички засегнати страни. Да обсъдим ситуацията към настоящия момент, каза министърът на енергетиката.Теменужка Петкова увери, че БНЕБ работи, както всяка една друга борса в Европа. Големите разлики в цената на БНЕБ не са изключения и не са драматични, смята Петкова. Проблемът е само за тези предприятия, които не са успели да си закупят електрическа енергия на базата на двустранни договори, затова те са купили чрез платформата \"Ден напред\", обясни тя.Според нея от БЕХ предлагат електричество до 800 мегавата на всеки час. Сега са около 600 мегавата. Стартира се от 44 лева, каза Петкова. От НЕК предлагат 13 млн. мегаватчаса, а АЕЦ \"Козлодуй\" - 3 мегаватчаса.", "date": "2019.07.04", "title": "Петкова препоръча недоволните за цената и доставките на ток да сезират КЕВР "}
{"url": "https://news.bg/crime/spetssadat-varna-deloto-sreshtu-mityo-ochite.html", "text": "Състав на Специализирания наказателен съд върна делото срещу Димитър Желязков, станал по-известен като Митьо Очите, за коригиране.Припомняме, малко по-рано днес адвокатът му Илиян Василев  на наказателното и съдебното производство с мотив, че са допуснати съществени процесуални нарушения.По думите на защитата няма нищо вярно в тезата на прокуратурата, че Турция е предала Желязков на България, за да си го съди за каквото поиска. Адвокатите недоумяват спокойствието, с което прокурорите се опитват да отвлекат вниманието на съда.Желязков, заедно с още 12 души са за изнудване, принуда чрез заплахи, палежи и разпространение на наркотици. Групата действала от януари 2013 г. до 2 август 2018 г. на територията на Бургас, Ямбол, Несебър и Слънчев бряг.Останалите подсъдими по делото са дъщерята на Желязков - Станислава Желязкова, Карен Ованнисян, Йордан Въчев, Иван Найденов, Иван Пишиев, Калоян Колев, Радослав Николов, Венцислав Христов, Андрей Андреев, Пейко Янков, Пламен Петков и Юмер Мехмед.  Тогава делото срещу Очите отново беше отложено.Припомняме, на последното съдебно заседание от 14 юни и от втория път. Според адвокат Илиян Василев, който защитава Желязков в съда това е: \"поредната нескопосана оперативна операция на някои прокурори в Спецпрокуратурата да осуетят разглеждането на делото\".По време на днешното съдебно заседание прокуратурата счете, че гражданските искове са своевременно предявени, докато защитата не се съгласи с гражданските претенции, тъй като щял да се затрудни наказателният процес. Молбите не отговарят на изискването на закона и не е посочено откъде произтичат претендираните граждански претенции, посочиха адвокатите.", "date": "2019.07.04", "title": "Спецсъдът върна делото срещу Митьо Очите "}
{"url": "https://news.bg/world/blizo-5300-ubiystva-na-protivnitsi-na-vlastta-vav-venetsuela-za-2018-godina.html", "text": "Венецуела е допуснала близо 5300 убийства през последната година по време на операциите по сигурността срещу противниците на властта.Други 1569 такива убийства са регистрирани през първите пет месеца на 2019 година.Върховният комисар на ООН по правата на човека Мишел Бачелет осъди шокиращо високия брой убийства без съд и присъда, съобщи \"Асошиейтед прес\".Докладът на Бачелет е резултат от пътуването ѝ до южноамериканската страна през юни и се основава на показания от правозащитници, жертви, очевидци и други източници.Бачелет също така призова за разоръжаване и разпускане на проправителствени въоръжени групи.Припомняме, че повече от 4 млн. души са бежанците от кризата във Венецуела. Това съобщиха  от Международната организация за миграция и Агенцията на ООН за бежанците.Двете агенции на ООН заявиха в съвместно изявление, че венецуелците в световен план в момента са една от най-големите групи, изселени от страната си.Каракас обвинява САЩ за кризата в страната.Според президента Николас Мадуро, Вашингтон иска да го отстрани от власт чрез саботажи и свои хора сред опозицията. срещу режима му. В края на юни стана ясно, екипът на венецуелския президент Никола Мадуро и лидерът на опозицията Хуан Гуайдо започват отново преговорите, за да се опитат да разрешат кризата в страната. ", "date": "2019.07.04", "title": "Близо 5300 убийства на противници на властта във Венецуела за 2018 година "}
{"url": "https://news.bg/regions/navodneniya-sled-poroya-v-smolyan.html", "text": "До наводнения се е стигнало след пороя и градушката в Смолян днес, предаде \"24 часа\".Няма данни за пострадали хора. Нанесени са били щети на магазини и автомобили. От Пожарната са се отзовали на сигнали за наводнени помещения. ", "date": "2019.07.04", "title": "Наводнения след пороя в Смолян "}
{"url": "https://news.bg/crime/proveryavat-nelegalnata-fabrika-za-tsigari-kray-plovdiv-za-vrazki-s-minyu-staykov.html", "text": "Завод в индустриалната зона на Пловдив се оказа най-голямата нелегална фабрика за цигари у нас, предаде \"24 часа\".По предварителни разчети щетите на държавния бюджет, които е нанесла, са между 15 и 20 млн. лева на месец.До момента са арестувани 11 души, издирват се още 4-ма, сред които и организаторът.Това стана ясно при мащабна операция на специализираната прокуратура, ГДБОП, ДАНС и агенция \"Митници\".Халето се издига до едни от най-реномираните чуждестранни предприятия и по нищо не личи, че в него денонощно се е бълвала незаконна продукция.Тази мегафабрика всъщност е била свързана с друга по-малка, която се намира в близкото село Ръжево Конаре.\"Там се е нарязвал тютюнът, а след това се е доставял в базата край Пловдив и село Труд. В нея са се произвеждали между 10 и 15% от нелегалните цигари в страната. Те са с марките \"Мурати\" и \"Роял\", посочи зам.-главният прокурор Иван Гешев.Гешев намекна, че има връзка между пловдивската . \"Проверяват се хората, за да установим как са свързани с тази на Миньо Стайков\", допълни зам.-главният прокурор.Премиерът Бойко Борисов посочи, че тепърва ще се установява дали цигарите са били за гръцкия или за родния пазар.", "date": "2019.07.04", "title": "Проверяват нелегалната фабрика за цигари край Пловдив за връзки с Миню Стайков "}
