{"url": "https://news.bg/world/egipet-podkrepya-tselostta-i-edinstvoto-na-irak.html", "text": "Египет подкрепя целостта и единството на Ирак, предаде АП. Агенцията се позовава на изказване на египетския президент Абдел Фатах ас Сиси.Той прие иракския премиер Хейдар ал Абади.Египет също така подкрепя усилията за възстановяване на сигурността и стабилността в цялата страна и за укрепване на националното сближаване.Иракският премиер пристигна в неделя с кратко официално посещение в Кайро като част от регионалното си турне, по време на което вече беше посетил Саудитска Арабия. От египетската столица Ал Абади отива в Йордания, след което ще посети Турция.", "date": "2017.10.22", "title": "Египет подкрепя целостта и единството на Ирак"}
{"url": "https://news.bg/int-politics/rusiya-obvini-vodenata-ot-sasht-koalitsiya-vav-varvarsko-bombardirane-na-rakka.html", "text": "Русия обвини водената от САЩ коалиция в Сирия, че е изтрила Ракка от лицето на земята \"с килим от бомби по същия начин, по който Съединените щати и Великобритания са бомбардирали Дрезден, Германия през 1945 г.\", съобщава \"Ройтерс\"Руското министерство на отбраната, което многократно е било принудено да отрича обвинения от активисти и западни политици за бомбардиране на сирийски цивилни, заяви, че изглежда, че Западът сега бърза да предостави финансова помощ на Ракка, за да прикрие доказателства за собствените си престъпления.Генерал-майорът Игор Конашенков, говорител на министерството на отбраната, заяви, че около 200 000 души са живели в Ракка преди конфликта в Сирия, но са останали не повече от 45 000 души.Подкрепяните от САЩ сили в Сирия обявиха победата над ислямската държава в столицата на ИДИЛ Ракка миналата седмица, след четиримесечна битка.\"Ракка последва съдбата на Дрезден през 1945 г., изтрит от лицето на земята с англо-американските бомбардировки\", каза Конашенков.По-голямата част от германския град е унищожен при атаки преди края на Втората световна война.Макар, че Русия е приветства западните обещания за финансова помощ за възстановяването на Ракка, Конашенков коментира, че редица предишни искания към Запада да даде хуманитарна помощ на сирийските цивилни граждани в други части на страната са отхвърлени през предходните години.\"Какво стои зад това бързане на западните столици да предоставят целева финансова помощ само на Ракка\", пита Конашенков.\"Има само едно обяснение - желанието да се скрият доказателствата за варварските бомбардировки от американските военновъздушни сили и коалицията колкото се може по-бързо и да се погребат хилядите цивилни \"освободени\" от ИДИЛ в руините\".Водената от САЩ коалиция коментира, че внимателно са избягвали цивилни жертви при бомбардировките си в Сирия и Ирак и разследват всички обвинения.", "date": "2017.10.22", "title": "Русия обвини водената от САЩ коалиция във варварско бомбардиране на Ракка"}
{"url": "https://news.bg/crime/bashta-i-sin-zaginaha-pri-boy-v-diskoteka.html", "text": "Двама мъже загинаха при сбиване в заведение, съобщава bTV. Боят е станал събота вече в старозагорското село Паничерево.Скандалът бил между две компании от Нова Загора и Николаево, които са били в дискотеката в селото.Те се сбили още вътре в заведението, а после мелето се е пренесло пред дискотеката. Загиналите мъже са баща и син. Не е ясно колко ранени има от боя.Първоначалната информация е, че двама души са закарани в казанлъшката болница.Нова телевизи пък информира, че мъжете са намушкани с метален предмет и това е причината за смъртта им. Разследването по случая продължава. ", "date": "2017.10.22", "title": "Баща и син загинаха при бой в дискотека"}
{"url": "https://news.bg/int-politics/italianskite-regioni-lombardiya-i-veneto-glasuvat-za-po-golyama-avtonomiya.html", "text": "Два от най-богатите северни региони на Италия провеждат референдуми за повече автономия. Това са Ломбардия, в която се намира италианската финансова столица Милано, и регионът Венето около Венеция, като заедно те съставляват около 30% от националното богатство, съобщава \"БиБиСи\".Управителите на двата региона принадлежат към Северната лига, която отдавна твърди, че северът субсидира по-бедния юг на страната. Очаква се положителен вот и в двата референдума, но резултатите не са задължителни.Централното правителство в Рим коментира, че референдумите са ненужни, въпреки че са разрешени от италианската конституция.\"Ние не сме Каталуния\", коментира президентът на Ломбардия Роберто Марони. \"Ние оставаме в италианската държава, но с повече автономия, докато Каталуния иска да стане 29-та държава на Европейския съюз.Едни от основните оплаквания на двата италиански регионите са, че изпращат много повече данъци в Рим, отколкото получават обратно и искат да намалят приблизително наполовина своя данъчен принос.Марони допълва, че плаща ежегодно 54 млрд. евро повече, отколкото получават, а за Венето тази цифра е около 15,5 млрд. евро.\"Нашите данъци трябва да бъдат похарчени тук, не в Сицилия\", коментира 84-годишния венецианец Джузепе Колон пред АФП. \"След като е отворен въпроса за това, какво плащат северните региони, очаквам и реакция в южната част на Италия\", коментира Джовани Орсина, професор по история в университета \"Луис-Гуидо Карли\" в Рим.", "date": "2017.10.22", "title": "Италианските региони Ломбардия и Венето гласуват за по-голяма автономия"}
{"url": "https://news.bg/int-politics/sauditska-arabiya-i-irak-sazdavat-koordinatsionen-savet.html", "text": " Саудитският монарх Салман бин Абдул Азиз Ал Сауд и иракския премиер Хайдар ал-Абади подписаха меморандум за създаването на Координационния съвет на двете страни, посочва изявление, разпространено от кабинета на иракския премиер, цитирано от ТАСС.По време на церемонията, документът е наречен \"повратна точка в развитието на сътрудничеството и укрепване на двустранните отношения\" между двете страни във всички области.\"Ние вярваме в необходимостта да се сложи край на въоръжените конфликти и политическа намеса в делата на други държави\", коментира ал-Абади и допълва, че е време да \"започне нов етап на пълно сътрудничество и икономическа интеграция\" в региона.Саудитският монарх потвърди подкрепата си за стабилността и сигурността на Ирак, като посочи, че страните са обвързани с исторически и братски връзки, а не само общи граници и интереси. Той поздрави също ал-Абади за постиженията на Ирак в премахването на терористичната група \"Ислямска държава\".Саудитска Арабия възобнови работата на своето посолство в Ирак през 2016 г. Дипломатическа мисия бе затворена в отговор на нахлуването на иракските войски в Кувейт и последвалото войната в Персийския залив от 1991 г., в която Саудитска Арабия участва на страната на международната коалиция. На 18 октомври Саудитска Арабия възобнови прекъснатият въздушен трафик преди 27 години. Очаква се в близко бъдеще контролните пунктове на границата с Ирак да се отворят и да се увеличи двустранната търговия.Саудитска Арабия е първата спирка от обиколката на иракския премиер в страните от региона, по време на която той ще посети Йордания, Египет и Турция.", "date": "2017.10.22", "title": "Саудитска Арабия и Ирак създават координационен съвет"}
{"url": "https://news.bg/int-politics/partiyata-na-abe-na-pat-da-specheli-izborite-v-yaponiya-sochi-ekzit-pol.html", "text": "Коалицията на японския премиер Шиндзо Абе е на път към победата и на тези избори. Това показват резултатите от екзит пол в страната, съобщава \"Ройтерс\".Коалицията на Либералната демократична партия (ЛДП) на Абе най-вероятно ще спечели 311 места, запазвайки две трети от \"преобладаващото мнозинство\" в долната камара от общо 465 места. Тези данни посочи избирателна анкета на телевизия TBS.Тази победата би повишила вероятността Абе, който встъпи в длъжност през декември 2012 г., да спечели трети тригодишен мандат като лидер на ЛСД през септември.Ако спечели изборите, ще се превърне в най-дългогодишният премиер на Япония. Това означава също, че стратегията му за растеж \"Абеномика\", съсредоточена върху хипер-лесната парична политика, вероятно ще продължи.", "date": "2017.10.22", "title": "Партията на Абе на път да спечели изборите в Япония, сочи екзит пол"}
{"url": "https://news.bg/int-politics/parlamentat-na-kataluniya-mozhe-da-obyavi-nezavisimost-na-27-oktomvri.html", "text": "Парламентът на Каталуня най-вероятно ще обяви едностранно независимостта на региона на 27 октомври, съобщава , цитиран от ТАСС.Според информация на медията, ръководителят на Каталуния Карлес Пучдемон и неговият заместник са обсъдили ситуацията за автономията и са решили следващата седмица да съобщят оттеглянето от Испания. Очаква се в понеделник парламентът на региона да определи датата на заседание, за да обявят независимостта.Каталунските власти предприеха тази стъпка след като вчера, министър-председателят на Кралството, Мариано Рахой обяви, че влиза в сила член 155 от конституцията, който никога преди не е бил използван. Мадрид иска да отстрани членовете на каталунското правителство. В допълнение властите на кралството искат да проведат избори в следващите шест месеца.Сената (горната камара на парламента) на Испания трябва да одобри предложените от правителството мерки на 27 октомври. Преди това Пучдемон заяви, че ще поиска от парламента на автономната област да проведе заседение \"посветено на опит за премахване на демокрацията\" в Каталуния.", "date": "2017.10.22", "title": "Парламентът на Каталуния може да обяви независимост на 27 октомври"}
{"url": "https://news.bg/world/v-makedoniya-nameriha-skriti-13-irakski-migranti-v-balgarski-kamion.html", "text": "13 нелегални мигранти от Ирак са открита от македонската гранична полиция в тайник в камион управляван от грък, но с българска регистрация съобщава БГНЕС.Мигрантите са открити около 20 и 45 часа на ГКПП \"Богородица\" на македонско-гръцката граница при проверка на камион \"Рено\", управляван от 45-годишен гръцки гражданин.Мигрантите са укрити в специално пригоден тайник в предната част на каросерията, непосредствено зад кабината на водача.На шофьора е повдигнато обвинение за трафик на мигранти.", "date": "2017.10.22", "title": "В Македония намериха скрити 13 иракски мигранти в български камион"}
{"url": "https://news.bg/disasters/tayfun-vrahlitasht-yaponiya-prichini-smartta-na-dvama-dushi.html", "text": "Силен тайфун връхлетя основния остров на Япония в деня на изборите, загинали са поне двама души, а десетки хиляди са предупредени да се евакуират. Анулирани са и стотици полети, съобщава \"Ройтерс\".Един човек е загинал под скеле, което се е срутило от силните ветрове, а рибар загинал, докато се е опитвал да осигури лодката си, съобщава агенция Киодо. Тайфунът Лан, класифициран като интензивна буря от категория 4 леко е отслабнал, но все още е мощна буря, която би могла да удари части на Япония с повече от 80 мм дъжд на час.Той ще стигне до японският остров Хоншу, близо до Токио в понеделник, но се очаква да отслабне до буря от категория 2.\"Вятърът и дъждът ще станат по-силни през нощта, затова вземете мерки колкото е възможно по-рано, за предпочитане, преди да се стъмни\", коментира официален представител на Японската метеорологична агенция.Агенцията издаде предупреждения за силен дъжд и наводнения в тихоокеанската част на Япония, включително и в ТокиПовече от 70 000 домакинства в различни части на Япония са били посъветвани да се евакуират, а на 5 000 им е съобщено, че трябва да го направят.Поривите на вятъра се очаква да достигат до 180 км/ч в Централна и Източна на Япония в понеделник.Премиерът Шиндзо Абе коментира пред репортери, че е призовал правителството да предприеме стъпки за свеждане до минимум на заплахите за живота на гражданите.Повече от 300 полета са анулирани и железопътните услуги са прекъснати в цялата страна, в един от случаите поради прекъсване на електрозахранването.", "date": "2017.10.22", "title": "Тайфун, връхлитащ Япония, причини смъртта на двама души "}
{"url": "https://news.bg/politics/politicheski-frankenshtayn-e-noviyat-antikoruptsionen-organ-za-volya.html", "text": "\"Законът за антикорупцията се сведе само до това кой ще избира ръководителя на този орган, а извън фокуса на дебата останаха много по-важни въпросителни около него\", коментира пред БНР Пламен Христов, депутат от \"Воля\". Христов каза, че и след двата консултативни съвета на тема \"Корупция\" при президента, Веселин Марешки ясно изразява позицията на партията - че не вижда смисъл от създаването на такава структура, защото тя ще бъде по-скоро прах в очите на нашите партньори от Европейския сюзи и защото по същество няма да допринесе до нищо.\"Интересният въпрос тук трябва да бъде не кой ще избира, а как и по какъв начин обществото ще може да контролира това творение, което прилича на творението на доктор Франкенщайн и дали в даден момент то няма да стане неконтролируемо за обществото. Така идва следната въпросителна - ако от няколко структури сглобим един нов орган, дали 3 х 0 ще направи 1, защото, според нас от ВОЛЯ, 3х0 си е 0 и не би трябвало да правим нещо, което ще е просто поредният държавен неработещ орган\", каза народният представител.Депутатът припомни как през 2008 г. по времето на премиера Сергей Станишев е създаден ДАНС, а малко по късно от ГЕРБ - БОРКОР и как и двете организации широко пропагандираха, че ще спрат корупцията и то в кратки срокове. \"В момента обаче те работят абсолютно неефективно и борбата с корупцията е абсолютна нула. Следователно не можем да разчитаме, че ще вземем от тези структури нещо и ще направим нещо работещо. Те имат огромни бюджети, но не вършат нищо. За девет години и двете партии, със своите антокорупционни органи, не са постигнали нищо\", категоричен бе Пламен Христов.Според него работещите в тези структури не трябва да се използват за политическа бухалка,а да им се даде възможност да си вършат работата, вместо управляващите да се състезават кой да овладее ръководството на новия антикорупционен орган.\"Ако БСП не беше издигнал кандидатурата на действащия в момента предизидент Румен Радев, щеше ли разговорът да се завърти около темата за това кой ще избира шефа на този антикорупионен орган\", пита депутатът от \"Воля\".Той предположи, че ако дейсващият държавен глава беше от ГЕРБ, най-вероятно левицата нямаше да прави опити да овладее цялата тази структура.\"Според законопроекта на ГЕРБ новата комисия ще трябва да води някакво предварително разследване, когато има сигнал за корупция и ако прецени, че има основание, ще остави прокуратурата да започне същинската работа. А тя само ще може да налага административни наказания. Забележете обаче, че въпросната комисия вече ще се е сдобила с вашата банкова, застрахователна и търговска тайна. Сами можем да си направим изводи за какво може да бъде ползвана тази информация. Предложението на БСП пък гласи: новият орган да разследва корупционни схеми чрез агенти с правомощия по закона на ДАНС и под наблюдението на прокурор - то и сега си имаме ДАНС , имаме си и прокуратур. Кому е нужно създаването на нова организация и харченето на много и много нови средства\", допълни Пламен Христов.", "date": "2017.10.22", "title": "Политически Франкенщайн е новият антикорупционен орган за \"Воля\""}
{"url": "https://news.bg/crime/puskat-ot-aresta-vlado-stoyanov-platsentata.html", "text": "Софийският районен съд пуска от ареста Владимир Стоянов, по-известен като Владо Плацентата. В петък Стоянов е задържан за незаконно притежаване на огнестрелно оръжие, с което, според обвинението, е стрелял във въздуха в къщата, в която е укривал бежанци преди около година, съобщава НоваТВ.Прокуратурата поиска постоянното му задържане под стража, но съдът не уважи искането, защото срещу Стоянов вече се води дело със същото обвинение. Стоянов поиска прокуратурата да му се извини, тъй като смята, че няма доказателства срещу него.Според прокурора всички събрани доказателства сочат него за извършител, заедно със свидетелските показания на чужденците. Стоянов държал е оръжието и е произвел изстрели с него. Балистичната експертиза показва, че пушката е действаща, уточняват от прокуратурата. Според прокурора няма нито едно доказателство, срещу тази теза.Деянието е извършена с особена дързост и е с висока обществена опасност. Освен това Стоянов е опитал да укрие престъплението, с което да попречи на разследването, допълва прокуратурата.Припомняме, Владимир Стоянов е бащата, който преби д-р Албена Гагова, заради това, че е отказала да му даде плацента. Според магистратите Владимир Стоянов, станал по-известен като Владо Плацентата, е лице с лабилна психика. На 1 юли, събота, , минути след като стана баща в столичната болница \"Шейново\". Той не се поинтересувал от състоянието на съпругата и на детето си, а агресивно настоявал да вземе плацентата на новороденото си бебе.Жертвата, д-р Албена Гагова, обяснила на мъжа, че плацентата е биологичен материал и за неговото използване и съхранение има установен ред. Гагова му казала, че плацентата ще бъде надлеждно съхранена и че не може да му бъде предоставена в почивния ден. Тогава, като разбрал, че не може да вземе плацентата, мъжът започнал да нанася удари по акушерката.", "date": "2017.10.22", "title": "Пускат от ареста Владо Стоянов - Плацентата"}
{"url": "https://news.bg/world/chovek-s-pushka-vze-zalozhnitsi-v-uveselitelen-park-v-angliya.html", "text": "Човек с отрязана пушка e взел заложници в увеселителен парк в Нунитън, Англия, има смейства затворени в кино, а целият район е отцепен, съобщава Coventry Telegraph. Британската полиция заяви, че се занимава с \"продължаващ инцидент\" в увеселителен парк в Нунитън, Централна Англия и предупреждава хората да избягват района, съобщава \"Ройтерс\".Полицията на Уоруикшаиър в Централна Англия не дава повече подробности. По непотвърдени данни от социалните медии, се предполага, че в комплекса има един стрелец, който е взел заложници.Снимки в Twitter показаха няколко полицейски автомобила близо до комплекса, а местните медии съобщиха, че пътищата, водещи до него, са били затворени.", "date": "2017.10.22", "title": "Човек с пушка взе заложници в увеселителен парк в Англия"}
{"url": "https://news.bg/bulgaria/tiyneydzharite-s-govorni-narusheniya-zaradi-stoene-pred-kompyutara-i-stres.html", "text": " 22 октомври е Международният ден на заекващите хора. Според логопедите все повече тийнейджъри имат говорни нарушения, заради дългото стоене пред компютъра и загубата на речеви умения, отбелязва БНТ.13-годишният Юсеин започва да заеква преди 8 години. Родителите му решават, че говорните му затруднения ще отшумят с времето, но това не се случва. Затова майка му записва час за логопед. И така вече 2 години момчето и логопедът Силвия Пасева работят заедно, за да може Юсеин да се справи със заекването.Севим Селимова: Помагам му и аз, бавно да говори и да не се притеснява.А през последните 2-3 години броят на тийнейджърите между 15 и 18 години, които имат говорни нарушения, тревожно расте. Д-р Пасева казва, че това често се дължи на липсата на добра комуникация, което пречи на младия човек да развива речевите си умения.Силвия Пасева, логопед: Комуникацията е процес между двама или повече души. Комуникация не може да има с телевизор или с таблет.Причините човек да започне да заеква обаче не свършват до неумението да общува.Силвия Пасева, логопед: При по-големите предполагам, че това е стресът, като заболяване това е комуникативно нарушение, при малките деца това много често е фаза в развитието, проявява се, след което би могло да отшуми от само себе си. За съжаление, много малък процент отшумява.Оказва се, че това говорно нарушение се среща 4 пъти повече при мъжете, отколкото при жените. А специалистите съветват, ако разговаряме с човек, който заеква, да не довършваме думите вместо него и в никакъв случай да не го прекъсваме, защото така проблемът се задълбочава.", "date": "2017.10.22", "title": "Tийнейджърите с говорни нарушения заради стоене пред компютъра и стрес"}
{"url": "https://news.bg/world/saakashvili-da-izgonim-parazitite-v-sluzhbite-na-ukrayna.html", "text": "Бившият областен управител на Одеса Михаил Саакашвили призова за ликвидация на Службата за сигурност на Украйна и Националната гвардия, предаде РИА Новости. Саакашвили отправи призива си по време на организиран протест пред сградата на парламента в Киев.\"Това не е Националната гвардия, това е корумпирана охрана, създадена, за да защити най-големият бандит от собствения му народ\", каза Саакашвили.Той е сигурен, че повечето средства се изразходват за нуждите на Службата за сигурност и Националната гвардия, отколкото за армията. Тези средства могат да бъдат дадени на гражданите на страната.За целта Саакашвили предложи \"да има служба за контраразузнаване вместо на службата за сигурност и да се отървем от тези паразити \".", "date": "2017.10.22", "title": "Саакашвили: Да изгоним паразитите в службите на Украйна"}
{"url": "https://news.bg/bulgaria/armiyata-shte-unishtozhi-protivopehotna-mina.html", "text": "Специализиран екип от батальона на Сухопътните войски в Хасково ще унищожи в понеделник невзривеният боеприпас, открит в землището на с. Бук, област Кърджали.Това съобщиха от министерството на отбраната.Сигналът за намерения в района на две гранични пирамиди боеприпас е подаден около 18.00 ч. в неделя.След първоначалния оглед се предполага, че това е противопехотна мина. За да не бъдат допуснати инциденти, районът се охранява от части на Гранична полиция.", "date": "2017.10.22", "title": "Армията ще унищожи противопехотна мина"}
{"url": "https://news.bg/int-economics/ft-katar-shte-podkrepi-deripaska.html", "text": "Суверенният фонд на Катар - QIA, може да вземе участие в IPO-то на холдинга En + на Олег дерипаска. Набирането на капитал е насрочено за началото на ноември на фондовите борси в Лондон и Москва. Това съобщават от в. \"Файненшъл таймс\" (FT).Според вестника, фондът на Катар е в преговори с китайската CEFC, който, както е известно, планира да купи облигации на En + до $500 милиона чрез дъщерното дружество AnAn Group. Общият обем на депозитарните разписки е за $1,5 милиарда.Не можаха да се получат коментари в En + и QIA.Glencore, която в края на миналата година взе участие в приватизацията на \"Роснефт\" в сътрудничество с QIA, ще влезе и в капитала на En +. Както вече беше съобщено, Glencore чрез дъщерното си дружество Amokenga Holdings преобразува своят дял от 8.75% от акциите на \"Русал\" в депозитарни разписки En +. В резултат на това делът на En + в \"Русал\" ще нарасне от 48,13% на 56,88%.En + обединява активите на Олег Дерипаска в металургията, енергетиката и минното дело. Сред тях са 48,13% в \"Русал\" и други.На 5 октомври En + Holding обяви IPO на Лондонската фондова борса.", "date": "2017.10.22", "title": "FT: Катар ще подкрепи Дерипаска"}
{"url": "https://news.bg/crime/politsaite-osvirkaha-zadochno-goranov.html", "text": "Над 2000 полицаи от СФСМВР излязоха на протестно шествие с искане за по-високи заплати. Сборният пункт бе градинката пред ведомството.\"Искам да разследвам, развържете ми ръцете\", плакат с този призив носеше полицай. Исканията ни остават същите, обясни синдикалистът Валентин Попов.Полицаите настояват за 15% ръст на заплатите още от тази година. За увеличение от 2018 г. те тепърва ще преговарят. Настояваме за спешни изменения в Закона за МВР, последвани от нов закон, коментира Павлов. Искаме увеличение тази година, настоя той като поясни, че и 15% ръст няма да са достатъчни, за да се почувстват служителите на реда достойно.Подкрепа полицейския протест получи от вечния протестиращ Йоло Денев, който оглави шествието с лозунг Революция. Шествието стигна до МФ.Там пръв Йоло Денев се сети да скандира \"Оставка\". Полицаите му пригласяха само със свирки и вувузели. След призив от Валентин Попов полицаите да кажат, каквото имат на Владислав Горанов, финансовият министър бе задочно освиркан, тъй като не бе във ведомството.Веднага след това полицаите шестваха до парламента. Заради протеста на служителите на реда част от столичните улици бяха блокирани за движение на автомобили. Това пък се оказа добре дошло за пешеходците. Полицаите развяваха трибагреника, както и знамето на синдикалната организация.Припомняме, че това не е първият протест на полицаите. На професионалния празник служителите на МВР отново протестираха. На митинга от 5 юли служителите в системата на МВР негодуваха срещу ниските си възнаграждения. Тогава се акцентира и върху проблема с. Органите на реда посочиха, че задълженията на полицаите не спирали да се увеличават, но си оставали същите.На 18 юли полицаи пак се събраха пред храма \"Св. Седмочисленици\" в София. Последваха протести във Варна, Добрич, Гоце Делчев, Бургас, Благоевград и Перник. Според позицията на синдикатите бюджетът на министерството за 2018 г. трябва да бъде увеличен сериозно, защото това било от спешните мерки, които трябва да се предприемат, за да се гарантира сигурността на българските граждани.", "date": "2017.10.22", "title": "Полицаите освиркаха задочно Горанов"}
{"url": "https://news.bg/crime/spipaha-vzlomadzhiya-na-izlizane-ot-ograben-ofis-vav-varna.html", "text": "Задържаха 32-годишен мъж непосредствено след взломна кражба във Варна.Той е хванат тази сутрин, в централната част на града, непосредствено след извършена кражба от офис, намиращ се на бул. \"Владислав Варненчик\".Същият не е известен на органите на реда и няма криминални прояви. Вещите, обект на кражбата, са иззети и приложени към материалите по случая.Образувано е досъдебно производство, докладвано е в Районна прокуратура - Варна. Извършителят е задържан за срок до 24 часа.", "date": "2017.10.22", "title": "Спипаха взломаджия на излизане от ограбен офис във Варна"}
{"url": "https://news.bg/world/priklyuchi-zalozhnicheskata-drama-vav-velikobritaniya.html", "text": "Приключи заложническата драма във Великобритания, предаде Ройтерс.Полицията е щурмувала боулинг клуба и е освободила заложниците. Няма пострадали при инцидента.Часове наред въоръжен мъж държа за заложници двама души в боулинг клуб на търговски и увеселителен комплекс в централното английско графство Уоруикшър.След преговори британската полиция сложи край на инцидента.", "date": "2017.10.22", "title": "Приключи заложническата драма във Великобритания"}
{"url": "https://news.bg/world/sloveniya-shte-izbira-prezident-na-vtori-tur.html", "text": "Словения ще избира президент на втори тур, предаде АП.Досегашният държавен глава Борут Пахор не успя да грабне победата днес. Той получава 47,4 % от преброени 58 на сто от бюлетините.Основният му противник кметът на Камник Марян Шарец получава 24,8 процента.Общо девет кандидати участваха в надпреварата.Петдесет и три годишният Пахор е започнал политическата си кариера, когато Словения е била част от Югославия. Бил е председател на парламента, евродепутат, премиер, преди да бъде избран за президент през декември 2012 г.Известен е и с прякора \"Краля на Инстаграм\" заради честото си присъствие в социалните мрежи.Той измина около 700 километра по време на президентската си кампания, като през цялото време публикува снимки и видеоматериали.Сегашният мандат на Борут Пахор изтича на 22 декември. Според конституцията на Словения държавният глава се избира за период от 5 години и за не повече от два поредни мандата.", "date": "2017.10.22", "title": "Словения ще избира президент на втори тур"}
{"url": "https://news.bg/world/zakonat-za-integratsiya-na-donbas-shte-e-priet-prez-noemvri.html", "text": "Парламентът на Украйна - Върховната Рада може да приеме закона за реинтеграцията на Донбас през ноември тази година. Това заяви в неделя председателят на украинския парламент Андрей Парубий.\"Имам чувството, че има достатъчно патриоти в парламента\", коментира той.Украинските депутати на 6 октомври приеха на първо четене представения от президента Петро Порошенко проектозакон \"За особеностите на държавната политика за държавния суверенитет на Украйна към временнозаетата територия на областите Донецк и Луганск\" (реинтеграция на Донбас).В документа се предвижда признаване на региона като окупирана територия, действията на Русия се квалифицират като \"агресия срещу Украйна\", а президентът Петро Порошенко има право да използва въоръжена сила без съгласието на Парламента.Според руския външен министър Сергей Лавров, подкрепяният от Киев законопроект за \"реинтеграция на Донбас\" е ясно противоречи на споразуменията, Минск и подкопава мирния процес. \"", "date": "2017.10.22", "title": "Законът за интеграция на Донбас ще е приет през ноември"}
{"url": "https://news.bg/world/ispaniya-se-nadyava-kataluntsi-da-ne-slushat-regionalnite-lideri.html", "text": "Испанският външен министър Алфонсо Дащис заяви, че се надява, че хората в Каталуня ще пренебрегнат всякакви указания от регионалното ръководство, ако Испания премине към спиране на автономията на региона. Това съобщи агенция \"Ройтерс\".\"Цялото правителство се опитва, дори насила, да възстанови законовия ред, да възстанови конституцията, но също така и правилата в Каталуния\", каза той пред BBC.\"Ние ще установим властите, които ще управляват ежедневните дела на Каталуния според каталонските закони и норми ... Надявам се, че всички хора ще пренебрегнат всякакви инструкции, които биха получили от регионалните лидери, защото те нямат законовата власт да го направят\".", "date": "2017.10.22", "title": "Испания се надява каталунци да не слушат регионалните лидери"}
{"url": "https://news.bg/press/sinat-na-zlatistiya-ostava-v-aresta-predkongresni-valneniya-v-bsp-ot-alternativa-na-modela-do-prez-prosoto.html", "text": "Мярка. \"Сега\":Синът на Златистия остава в арестаСинът на Злати Златев- Златистия - Йордан Златев - остава за постоянно в ареста, реши днес Софийският районен съд, съобщи БНТ. Младият мъж е обвинен хулиганство заради стрелбата в столичния квартал \"Лозенец\", при която куршуми улучиха прозорците на жилището на младо семейство. Апартаментът е в близост до заведението, в което Златев празнувал заедно със сина на бившия екоминистър Долорес Арсенова - Калоян Арсенов. Той също е арестуван с обвинение, че не е взел достатъчно мерки за законния си пистолет, с който е стреляно.Днес Златев заяви, че съжалява за случката и се е извинил на семейството. Съдът отказа да го освободи с аргумента, че е трябвало да осъзнава своите действия и да прецени, че поведението е можело да застраши други хора. Самият Златев заяви, че няма да се укрие или да извърши ново престъпление и каза, че фамилията му не е основание да бъде обявен за престъпник. Решението не е окончателно и може да се обжалва. БСП.\"Монитор\":Предконгресни вълнения в БСП - от алтернатива на модела до \"през просото\" БСП вече не може да е алтернатива на ГЕРБ. Партията трябва да е алтернатива на управленския модел, който е заложен в последните години. Това заяви лидерът на социалистите Корнелия Нинова, по време на 13-ата конференция на БСП-София.\"В последните дни темата за конгреса на БСП, като че ли е една от основните в медиите. В същото време ще има конгрес на управляващата партия. Никой не се интересува какво ще се случва там. Може ли да си направим извода, че обществото не се интересува какво мислят управляващите? Какви решения ще им предложат и накъде ще водят България? Това означава ли, че обществото ги е отписало? А от нашия конгрес има големи очаквания. На какво сме алтернатива или претендираме да бъдем? Да станем? Най-често казваме на ГЕРБ и управляващите. Скъпи другарки и другари, моето мнение е, че това вече не е достатъчно. Мисля, че трябва да се заявим като алтернатива на модел, който е изграждан в последните няколко десетилетия\", каза Нинова. Финансиране. \"Сега\":Местан: ДОСТ не се финансира от чужбинаЛидерът на партия ДОСТ Лютви Местан отрече партията му да има отношения с Асоциация \"Бату платформ\". В петък главният прокурор Сотир Цацаров поиска от съда в Кърджали организацията да бъде прекратена, тъй като има доказателства, че е получила 100 хил. евро от турска банка, с които са купувани хранителни продукти. Целта била пакетите да се раздават в замяна на гласове за ДОСТ на миналите парламентарни избори.\"Единствените хранителни пакети, които изначално бяха предвидени за подпомагане на социално слаби, бяха закупени със средства на партия ДОСТ, надлежно фактурирани, на стойност около 8 хил. лв. Нямаме никакво отношение към раздадени други хранителни пакети от други субекти било фондации, било нещо друго. Заявявам категорично, че нямаме отношение с тази фондация. Аз за първи път чух за съществуването на подобна фондация от съобщението на прокуратурата\", заяви Местан пред Нова телевизия. Проверка. \"24 Часа\":Министър Петкова: Оборудването за АЕЦ \"Белене\" се съхранява според изискваниятаКъм момента половината оборудване за проекта АЕЦ \"Белене\" е доставено и то се съхранява при спазване на всички изисквания на руските производители.Това каза министър Теменужка Петкова пред медии по време на инспекция на площадката, съобщиха от пресцентъра на Министерство на енергетиката. В проверката участваха изпълнителните директори на \"Български енергиен холдинг\" ЕАД г-н Петьо Иванов и на \"Национална електрическа компания\" ЕАД г-н Петър Илиев.Преди да започнат доставките има изготвени схеми за разположение на пристигащото оборудване в съответствие с изискванията на заводите производители за консервация, транспортиране и съхранение. Спазват се всички разпоредби съгласно техническите паспорти на елементите от оборудването. ", "date": "2017.10.22", "title": "Синът на Златистия остава в ареста; Предконгресни вълнения в БСП - от алтернатива на модела до \"през просото\""}
{"url": "https://news.bg/weather/topla-i-predimno-slancheva-nedelya-ni-ochakva.html", "text": "Очаква ни топла и предимно слънчева неделя, съобщават от НИМХ на БАН. Следобед се очаква заоблачаване над западните райони. Очаква се до умерен вятър в източната част на страната. Максимални температури между 20 и 25 градуса.Атмосферното налягане ще се понижава и ще бъде по-ниско от средното за месеца. През следващата седмица се очаква значително застудяване. ", "date": "2017.10.22", "title": "Топла и предимно слънчева неделя ни очаква"}
{"url": "https://news.bg/world/bivsh-vitsepremier-i-futbolist-na-milan-e-noviyat-kmet-na-tbilisi.html", "text": "Кака Каладзе, бивш футболист на \"Милан\" и вицепремиер на Грузия, спечели убедително местните избори в столицата Тбилиси. Той бе кандидат на управляващата партия \"Грузинска мечта\". Взима 54% от гласовете срещу едва 16% за основния му съперник от \"Национално движение\" Заал Удумашвили. Управляващата партия е победител и цялата страна. Според резултатите получава 58%, а опозицията - 16 процента. Това са резултати от екзит пол. На вота в събота гласоподавателите избраха 2000 съветници от 64 местни парламента, както и 64 кмета.Стотици международни наблюдатели следят изборния процес в страната. ", "date": "2017.10.22", "title": "Бивш вицепремиер и футболист на \"Милан\" е новият кмет на Тбилиси"}
{"url": "https://news.bg/world/yaponiya-provezhda-parlamentarni-izbori.html", "text": "Япония провежда днес предсрочни парламентарни избори, предадоха световните информационни агенции. Японците ще гласуват за долна камара - 465 места. Вотът вече започна. Секциите отвориха в 7 часа местно време и ще затворят в 20 часа. Управляващата партия на премиера Шиндзо Абе е изправена пред сериозни предизвикателства, тъй като опозиционните сили се прегрупират.Абе обеща партията му да донесе стабилност в страната, по-твърд отговор срещу Северна Корея, а също така реформа в социалното осигуряване, за да се облекчи тежестта върху по-младите поколения в бързо застаряващото японско общество.Абе управлява страната от 2012 година. Либералнодемократическата партия на Абе и коалиционните им партньори Комейто се очаква да спечелят мнозинство, докато новата консервативна група, Партия на надеждата, водена от губернатора на Токио Юрико Койке и Конституционна демократическа партия на Япония, се очаква да отнеме някой глас в повече. Двете нови групи са създадени при разцепването на Демократическата партия.Лидерът на опозиционната партия Конституционна демократическа партия на Япония Юйкио Едано предупреди, че близо 5-годишната пробизнес политика на премиера Абе е довела до социално разделение на Япония.  ", "date": "2017.10.22", "title": "Япония провежда парламентарни избори "}
{"url": "https://news.bg/world/vlastite-otpuskat-400-mln-evro-za-shtetite-sled-pozharite-v-portugaliya.html", "text": "Правителството ще отпусне 400 млн. евро за щетите от огромните горски пожари в Португалия, предаде \"Ройтерс\". Това стана ясно след спешно правителствено заседание, продължило и през нощта. То се проведе на фона на многохилядни протести в столицата Лисабон. Демонстрантите обвиниха некомпетентността на властите за многото жертви. \"Стига! - заявиха на властта гневните протестиращи. Бедствието коства поста на вътрешния министър. Опозицията внася вот на недоверие срещу кабинета, но се очаква той да не мине. От юни насам стихията е убила стотици. Само последната вълна пожари уби нй-малко 44-ма, много други други са ранени или се издирват. Продължават разследванията, за да се открие причината за вълната от стотици горски пожари в края на сезона, като властите и в Испания подозират и обвиняват подпалвачи.", "date": "2017.10.22", "title": "Властите отпускат 400 млн. евро за щетите след пожарите в Португалия"}
{"url": "https://news.bg/world/590-000-rohingi-sa-izbyagali-ot-mianmar.html", "text": "Близо 590 000 рохинги са избягали от Мианмар при последната вълна на насилия, предаде CBS News.Повечето от тях намериха подслон в Бангладеш, който трудно се справя с огр5омния поток от хора, дошли за кратко време. Хуманитарните организации предупреждават, че много от бежанците са застрашени от глад, както и експлоатация от престъпни банди. Припомняме, че в щата Ракхайн живее малцинството рохингя, изповядващо исляма. То твърди, че традиционно е подлагано на геноцид.Сблъсъците доведоха до засилен международен натиск върху страната. ", "date": "2017.10.22", "title": "590 000 рохинги са избягали от Мианмар "}
{"url": "https://news.bg/world/tramp-s-novi-obvineniya-sreshtu-hilari-klintan.html", "text": "Американският президент Доналд Тръмп за пореден път нападна съперницата си за Белия дом Хилъри Клинтън във връзка с кампанията през миналата година. Той направи това по познатия за него начин - чрез профила си в \"Туитър\".По думите му, \"Фейсбук\" е работел за нея. Също така кампанията й е струвала по-скъпо от неговата. Тя е похарчила стотици милиони повече от него. Припомняме, че на самия Тръмп се наложи да се оправдава за \"помощта\" на руски хакери в победата му на вота. Тези обвинения идват не само от противниците му демократи, но и от средите на републиканците. ", "date": "2017.10.22", "title": "Тръмп с нови обвинения срещу Хилъри Клинтън "}
{"url": "https://news.bg/crime/valentin-radev-i-nie-i-te-iskame-uvelichavane-na-zaplatite.html", "text": "По-важно е не да се увеличи заплащането на полицаите в момента, а това то да бъде трайно. Това коментира относно протестите на полицаите министърът на вътрешните работи Валентин Радев пред БНТ.По мнение на министъра синдикатите са причината за протестите. \"И ние, и те искаме увеличаване на заплатите на служителите на МВР\". Радев изтъкна, че неразбирателството е относно размера на увеличенията.\"Това разбиране не е между нас и тях, а между нас, тях, правителството и финансовият министър\", разясни МВР шефът.Радев добави, че са планирани 55 млн лв. за увеличаване на бюджета за 2018 г. в МВР.", "date": "2017.10.22", "title": "Валентин Радев: И ние, и те искаме увеличаване на заплатите"}
{"url": "https://news.bg/politics/ekaterina-zaharieva-balgariya-e-darzhavata-s-nay-dobri-vanshni-granitsi.html", "text": "\"България е държавата, която най-добре се справя с външната си граница\". Тази позиция относно оградата с Турция, заяви външния министър Екатерина Захариева пред Нова телевизия.По повод кадрите, които депутата от \"БСП за България\" Елена Йончева разпространява, външният министър беше категорична, че това е съобщение, което постоянно се поддържа.Министър Захариева обясни, че на всеки съвет, на който тя, премиерът или вътрешният министър присъстват, се благодари на България.Захариева изтъкна, че ние се борим за това и работим заедно с партньорите.България не е в периферията на ЕС, отсече те. \"Аз не мисля, че трябва да се чувстваме в периферията. Говори се за променен Шенген, но с България в Шенген\", изтъкна външният министър.По думите на Захариева имаме голям напредък и доверието в България се повишава.\"Не бива дебата да се върти толкова около това кой е органът, който ще назначава\", коментира Захариева относно КСНС.\"Аз не се чувствам във война с президентската институция\", обясни външният министър и добави, че понякога се усеща напрежение. За последния КСНС Захариева изтъкна, че диалогът и тонът бил много продуктивен.", "date": "2017.10.22", "title": "Екатерина Захариева: България е държавата с най-добри външни граници"}
{"url": "https://news.bg/politics/desnite-pritesneni-che-oligarhiyata-e-dvizheshtata-sila-na-progresa.html", "text": "Десните се събраха на форум, за да преборят завладяната държава. Днес държавата се управлява по модела Борисов, заяви лидерът на ДСБ Атанас Атанасов.Целта на този модел е еднолично управление, според него. Борисов страшно много обича европейските пари, но не обича европейските правила, категоричен бе той.\"Имаме фиктивно съществуване на разделение на властите\", убеден е лидерът на тъмносините. На практика имаме единна и неделима власт, изтъкна Атанасов. Той критикува, че има видимо обезличаване на институциите.На Борисов му трябвали безделници и той такива си ги е избрал, по думите на Атанасов. За целта е създадена партийна номенклатура, която е взета от агресивната посредственост, по мнението му. Те обслужвали държавата.\"Монополизират се основните отрасли на икономиката. Гръбнакът на демократичната държава е унищожен\", убеден е лидерът на ДСБ.Парите от обществените поръчки се раздават на приближените. Част от модела е контролираната корупция, корупцията е повсеместна днес, недоволен е Атанас Атанасов.Когато корупцията не се синхронизирала с държавата, идвал суджукът. Олигархията днес е движеща сила на прогреса, продължи с критиките тъмносиният водач. \"Поддържа се репресивна машина за елиминиране на неудобните на властта. Ето това имаме на терен в България.\", изтъкна Атанасов.Този модел имал за цел присвояване на колкото се може повече пари. \"Пари, власт, пари-това е механизмът, по който днес функционира държавата\", заяви още лидерът на тъмносините.Той настоя за възстановяване на правовата държава. Днес парламентът бил хомогенен, по мнението му. Там има казионна опозиция, която на всичкото отгоре е разцепена, убеден е Атанас Атанасов.Той посочи, че десните трябвало да отлеят фундамента, за да поискат властта и да отвоюват държавата. Лидерът на \"Да,България\" Христо Иванов посочи на свой ред, че се създавало усещане за безалтернативност благодарение на пропагандната машина.У нас се е възцарило мълчание за борба с корупцията. Иванов е убеден, че от България може да се очаква повече. Икономически този модел не може да функционира дълго, смята той. Моделът обаче се радикализирал. Разпадането на модела може да доведе до неговата еволюция, притеснен е Христо Иванов.Засилват се антидемократичните практики. Не спира инвестирането в пропагандата, смята той. Това водело до нарастващ страх в хората. Иванов иска премахване на този модел. Той настоява за директна конфронтация с модела на управление на държавата в момента. \"Трябва да се конфронтираме с управлението на страха\", обяви Иванов и поиска десницата да се подготвя за избори. Трябвало да се борят за предсрочни избори.", "date": "2017.10.22", "title": "Десните притеснени, че олигархията е движещата сила на прогреса"}
{"url": "https://news.bg/world/otvoyuvaha-nay-golyamoto-siriysko-nefteno-pole-ot-islyamska-darzhava.html", "text": "Съюзниците на САЩ твърдят, че са отвоювали най-голямото нефтено поле на Сирия от \"Ислямска държава\", съобщава АП.Кюрдските и сирийските демократични сили съобщават, че местността е под пълен контрол на Ал-Омар.Сирийската обсерватория за правата на човека твърди, че про-правителствените сили са се оттеглили от района около областта, след като са били подложени на тежък обстрел от екстремисти.Обсерваторията твърди, че правителствените сили са на три километра от полетата.\"Ислямска държава\" е загубила по-голямата част от територията, която някога е имала в Сирия и съседен Ирак.", "date": "2017.10.22", "title": "Отвоюваха най-голямото сирийско нефтено поле от \"Ислямска държава\""}
{"url": "https://news.bg/society/asparuhoviyat-most-vav-varna-otnovo-v-remont.html", "text": "В понеделник стартира ремонтът на Аспаруховия мост, който е част от път I-1 Варна - Бургас. Тогава ще се изгражда временната организация за движение. Строителните дейности ще започнат във вторник.Мостът се състои общо от 11 съоръжения, а от следващата седмица започва обновяването на съоръжение 6, с дължина 97 м.Платното за Бургас ще бъде затворено за движение, а трафикът ще е насочен в платното за Варна по ремонтираните през миналата година съоръжения 3 и 5. Достъпът до пристанище Варна Изток и Южната промишлената зона няма да се ограничава.Ще се ремонтира хидроизолацията, и ще се поставят нови бетонови плочи, фуги, асфалт, маркировка, знаци, ограничителни системи, парапети и други.Работата ще е мобилизирана, за да може да приключи максимално бързо.Строително-монтажните работи ще се изпълняват от ДЗЗД \"ПОНТ\".Аспаруховият мост е в експлоатация от 1976 г. и е основна връзка на ж. к. \"Аспарухово\" с останалите квартали във Варна. Ремонтът му е наложителен, тъй като не е ремонтиран от около 40 години.Агенция \"Пътна инфраструктура\" препоръчва на шофьорите да карат внимателно, да спазват пътните знаци, въведени с временната организация на движение и да предвидят повече време за пътуване.Шофьорите, преминаващи транзитно през Варна, може да използват алтернативен маршрут: от ул. \"Девня\" във Варна - с. Езерово - Страшимирово - Девня - Разделна - Белослав - АМ \"Черно море\".", "date": "2017.10.22", "title": "Аспаруховият мост във Варна отново в ремонт"}
