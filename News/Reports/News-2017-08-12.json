{"url": "https://news.bg/bulgaria/pozhar-v-kyustendilsko-selo-zhena-e-pripadnala.html", "text": "Пожар пламна в кюстендилското село Крумово, огънят обхвана треви и дървета, предаде БГНЕС.Няма пострадали от огъня, но една жена е припаднала от ужаса, че къщата й може да изгори. Тя е била прегледана на място от екип на спешната помощ.Съобщава се, че вятърът е тласнал пламъците към полето, а не към къщите. Те обаче са обхванали гробището на селото.Огънят е пламнал към 18:10 ч. днес над къщите, до трафопост.Четири пожарни пристигнаха от Рила и Дупница, за да потушат пожара. Включиха се и метните хора, гасейки с тупалки и вода.Към 19:45 ч. огънят е овладян и е спряно разпространението му към съседното село.", "date": "2017.08.12", "title": "Пожар в кюстендилско село, жена е припаднала "}
{"url": "https://news.bg/politics/samo-za-edna-nosht-simeonov-gromi-shuma-v-slanchev-bryag.html", "text": "Вицепремиерът Валери Симеонов сподели в личния си профил във Фейсбук, че в петъчната нощ събрал \"всички контролни институции в РПУ Слънчев Бряг\" и превърнал Слънчев бряг \"в синоним на нормален и тих европейски курорт\"Заедно с НАП констатирали множество нарушения на трудово-правния статус на работещите, данъчни и нарушения на закона за храните.Заради изобретателността на нарушителите, Симеонов допълва, че \"след като приключихме проверката на \"Оксижен\" и заведението затвори, тарикатите са внесли нови апаратури. Изчакахме \"възкръсналото\" заведение пак да се напълни с хора и отново им иззехме аудио уредбите\".Официално МВР съобщава за съвместни действия между институции - част от Междуведомствения координационен център в увеселителни заведения в Слънчев бряг. Проверките са системни и целят спазване на законовите изисквания в търговските обекти.При проверката са иззети три музикални озвучителни уредби от две увеселителни заведения в Слънчев бряг. Действията са осъществени от съвместни екипи на служители от МВР, НАП, Агенция \"Митници\", РИОКОС, Агенцията по безопасност на храните и Инспекцията по труда.Един от екипите извършил проверка в дискотека, нееднократно санкционирана за нарушаване на наредбите за нощната тишина. Оттам била иззета първоначално музикална уредба, а по-късно и втора, донесена в увеселителното заведение. Иззет са мишпулт на дисководещия и му е съставен акт по Наредбата на общината. По-късно и вторият мишпулт - за нарушаване на полицейски разпореждания.Извършени са проверки и по отношение на финансовата дисциплина, на нерегламентирани храни, на изисквания за пожарната безопасност, на трудови договори и здравни книжки на персонала и други. В случай, че се констатират нарушения на законовите изисквания, ще бъдат съставени и актове.Втори съвместен екип е проверил увеселителни заведения, разположени по главната алея в комплекса. В едно от тях отново е констатирано нарушаване на нощната тишина - по надлежния ред е иззета апаратурата за озвучаване.Проверките на Междуведомствения координационен център стартираха в началото на активния летен туристически сезон, като стремежът им е дисциплиниране на търговските обекти към спазване на законовите изисквания.От тази година започна и затваряне на търговските обекти - нарушители от служителите на НАП при констатирано неиздаване на касови бележки. Контролът се осъществява най-вече за нерегламентирано потребление на акцизни стоки - алкохол, цигари или горива - по този начин се увеличават приходите в държавния бюджет.", "date": "2017.08.12", "title": "Само за една нощ Симеонов громи шума в Слънчев бряг"}
{"url": "https://news.bg/economics/tol-sistemata-mozhe-da-stane-darzhavna-zayavi-borisov.html", "text": "Тол системата за плащане при движение по магистралите може да стане държавна. Това обяви във Варна премиерът Бойко Борисов. Превозните средства над , съобщи той.\"2 години  губим. Ако в понеделник не стартира след 2-годишни кански усилия, които водим, имаме готовност, държавата ще я направи\", заяви Борисов в морската ни столица.\"Демокрацията е прекрасно нещо, но за съзнателини хора\", каза Борисов.\"Ако , правим я държавна и започваме да изграждаме. Тогава превозните средства над 3,5 тона, тези, които всъщност най-рушат пътищата, те ще плащат най-много. Няма да има никакъв проблем за обикновения човек\", коментира Борисов.Припомняме, процедурата за въвеждането на тол система за тежкотоварните автомобили и система за електронна винетка за леките автомобили е спирана осем пъти заради жалби. Тя бе обявена през април 2016 година.", "date": "2017.08.12", "title": "Тол системата може да стане държавна, заяви Борисов"}
{"url": "https://news.bg/politics/ninova-kam-borisov-vklyuchete-i-sebe-si-v-signala-do-tsatsarov.html", "text": "\"Г-н Борисов, приветстваме желанието Ви да подадете сигнал до прокуратурата за \"Цанков камък\", но да не забравите да включите и себе си в него\". Този призив към премиера Бойко Борисов отправи чрез медиите лидерът на БСП Корнелия Нинова.Припомняме, малко по-рано във Варна премиерът каза, че с парите от \"Цанков камък\" е могло да се направят много повече неща и че бил подал сигнал до предишния главен прокурор Борис Велчев, но той останал без резултат.Нинова припомни, че проектът започна при правителството на Сакскобурготски, но приключи при първото правителство \"Борисов\". Нещо повече: Вие прерязахте лентата на \"Цанков камък\" с думите: \"Днес се открива един грандиозен проект с най-модерната язовирна стена и съоръжения в Югоизточна Европа\".Казвате, че първият Ви сигнал до прокуратурата бил покрит. Ако веднага не подадете сигнал срещу прокурорите, които са сторили това, значи просто си приказвате празни приказки, заяви Нинова.Говорите и за изхарчени милиарди за АЕЦ \"Белене\" и депутат със свален имунитет от БСП, който не е изгонен от парламента. Г-н Борисов, кога ще изгоните от парламента депутата от ГЕРБ Делян Добрев, който е със свален имунитет и повдигнато обвинение, че е изхарчил неправомерно държавни пари за \"Белене\", след като проектът беше спрян\", пита Нинова по повод думите на Борисов за Манол Генов.На финала на изявлението си Нинова пита реторично, Борисов дали не е забравил, че в последните осем години, без една, управлява той. Защо всички виновни не са в затвора, завършва изявлението на Нинова, която упреква Борисов в безсилие да поеме отговорност за настоящето.", "date": "2017.08.12", "title": "Нинова към Борисов: Включете и себе си в сигнала до Цацаров"}
{"url": "https://news.bg/regions/stari-chadari-neverni-tabelki-i-losha-higiena-vidyaha-na-plazh-ravda-akademika.html", "text": "Неточни табелки установиха на морски плаж \"Равда-Академика\" при проверка с министъра на туризма Николина Ангелкова, съобщиха от министерството на туризма.Информационните табели, посочващи свободната зона за безплатно разполагане на лични плажни принадлежности и зоната с платени чадъри и шезлонги е стара. Тя не дава вярна информация, установиха проверяващите.Има проблеми и с плажните принадлежности, които туристите заплащат. Много от чадърите, които се предлагат в платената зона са в изключително лошо състояние. На концесионера ще бъде разпоредено незабавно да подмени принадлежностите, които са скъсани и в окаяно състояние.Предвиждаме в договорите с наематели и концесионери да въведем изискване за подмяна на плажните принадлежности, когато видът и състоянието им вече не е на нужното ниво, за да се гарантира безопасното им използване, обясни министърът.По време на инспекцията на плаж \"Равда- Академика\" бе установено още, че зоните за свободно плажуване и площта с платени чадъри и шезлонги са равностойни. Има изградени и подходни пътеки към морската ивица.По време на проверка на плажа бе получен сигнал за недостатъчна добра хигиена на ивицата, каза министър Ангелкова. Концесионерът ще бъде предупреден да обърне повече внимание на почистването на плажа, подчерта тя.Проверен бе и плаж \"Равда-ХТИ\", за който преди време бе получен сигнал за поставена табела \"частен плаж\" върху част от територията му до входа на ивицата. Тогава концесионерът на плажа обясни, че чадърите и шезлонгите в зоната са предплатени на \"Равда ХТИ\" от собственика на хотела, който се намира непосредствено зад ивицата. По думите му табелата е била поставяна от гостите на хотела, за да си гарантират безплатната сянка.\"Днес установихме, че табелата е премахната. Има спасител, както и свободна зона за разполагаме на собствени плажни принадлежности. На концесионера е предписано да оборудва плажа с медицински пункт, защото към момента ползва медицинския пункт на съседен плаж\", коментираха от ведомството.Припомняме, при проверка ден по-рано отдъхващи на плаж \"Корал\" се оплакаха от бруталните действия на проверяващите. По време на тази инспекция били ровени дори бебешките кошчета.", "date": "2017.08.12", "title": "Стари чадъри, неверни табелки и лоша хигиена видяха на плаж \"Равда-Академика\""}
{"url": "https://news.bg/world/zemetresenie-ot-5-5-razlyulya-chili.html", "text": "Земетресение с магнитуд 5,5 стана край бреговете на Чили, съобщи Европейския средиземноморски сеизмологичен център (EMSC).Трусът е регистриран в 12:54 Централно европейско време на 95 км на запад от град Кокимбо и на 395 км от столицата Сантяго. Епицентърът е с дълбочина 10 км. Няма данни за пострадали и разрушения.", "date": "2017.08.12", "title": "Земетресение от 5,5 разлюля Чили"}
{"url": "https://news.bg/health/otkriha-uran-vav-vodata-na-selo-bryagovo.html", "text": "Откриха уран във водата от водопроводната мрежа на село Брягово, община Първомай, Пловдивско, съобщиха от РЗИ-Пловдив. Забранява се ползването на водата в село Пъдарско, община Брезово, село Драгойново, община Първомай, село Караджалово и село Брягово.\"Предвид констатираните стойности по показател естествен уран над максимално определената в Наредба №9 за качеството на водата, предназначена за питейно-битови цели, за село Брягово,... водата е забранена за използване за питейни цели и за приготвяне на храна. Водата може да се използва за хигиенни цели\", пише на страницата на РЗИ-Пловдив.Кметът на населеното място е уведомен за състоянието на водата.Към дата 09 август 2017 год. предвид констатираните стойности по показател естествен уран над максимално определената в Наредба №9 за качеството на водата, предназначена за питейно-битови цели, за следните населени места в област Пловдив: село Пъдарско, община Брезово, село Драгойново, община Първомай, село Караджалово и село Брягово, община Първомай, водата е забранена за използване за питейни цели и за приготвяне на храна поради стойности по показател естествен уран над нормативно определените.Водата в тези населени места може да се използва за хигиенни цели, пишат от РЗИ и уверяват, че кметовете са уведомени.Припомняме, не за пръв път откриват уран във водата на тези села.", "date": "2017.08.12", "title": "Откриха уран във водата на село Брягово"}
{"url": "https://news.bg/euronews/monasite-ot-bigorskiya-manastir-s-blagodarstven-otgovor-kam-nashi-evrodeputati.html", "text": "Монасите от Бигорския манастир в Македония изпратиха благодарствен отговор на писмото от евродепутатите от ПП ГЕРБ, съобщиха от партията.В отговор на поздравителното писмо от името на евродепутатите от ПП ГЕРБ до монасите от Бигорския манастир \"Свети Йоан Предтеча\"\", с което те изразиха своята благодарност за подкрепата за Договора за приятелство, добросъседство и сътрудничество, отец Партений, игумен на Свещената Бигорска обител отговори с благодарствен адрес, пишат от партията.\"С голяма радост прочетохме писмото, с което потвърждавате вашата подкрепа към Република Македония и към нашето монашеско братство, за което изразяваме нашата най-голяма благодарност. И не само ние, но и нашите многобройни духовни чеда и приятели, които също се зарадваха на вашето послание.Вашите топли думи са още един допълнителен подтик към нас - да продължим да работим в посока укрепване на братските връзки между нашите две държави и народи, които са свързани с неразривна духовна и културно-историческа връзка.Всемогъщият Бог да ви помага и да ви дава сили в това, с което се занимавате, да бъде то в името на доброто, мира и братството\", пише архимандрит Партений, игумен на Свещената Бигорска Обител.", "date": "2017.08.12", "title": "Монасите от Бигорския манастир с благодарствен отговор към наши евродепутати"}
{"url": "https://news.bg/disasters/nad-30-dushi-zaginaha-v-nepal-zaradi-navodneniya-i-svlachishta.html", "text": "Над 30 души загинаха от наводнение и свлачища, предизвикани от проливните дъждове, които станаха в Непал в петък вечерта, съобщи Ройтерс, позовавайки се на местните власти.По-рано бе съобщено, че най-малко 23 души са загинали в резултат на наводненията.\"Потвърдено е, че над 30 души са загинали. Ангажирани сме със спасението на живите, а не с броенето на жертвите\", заяви представител на Вътрешното министерство на страната Дипак Кафъл.По думите му, броят на загиналите може да се увеличи. Стихията е нанесла множество материални щети, допълни той.Полицията, военните и местни жители помагат на хората, които са на покривите на домовете си и на по-високите места. Метеоролозите предупреждават за очаквани нови дъждове и съветват жителите да са по-внимателни. По думите на властите, нивото на водата в една от основните реки е над допустимото.Местните власти организираха временни укрития за тези, които трябваше да напуснат домовете си.По-рано бе отбелязано, че стотици домове са под водата. Много семейства са евакуирани в други райони. Летището в град Биратнагар преустанови своята работа.", "date": "2017.08.12", "title": "Над 30 души загинаха в Непал заради наводнения и свлачища"}
{"url": "https://news.bg/regions/prodalzhava-gaseneto-na-pozhar-mezhdu-selata-rosoman-i-zlatusha.html", "text": "Продължават усилията на пожарникарите за пълното ликвидиране на огнената стихия между софийските села Росоман и Златуша, съобщиха от МВР. Няма опасност за населените места, уверяват от вътрешното ведомство.Пожарът, в землището между селата Росоман и Златуша, възникна вчера следобед. По първоначални данни, огънят е низов, основно в сухи треви и храсти, засегнати са и горски насаждения. На мястото са шест пожарни екипа, местни жители и служители от Държавното горско стопанство продължават действията за пълното ликвидиране на огнената стихия.Междувременно стана ясно, че пожарът до сметището на Пазарджик е изгасен, но се охранява.Пожар е имало и в община Мокреш през нощта в широколистна и смесена гора. И там огънят е ограничен напълно.", "date": "2017.08.12", "title": "Продължава гасенето на пожар между селата Росоман и Златуша"}
{"url": "https://news.bg/int-politics/9-zaginali-pri-protesti-v-keniya.html", "text": "Девет души загинаха при протести в Кения след като бяха обявени резултатите от президентските избори, съобщи Ройтерс, позовавайки се на правителствената служба за сигурност.По данни на силовите служби, девет младежи са били застреляни в бедните квартали на столицата Найроби в събота през нощта. Представител на службите за сигурност съобщи, че младежите са били убити от полицаи в хода на операция по задържане на протестиращи.По-рано бе съобщено за двама загинали. Очевидци съобщиха, че при безредиците, полицаите са застреляли 9-годишно момиченце в Найроби.По данни на избирателната комисия действащият президент на Кения Ухуру Кениата победи на изборите с 54,27% от гласовете. Неговият съперник, бившият премиер Раила Одинга събра 44,74% от гласовете. Така действащият президент бе преизбран за втори 5-годишен мандат.Опозицията оспори изборните резултати. Одинга заяви, че на база изборни данни комисията е била обект на хакерска атака и това е подменило изборния вот. Независима избирателна комисия на Кения опроверга това заявление.", "date": "2017.08.12", "title": "9 загинали при протести в Кения"}
{"url": "https://news.bg/regions/feribotat-oryahovo-beket-raboti-samo-v-svetlata-chast-na-denya.html", "text": "Фериботът Оряхово - Бекет работи само в светлата част от деня поради ниско ниво на река Дунав, съобщиха от Гранична полиция.От МВР представят ситуацията към 17 часа на граничните пунктове.На българо-румънската граница трафикът е нормален на всички ГКПП.На българо-сръбската граница трафикът е интензивен и в двете посоки на ГКПП - Калотина.На българо-македонската граница трафикът е нормален на всички ГКПП.На българо-гръцката граница трафикът е интензивен на ГКПП-Маказа и ГКПП-Кулата за леки автомобили.На ГКПП- Маказа има колона от изчакващи автомобили 3 км на вход.На българо-турската граница на ГКПП - Капитан Андреево трафикът е интензивен на изход за леки автомобили.", "date": "2017.08.12", "title": "Фериботът Оряхово-Бекет работи само в светлата част на деня"}
{"url": "https://news.bg/int-politics/kakvo-stava-v-glavata-na-kim-chen-un.html", "text": "Много е изписано за Ким Чен-ун. И много рядко нещо е било добро за него - с пълно право. В сегашната ситуация обаче, която , на севернокорейския вожд трябва да му се признае едно: Ким Чен-ун не действа ирационално. Напротив, има си стратегия, която преследва с невероятна упоритост - точно както правеха баща му Ким Чен-ир и дядо му Ким Ир-сен. За разлика от своите предци обаче, в момента Ким Чен-ун изпада в цайтнот. Причината - новата власт във Вашингтон.Администрацията на Тръмп обяви, че отменя политиката на Обама за \"стратегическо търпение\" по отношение на Северна Корея. От януари насам Вашингтон непрекъснато подава противоречиви сигнали, а Ким Чен-ун навярно не ги тълкува като това, което те всъщност означават: административна бъркотия. Тъкмо напротив, съдейки по себе си, той смята, че всичко, което се изрича публично, е съгласувано до последната дума. А от тази гледна точка бъркотията отсреща започва да изглежда много застрашителна, защото очевидно има за цел просто да обърка потенциалния противник.Ето защо Ким вероятно се опасява, че в момента е особено уязвим. В подкрепа на това опасение говори най-вече обстоятелството, че със САЩ той може да се мери единствено в областта на пропагандата. . Нищо, че Северна Корея проведе два атомни и многобройни ракетни опити. Тъй че Ким иска да доведе ядрената си програма колкото е възможно по-бързо до успешен край, защото смята, че единствено тя ще го предпази от външна интервенция.Съвсем друг е въпросът дали добрите съвети - примерно от китайска страна, че Вашингтон все пак трябва да подхване диалог с Пхенян - могат да доведат до решаване на конфликта. Защото за неговите има-няма 33 години у Ким Чен-ун се забелязва най-вече едно: той не вярва никому, още по-малко вярва на външни сили и съвсем пък не вярва на някакъв лист хартия. Ето защо ядрено споразумение със Северна Корея на теория е възможно, но това едва ли ще стане чрез освобождаването на целия Корейски полуостров от ядрено оръжие. И освен това: върхът на наивността ще бъде да разчитаме, че Ким ще се придържа към едно такова евентуално споразумение.Чак толкова рационалност севернокорейският вожд едва ли притежава.", "date": "2017.08.12", "title": "Какво става в главата на Ким Чен Ун?"}
{"url": "https://news.bg/politics/rumen-radev-se-zastapi-za-kichashki.html", "text": "Държавният глава Румен Радев защити назначаването на Петър Кичашки за член на Комисията за защита от дискриминация,.\"Убеден съм, че в КЗД трябва да има представител на хората с увреждания. Петър Кичашки е доказал, че защитава ефективно техните права и има чисто съдебно минало.\" - коментира Радев във Варна.Той е гост на честванията за 138-ата годишнина от създаването на Военноморските сили на България, съобщиха от президентството.Румен Радев напомни, че имената на номинираните за членове на КЗД са били предварително оповестени на 21 юли, а до момента на избора не е имало сигнали срещу назначаването на Кичашки.Припомняме, Петър Кичашки се оказа замесен в скандали с усвояване на държавни средства от медийни пакети чрез сайта \"Хаштаг-БГ\" при кампании за референдуми, както и за злоупотреба с лични данни .Коментари породи и свързаността Кичашки с юридическия съветник на президента Борислав Цеков.Радев засегна и темата за съдебната власт.\"Всички очакваме и се надяваме да имаме независими магистрати, не недосегаеми такива.\" - заяви той.По повод на одобрените промени в Закона за съдебната власт, държавният глава заяви, че декларирането на членство в организации от страна на магистратите не е равностойно на забрана, а засилва прозрачността при практикуването на професията им.Припомняме, въпреки призивите към президента да наложи вето върху закона, той не предприе такава стъпка.Според Радев, законовите поправки не привилегироват магистратите.\"По закон при редица длъжности в държавната администрация, заемащите ги, след приключване на мандат, могат да се върнат на същите или на равни по степен длъжности.\" - поясни той.Във връзка с дискусиите за структурата за бъдещия орган за борба с корупцията Румен Радев посочи, че към момента не са взимани решения.\"Не сме обсъждали с премиера и не сме решавали какъв да бъде този орган и как да се избира неговото ръководство\".", "date": "2017.08.12", "title": " Румен Радев се застъпи за Кичашки"}
{"url": "https://news.bg/politics/radev-voennomorskite-ni-sili-izdigat-avtoriteta-na-stranata.html", "text": "Силният дух, храбростта и високото бойно майсторство на военните ни моряци будят възхищение и са пример за подражание.Това заяви президентът Румен Радев във Варна, където е гост на честванията на 138-ата годишнина от създаването на Военноморските сили на България.\"Само година след Освобождението се създават българските Военноморски сили. През годините те показаха, че са щит за нашия народ, а моряците, че са истински патриоти\", заяви президентът на тържественото събрание-концерт на ВМС.По думите на Радев, военноморските ни сили издигат авторитета на страната ни пред международните ни партньори.\"Това, което постигат българските моряци на съвместни операции в НАТО, Европейския съюз и ООН, е доказателство, че те имат важна задача и принос\", подчерта президентът.Той оцени високо професионализма на българските военни моряци в условията на динамична среда и различни интереси в региона.Според него, ролята на Военноморските сили нараства паралелно с нарастването на ролята и значението на Черноморската икономическа зона и в частност на изключителната икономическа зона на страната за нашия просперитет. Тоа посочи като пример бъдещите енергийни проекти в региона.Той призова за бързи и ефикасни решения от страна на правителството за осигуряване на съвременна бойна техника и въоръжение, нормални условия на труд и възнаграждение.\"Само високи интелектуални, физически и психически качества вече не са достатъчни. България се нуждае от силни Военноморски сили, които да защитават нашия суверенитет и сигурност.\" - обобщи държавният глава.", "date": "2017.08.12", "title": "Радев: Военноморските ни сили издигат авторитета на страната"}
{"url": "https://news.bg/int-politics/makron-prizova-tramp-da-ne-dopuska-prodalzhavane-na-eskalatsiyata-s-phen.html", "text": "Френският президент Еманюел Макрон призова американския си колега Доналд Тръмп да не допуска засилване на напрежението в ситуацията със Северна Корея, предадоха информационните агенции.Двамата президенти разговаряха по телефона, съобщи пресслужбата на Елисейския дворец.Макрон е изразил загриженост заради \"ракетната и ядрена заплаха\" от страна на Северна Корея. Той е подчертал, че международната общност трябва да положи усилия за да накара Пхенян да се върне към диалога без предварителни условия.От своя страна Доналд Тръмп е потвърдил готовността си при необходимост да прибегне към военен отговор на действията на Северна Корея.По думите му, САЩ са готови \"заедно със своите съюзници да приложат целия спектър от дипломатически, икономически и военни мерки\" за прекратяване на ядрената заплаха от страна на режима в Пхенян, съобщават от Белия дом.", "date": "2017.08.12", "title": "Макрон призова Тръмп да не допуска продължаване на ескалацията с Пхен"}
{"url": "https://news.bg/world/irakskite-kyurdi-shte-provezhdat-referendum-vapreki-iskaneto-na-tilarsan.html", "text": "Иракските кюрди ще продължат с плана си за провеждане на референдум за независимост на 25 септември, въпреки искането на САЩ за отлагане, каза високопоставен кюрдски служител пред Ройтерс.\"Датата остава на 25 септември, няма промяна\", каза Хошиар Зебари, близък съветник на президента на регионалното правителство на Кюрдистан Масуд Барзани, коментирайки искането, съобщено от държавния секретар на САЩ Рекс Тилърсън.Държавният департамент на САЩ заяви през юни, че се опасява, че референдумът ще отклони вниманието от \"по-спешни приоритети\".", "date": "2017.08.12", "title": "Иракските кюрди ще провеждат референдум въпреки искането на Тилърсън"}
{"url": "https://news.bg/world/kndr-se-hvali-s-novi-blizo-3-5-miliona-dobrovoltsi-za-narodnata-armiya.html", "text": "Северна Корея заяви днес, че близо 3,5 милиона членове на партията се присъединяват към армията, за да се противопоставят на новите санкции на САЩ, съобщава Ройтерс.Те искат да се борят срещу Съединените щати в сегашното геополитическо напрежение между Пхенян и Вашингтон.\"Родон Синмун\", официален вестник на Северна Корея, заявява, че доброволците са предложили да се присъединят към Народната армия, след като Централната информационна агенция на Корея (ККНА) издаде декларация в понеделник, осъждайки новите санкции, наложени от ООН като отмъщение за севернокорейските ракетни тестове.Северна Корея заплаши да удари САЩ и нейната тихоокеанска територия в Гуам.ККНА съобщи в сряда, че в Пхенян се провежда масово протест за подкрепа на правителството. Северна Корея преди това мобилизира народа, за да покаже своята решимост, когато напрежението ескалира.През август 2015 г. 1 милион севернокорейци предложили да се присъединят или да се включат отново в армията, когато една минна избухна в демилитаризираната зона между двете Кореи и предизвика допълнителни напрежения.Северна Корея предупреди чуждестранните дипломати да напуснат Пхенян през 2013 г., когато преустанови работата по съвместния междукорейски индустриален парк и заплаши с ракетните удари по базите на САЩ, най-вече в Гуам и Хавай.", "date": "2017.08.12", "title": "КНДР се хвали с нови близо 3,5 милиона доброволци за народната армия"}
{"url": "https://news.bg/politics/borisov-obsazhda-otbranitelnata-industriya-s-prezidenta-makron.html", "text": "Съвместно изпълнение проекти в областта на отбранителната индустрия ще бъде обсъдено по време на предстоящата среща с президента Еманюел Макрон.Целта е не само да се отговори на нуждите на двете армии, а и да се продава продукция. Това стана ясно от думите на премиера Бойко Борисов във Варна, където той присъства на първа копка на разширението на бул. \"Васил Левски\".\"Тези разговори ги започнахме в Париж. С колегите сме се подготвили. Не случайно срещата е във Варна, където е и корабостроителницата\", посочи премиерът.\"Искаме да видим с Макрон индустриалното сътрудничество - да постигнем в двете сфери - Сухопътните войски и корабостроителницата съвместно да изпълняваме проекти, за да може след това и да продаваме тази продукция - това е ролята на колегата Каракачанов\", заяви Бойко Борисов.По повод вчерашната пресконференция на двама депутати и зам.-министър от ГЕРБ, че ще сезират главния прокурор за проекта \"Цанков камък\", Борисов каза: \"Цанков камък е плувен басейн. Те са направили отдолу едно корито с цел инвестицията да се върне след около 1-1500 години, ако работи\".Той отново запита риторично какво биха направили във Варна, ако парите, дадени за изграждането на проекта \"Цанков камък\" биха отишли за Варна.Потули се, всичко се потули, каза Борисов в отговор на въпрос какво е станало с неговия сигнал до предишния главен прокурор Борис Велчев.Малко по-късно лидерът на БСП Корнелия Нинова призова Борисов да потърси какво е станало с този сигнал и да потърси отговорност от отговорните прокурори. В писмено изявление, изпратено от нейната партия, Нинова припомня, че последните осем години, без една, управлението е поверено на Бойко Борисов. \"Защо виновните не са в затвора\", пита риторично Нинова.\"Цанков камък\" -спукал се плувния басейн, било равно на суджукгейт\", коментира премиерът по повод сравняването между скандала с депутата от ГЕРБ Живко Мартинов и проекта, при чието изграждане имаше доста скандали.\"Ама за суджукгейт виновния има шест обвинения, ако е виновен, вече нито е в партия, нито е депутат -нито е нищо. Добрият резултат на БСП дойде от купуването на гласове, това е доказано\", каза Борисов по повод разследването срещу депутата от БСП Манол Генов, обвинен за купуване на гласове.\"Повдигнато е обвинение за най-чудовищното обвинение в демокрацията - за купуване на гласове\", каза Борисов.На въпрос дали е възможно да се мести или ползва оборудването за АЕЦ \"Белене\" в другата атомна електроцентрала - \"Козлодуй\", Борисов обясни, че оборудването на АЕЦ \"Белене\" не е плод-зеленчук да се мести.Борисов подчерта, че персоналната отговорност не може и не трябва да бъде отнемана и ако има виновен, той трябва да си понесе наказанието. \"Три милиарда са загробени в АЕЦ \"Белене\". Да не би ГЕРБ да е поръчвал тези реактори, запита Борисов. Сега правим срещи с инвеститорите, търсим решение с министрите.Американските централи - ние ли ги давахме, продължи с реторичните си въпроси той. И там отидоха още 1,2 млрд. лв. В мандата на БСП с премиер Орешарски се срина КТБ - още 3,7 млрд. лв. И те казват: огромна далавера с НДК! Ами който е виновен, ще си понесе наказанието\", категоричен беше министър-председателят.Борисов сравни скандала за купуване на гласове от депутат на БСП и рекета върху определено предприятие от страна на депутат от ГЕРБ - \"Разликата е, че нашият за един ден излетя от всякъде, а БСП казват - той може да е купил гласове, ама не много\".Оптимист съм, че и на Провадия ще има европейски газов хъб и то много добър, заяви Борисов по повод очакваните енергийни проекти. В отговор варненските журналисти казаха: \"Тука паметник ще издигаме, ако стане\", а Борисов отвърна: \"На Каракачанов\", но предложението му бе посрещнато с думите: \"Той е много тежък\".", "date": "2017.08.12", "title": "Борисов обсъжда отбранителната индустрия с президента Макрон"}
{"url": "https://news.bg/regions/predstavyat-pet-varianta-na-stroezha-na-am-struma-prez-kresnenskoto-defile.html", "text": "Пет варианта на трасе за изграждането на участъка от АМ \"Струма\" през Кресненското дефиле предлагат от АПИ. Те ще бъдат обсъдени на 11 септември, съобщиха от Агенция \"Пътна инфраструктура\".От 9 ч. в община Симитли, а от 14 ч. в община Кресна е общественото обсъждане на Доклада за оценка на въздействието върху околната среда за подобряване на трасето на лот 3.2 на автомагистралата, на които ще бъдат разгледани разработените варианти.Първият вариант е наречен Източен вариант Г10.50Източният вариант разделя движението на две самостоятелни и раздалечени едно от друго пътни платна. В посока Гърция трасето преминава по съществуващия път I-1 (Е-79), а за София е по нов терен на изток от Кресненското дефиле.Платното в посока София - Кулата ще използва изцяло съществуващия първокласен път I-1 (Е79) до началото на гр. Кресна.Платното от Кулата за София е по нов терен на изток от Кресненското дефиле. Започва на 100 м след пресичането с ж. п. линията за мина Ораново, минава в ляво от съществуващия път и се развива успоредно на него, след което тръгва на югоизток, преминава успоредно на река Градевска и между кварталите \"Ораново\" и \"Дълга Махала\" на гр. Симитли.След това трасето пресича път II-19 Симитли - Гоце Делчев и навлиза в ската. Там ще бъде прокопан тунел с дължина 350 м, а след него ще има виадукт с дължина 200 м.В платното за София е предвидено изграждането на 18 виадукта с обща дължина 5 087 м, 5 тунела с обща дължина 4 200 м, 1 мост - 96 м, 11 надлези и подлези, подпорни и укрепителни стени.При Източния вариант са предвидени напречни връзки между двете платна, като се използват съществуващите пътищаВторият вариант е \"Дълъг тунелен вариант \", тунел \"Кресна\"Началото на участъка е при пътен възел \"Крупник\". Тунел \"Кресна\" е с дължина 15,4 км. Той е с две тръби и с възможност за евакуация във втората тръба през напречни връзки. Дължината на цялото трасе на автомагистралата в този участък, включващо пътна и тунелна част, е около 21 км.Третият вариант е Източен вариант Г20, извън Кресненското дефилеТози вариант на трасе е по нов терен извън Кресненското дефиле. И двете платна на движение са изнесени в източна посока около селата Брежани, Стара Кресна и Ощава.Трасето започва около 100 м след пресичане с ж.п. линията за мина Ораново, ляво от съществуващия път Е-79 и се развива успоредно на него, след което тръгва на югоизток, успоредно на река Градевска, между кварталите Ораново иВ този вариант е предвидено изграждането на 5 тунела с обща дължина 4 200 м, 18 виадукта с дължина 5087 м, един мост с дължина 96 м, подлези и надлези, както и подпорни и укрепителни стени. При пресичане на съществуващите напречни пътища са предвидени пътни възли, осигуряващи всички посоки на движението.Четвъртият вариант е Г20 - синТози вариант се развива през Кресненското дефиле, при максимално използване на трасето на съществуващият път I-1 (Е79). Двете платна на автомагистралата са разработени така, че последователно се раздалечават и доближават едно спрямо друго в ситуационно и нивелетно отношение.Петият вариант Г20-червенТози вариант в по-голямата си част също преминава през Кресненското дефиле. Проектното трасе започва южно от пътен възел \"Крупник\".Приблизителната дължина на трасето е 21 км.", "date": "2017.08.12", "title": "Представят пет варианта на строежа на АМ \"Струма\" през Кресненското дефиле"}
{"url": "https://news.bg/world/razmiritsi-vav-virdzhiniya-izvanredno-polozhenie-v-sharlatsvil.html", "text": "Властите в американския щат Вирджиния обявиха извънредно положение в няколко района на град Шарлътсвил, след като се стигна до сблъсъци между националисти и техни противници.Един човек е загинал, най-малко 19 души са пострадали при размириците в града, където вече втори ден продължава напрежението между двете противостоящи групи, предаде Би Би Си.Според други източници, пострадалите са над 30.Стотици националисти излязоха на протест срещу намерението на властите да демонтират паметник на генерала от конфедерацията Робърт Едуард Лий. Основни поддръжници на протестните действия са расистката групировка \"Ку-клукс-клан\" и радикалното движение \"Алтернативни десни\".След като се стигна до размирици, властите обявиха публичната акция за незаконна.Кметът Майк Зигнър призова демонстрациите да бъдат прекратени.\"Съкрушен съм от новината, че е загинал човек. Призовавам всички хора да се приберат по домовете си.\" - написа кметът в Twitter.Съобщава се, че кола се е врязала в група хора.Не е ясно дали загиналият е жертва на този инцидент или на други обстоятелства. В социалните мрежи се появиха съобщения, че става дума за жена, но засега няма официална информация по случая.Според информация на \"New York Times\", когато хората са се разотивали и на мястото на сблъсъците са преобладавали предимно представители на контрапротеста, в хората се е врязала кола, която преди това е блъснала няколко други автомобила.Водачът е задържан, самоличността му е установена - Джеймс Алекс Фийлдс, на 20 години, от щата Охайо.Междувременно беше съобщено, че край Шарлътсвил е катастрофирал хеликоптер на местната полиция, който и извършвал наблюдение заради сблъсъците. Загинали са пилотът и полицейски служител.", "date": "2017.08.12", "title": "Размирици във Вирджиния, извънредно положение в Шарлътсвил"}
{"url": "https://news.bg/politics/borisov-dade-start-na-razshirenieto-na-bul-vasil-levski-vav-varna.html", "text": "Премиерът Бойко Борисов присъства на първа копка на разширението на бул. \"Васил Левски\" в град Варна, който има за цел да облекчи трафика в морската столица и към курортите.\"Когато говорихме какво да направим за облекчаването на трафика, кметът постави този булевард като основен приоритет\", обяви министър-председателят.\"Вече сме в готовност, почваме от днес, и проектът може да бъде завършен за празника на града следващата година, ако общината процедира бързо с отчуждителните процедури\", посочи Борисов.Кметът на общината Иван Портних подчерта, че изграждането на бул. \"Васил Левски\" е най-мащабният проект след изграждането на Аспаруховия мост, който се реализира в града. Той благодари на премиера и на правителството за подкрепата им за разрешаването на големия проблем с трафика.\"Не искаме да допускаме това, което се случи в Бургас - АМ \"Тракия\" влезе в самото сърце на града и след това няколко години правим обходи, за да можем да оправим трафика в града\", обясни премиерът Борисов.Той посочи, че във Варна ще бъде направен и нов път, който да изведе тежкия трафик от и до пристанището, започва рехабилитация на три булеварда в кв. \"Аспарухово\", а изграждането на кампус към Математическата гимназия в града е друг общ приоритет на общината и правителството.", "date": "2017.08.12", "title": "Борисов даде старт на разширението на бул. \"Васил Левски\" във Варна"}
{"url": "https://news.bg/world/tramp-obmislya-eventualna-voenna-operatsiya-sreshtu-venetsuela.html", "text": "Президентът на САЩ Доналд Тръмп заяви, че обмисля евентуална военна операция срещу Венецуела, предаде АП.Заплахата на Тръмп идва на фона на опитите на президента Николас Мадуро да консолидира властта си.Разполагаме с много варианти за Венецуела, не изключвам военния вариант, заяви Тръмп.Доналд Тръмп отхвърли молба на венецуелския си колега Николас Мадуро да разговарят по телефона, съобщи Белият дом в изявление.САЩ вече наложиха санкции срещу Мадуро и няколко десетки бивши и настоящи венецуелски официални представители.", "date": "2017.08.12", "title": "Тръмп обмисля евентуална военна операция срещу Венецуела"}
{"url": "https://news.bg/world/otnovo-boeve-se-vodyat-v-yuzhen-sudan.html", "text": "В Южен Судан отново се водят боеве, съобщава АП.Бунтовниците са започнали офанзива за превземането на стратегическия град Пагак. Той се намира близо до границата с Етиопия.На 7 август правителствената армия превзе града. Опозицията обаче бързо се прегрупира и се опитва да си върне контрола.", "date": "2017.08.12", "title": "Отново боеве се водят в Южен Судан"}
{"url": "https://news.bg/world/atentat-v-baza-na-opozitsiyata-v-siriya.html", "text": "Най-малко 23 сирийски бунтовници бяха убити, а други десетки бяха ранени при самоубийствен атентат в Сирия. Това съобщиха от Сирийския център за наблюдение на човешките права.Цел на нападението е била база близо до до граничния пункт с Йордания Насиб.Нападението е извършено от терорист - самоубиец. Никой не е поел отговорност за нападението.", "date": "2017.08.12", "title": "Атентат в база на опозицията в Сирия"}
{"url": "https://news.bg/world/kim-chen-un-istinski-shte-sazhalyava-ako-udari-guam.html", "text": "Ким Чен-ун истински ще съжалява, ако удари Гуам. Това заяви президентът на САЩ Доналд Тръмп, цитиран от Ройтерс.Той не пропусна да посочи, че надява севернокорейският комунистически лидер \"напълно\" да разбере сериозността на предупреждението му срещу Пхенян да не предприема военни действия срещу САЩ или съюзниците им.Надявам се властите в Пхенян напълно да разберат сериозността на ситуацията, каза Доналд Тръмп.Северна Корея я очакват големи неприятности, ако реши да нападне американската тихоокеанска територия остров Гуам, предаде АП. Тръмп призна, че още не е говорил с губернатора на Гуам, но жителите на острова са в безопасност.", "date": "2017.08.12", "title": "Ким Чен-ун истински ще съжалява, ако удари Гуам"}
{"url": "https://news.bg/world/ramzan-kadirov-pogva-narkomanite-v-chechnya.html", "text": "Рамзан Кадиров погва наркоманите в Чечня. Това става ясно от негово съобщение в Инстрагам.За целта президентът на руската република ще сформира оперативен щаб за борба с наркоманиите.Броят на нарушенията от нетрезви шофьори в страната непрекъснато нараства, въпреки въвеждането на строги закони.През 2015 г. Кадиров препоръча на такива шофьори да бъдат отнемани направи колите, а не просто книжките. От тогава са иззети хиляди машини, но броят на инцидентите продължава да е висок.Само за два дни полицейски акции броят на заловените дрогирани шофьори е бил около 700.", "date": "2017.08.12", "title": "Рамзан Кадиров погва наркоманите в Чечня"}
{"url": "https://news.bg/world/ipo-to-na-aramko-shte-e-na-uolstriyt.html", "text": "Първичното предлагане на акции (ИПО) на саудитския енергиен гигант \"Арамко\" ще е на \"Уолстрийт\", съобщи Ройтерс.Агенцията пише, че все пак е бил обсъждан варианта и Лондон като по-малко рисков и проблематичен. Все пак визитата на американския президент Доналд Тръмп в Саудитска Арабия е дал тласък на кралското семейство да се спре на Ню Йорк. Последната дума ще има коронования принц Мохамед бин Салман.\"Арамко\" заяви в изявление, че все още не е взето решение за мястото на ИПО, извън саудитската борса \"Тадауул\". \"Всички опции продължават да се разглеждат. Няма изискване за график за окончателното решение\", заявиха от \"Арамко\".Продажбата на около 5% от компанията до следващата година е център на Vision 2030 - амбициозен план за реформиране на саудитската икономика извън петрола, подкрепен от принц Мохамед.", "date": "2017.08.12", "title": "ИПО-то на \"Арамко\" ще е на Уолстрийт"}
{"url": "https://news.bg/world/otnosheniyata-mezhdu-peru-i-venetsuela-se-obtyagat.html", "text": "Отношенията между Перу и Венецуела се обтягат. Това съобщи АП.Агенцията отбелязва, че до ескалацията на напрежението се стигна, след като Перу експулсира посланика на Венецуела в знак на протест срещу новоизбраното Учредително събрание. Посланик Диего Молеро разполага със срок от пет дни да напусне Перу, заяви външното министерството в Лима.В близките дни се очаква президентът на Венецуела Николас Мадуро да предприеме реципрочни мерки.Във Венецуела вече има диктатура. С тези думи перуанският министър на външните работи Рикардо Луна оцени ситуацията в латиноамериканската държава.Редица страни от Латинска Америка заявиха, че не признават резултатите от гласуването.", "date": "2017.08.12", "title": "Отношенията между Перу и Венецуела се обтягат"}
{"url": "https://news.bg/world/v-guam-se-gotvyat-za-napadenie-ot-severna-koreya.html", "text": "В Гуам се готвят за нападение от Северна Корея, съобщава АП. Това става на фона на ескалацията на реториката между Вашингтон и Пхенян.От своя страна властите в Гуам започнаха да раздават листовки на населението. В тях се дават съвети как да се действа при сигнал за тревога от нападение.Ким Чен-ун истински ще съжалява, ако удари Гуам. Това заяви президентът на САЩ Доналд Тръмп, цитиран от Ройтерс.Той не пропусна да посочи, че надява севернокорейският комунистически лидер \"напълно\" да разбере сериозността на предупреждението му срещу Пхенян да не предприема военни действия срещу САЩ или съюзниците им.Американски военни източници заявиха пред Ен Би Си, че в Северна Корея не се забелязва раздвижване. ", "date": "2017.08.12", "title": "В Гуам се готвят за нападение от Северна Корея"}
{"url": "https://news.bg/regions/rano-tazi-sutrin-zapochna-lovat-na-preleten-divech.html", "text": "Откриха ловният сезон на пъдпъдъци, гургулици, гривяк, горски бекас и обикновена бекасина. Ловуването се извършва само с писмени разрешения (по образец), в които се вписват датата, имената на ловците, името на ръководителя на лова, номерата на ловните билети и членските карти, начинът и мястото на ловуване, видът и броят на разрешения за отстрел дивеч.Групово и индивидуално ловуване на дребен дивеч се извършва в събота, неделя и в дните обявени за официални празници, а на водоплаващ дивеч - след 01 януари и в сряда. Груповото ловуване и лов на мигриращ дивеч се извършва само през деня - един час преди изгрева и един час след залеза на слънцето.Задължително е спазването на установените норми за отстрел от един ловец за един ловен излет, съгласно Правилника за прилагане на Закона за лова и опазване на дивеча.Разрешен е ловът на пъдпъдъци до 15 бр., на гривяк и гургулица - до 10 бр., на горски бекас и обикновена бекасина - до 10 бр.Забранява се използването на електрически звуковъзпроизвеждащи устройства, живи птици за примамка, ловни соколи и други грабливи птици, независимо от вида и произхода им, както и ловни хрътки и други забранени средства и методи за ловуване.Във връзка със зачестилите в последните години смъртни случаи и наранявания на ловци при ловните излети Изпълнителна агенция по горите (ИАГ) призовава за стриктно спазване на нормативната уредба и правилата за безопасност при ловуване.ИАГ е в пълна готовност за извършване на засилени проверки за спазването на Закона за лова и опазване на дивеча. Всички ловци в страната ще бъдат проверявани във връзка с използването електрически звуковъзпроизвеждащи устройства, превишаване на дневните отстрелни норми, ловуване без ловен билет или с нередовни документи, ловуване без сигнален цвят в облеклото, ловуване в забранено място и в забранено време, отстрел на неразрешен за лов дивеч. Забранява се използването на алкохол и наркотични вещества по време на лов.Във връзка с изключително високите среднодневни температури тази година и повишената опасност от възникване на горски пожари, Министерството апелира за спазване на противопожарните правила за опазване и защита на горските територии.", "date": "2017.08.12", "title": "Рано тази сутрин започна ловът на прелетен дивеч"}
{"url": "https://news.bg/education/mon-finansira-obuchenieto-na-razlichni-skorosti.html", "text": "МОН финансира обучението на различни скорости. Това коментира в предаването \"Събуди се\" просветният министър Красимир Вълчев.Той коментира, че ако бъде намалена два пъти средната пълняемост на учениците в класната стая, ще са нужни средства за два пъти повече учители. \"Аз мисля, че едва ли можем да си го позволим. Максималните нормативи за брой ученици са относително разумни. Спорът е бил дали трябва да се увеличават с 10%, което е с двама-трима ученици от 26 на 29 - 30 или 32 би следвало да бъдат изключение, там където по някакви други извънредни причини са приети деца и ученици\", каза още Вълчев.На въпрос системата не затормозява ли децата с твърде натоварени учебни програми, Вълчев коментира, че това е най-трудната и най-консервативната част от образователната система.\"Дискусиите са много не само в България, във всички страни. Това около, което има относителен консенсус е, че образователната система трябва да позволява учене на различни скорости. Има ученици, за които те не са трудни, но има ученици, които натрупват дефицити, важно е за тях да се окаже подкрепа. Регламентирали сме допълнително обучение за преодоляване на образователни трудности. В момента го финансираме. През допълнително обучение в свободното време на учениците, включително и ваканциите\", каза още Вълчев.По думите му различните деца имат различна необходимост от подкрепа в различните възрасти. Така например децата в предучилищна възраст, за които българския не е майчин език имат необходимост от подкрепа в обучението по български език. Относно проблемите с учебниците за втори и шести клас Вълчев потвърди, че се очаква между 10 и 20 септември, те да бъдат доставени в училище.Просветният министър заяви, че средната заплата на учителите трябва да бъде по-висока от средната за страната. Поне такава е политиката, която си поставяме, коментира още Вълчев. Очаква се 15% увеличение тази година да е за всички учители, но догодина ще се предвидят повече средства за училища и детски градини, които са отдалечени, защото там е по-трудно да се привлекат учители да преподават.", "date": "2017.08.12", "title": "МОН финансира обучението на различни скорости"}
{"url": "https://news.bg/crime/piyan-dyado-na-namerenoto-snoshti-momichentse-se-yavi-v-stolichnata-politsiya.html", "text": "Явил се е роднина на изоставеното снощи в столичния \"Западен парк\" момиченце, съобщава БНТ.Дядото на намереното момиченце е отишъл в полицията, за да си вземе бебето, но е бил в нетрезво състояние и детето не му е било предадено.\"Към настоящия момент нямаме информация за идентифициране на родителите и детето\", съобщава пред НоваТВ Илка Бонева, директор на дирекция \"Социално подпомагане\" в столичния кв. \"Възраждане\".\"Детето на този етап е добре, няма следи от насилие, здравословното му състояние също е добрo, изследванията му са в норма. Няма причина относно здравословното състояние\", допълва Бонева.Вчера към 19 часа Столичната полиция реагира на сигнал за открито малко дете в парк в София.Това е вторият случай на изоставено малко дете в рамките на две седмици. Изоставеното бебе в детска количка в столичния квартал \"Младост\" вдигна полицията на крак. Установиха и майката на бебето. Тя беше разпитана в столичното 7-мо районно управление. Бебето беше намерено в следобедните часове в детска количка в столичния квартал \"Младост\".\"Бях в безизходица, казаха ми, че трябва да се оперирам и решението ми беше импулсивно\", каза тогава майката.", "date": "2017.08.12", "title": "Пиян дядо на намереното снощи момиченце се яви в столичната полиция"}
{"url": "https://news.bg/regions/slanchev-i-goresht-den-dnes.html", "text": "И днес ще е слънчево и горещо, ще духа слаб до умерен вятър от изток югоизток, а максималните температури ще са между 34 и 39 градуса. Привечер над западните райони ще се развива купеста и купесто-дъждовна облачност, вятърът ще се ориентира от северозапад и с него ще започне да нахлува хладен въздух.През предстоящата нощ, на места в западната половина от страната ще има гръмотевични бури и градушки.Атмосферното налягане е малко по-ниско от средното за месеца, по Черноморието ще бъде слънчево. Ще духа до умерен вятър от изток, като максимални температури на въздуха ще са между 30 и 32 градуса. Температурата на морската вода е 25-28 градуса.", "date": "2017.08.12", "title": "Слънчев и горещ ден днес"}
{"url": "https://news.bg/regions/vecher-s-perseidite-ostavete-svetlinite-na-grada-i-namislete-zhelanie.html", "text": "Тази вечер е пикът на Персеидите, зрелищното небесно шоу ще е на 12 срещу 13 август, събота вечерта, след 22 часа. Очаква се в небето да проблясват между 60 и 100 \"падащи звезди\" на час.Препоръчва се любителите на небесното явление да излязат извън големите градове, където общата осветеност също може да бъде пречка за неговото наблюдаване.Метеорите от този поток са бързи и бели на цвят. Те навлизат в земната атмосфера със скорост около 60 km/s.Проблем за наблюдаването им може да бъде лошото време.Метеорният поток Персеиди е известен на човечеството вече около 2000 години. Първите сведения за него се съдържат в китайски исторически хроники, датиращи през 36 г. от новата ера.Официално за откривател на метеоритния дъжд се смята белгийският математик, астроном, метеоролог Адолф Кетеле (1796-1874 г.). За него той съобщава през август 1835 година. А за пръв път броят на падащите звезди бе преброен през 1839 година. Тогава той достига 160 на час.Персеидите, както и всички останали метеорни потоци, са остатъци от опашката на някога минала комета през вътрешната част на Слънчевата система. Под действието на слънчевите лъчи, от ядрото на приближаващата се комета започват да се отделят частици, пара, газ и прах.Те образуват опашките, с които са известни кометите, като дължината им е милиони километри. След минаването на кометата, в продължение на десетилетия и дори столетия, частици от опашката й продължават да се разсейват в пространството.Родителско тяло на Персеидите е кометата 109P/Swift-Tuttle, която минава на период около 130 години. Максимумът им може да се наблюдават в този период на август всяка година. Обикаляйки Слънцето, в определени периоди от годината Земята минава през някои от облаците, оставени от преминали комети. ", "date": "2017.08.12", "title": "Вечер с Персеидите, оставете светлините на града и намислете желание"}
{"url": "https://news.bg/regions/bez-koli-po-veloaleyata-na-pancharevo-iska-obshtinski-savetnik.html", "text": "Незабавно да се ограничи автомобилния достъп по велоалеята до езерото Панчарево иска Стефан Марков, общински съветник от РБ в Столичния общински съвет.\"Езерото Панчарево е една от най-посещаваните дестинации в София, за жалост опасно за велосипедисти, поради постоянното преминаване и паркиране на автомобили на алеята за каране на колела\", коментира Марков в свое писмо до медиите.\"Според районния кмет проблемът е, че хората премахват поставените колчета и препятствия за автомобилите. Вместо да се оправдават, трябва да има глоби за нарушителите и постоянно видео наблюдение, както и ограничаване на достъпа. Общината трябва да намери начин да отговори на очакванията на хората за сигурност безопасност по време на разходка\", допълва той.\"След като районният кмет не може да се справи с решаването на този елементарен проблем, ще изпратя питане и предложения към кмета Фандъкова. Недопустимо е да се чака \"да стане беля\", вместо да има превантивни действия и жителите на Панчарево и София да се разхождат спокойно\", добавя Марков.", "date": "2017.08.12", "title": "Без коли по велоалеята на \"Панчарево\", иска общински съветник"}
{"url": "https://news.bg/world/tramp-i-si-dzinpin-dogovaryat-po-telefona-sadbata-na-koreyskiya-poluostrov.html", "text": "Президентът на САЩ Доналд Тръмп и китайският президент Си Дзинпин са потвърдили взаимния си ангажимент да няма атоми оръжия на Корейския полуостров по време на телефонен разговор, съобщава Белият дом в изявление, цитиран от Ройтерс.Тръмп и Си също така се съгласили, че неотдавнашното приемане на резолюция на Съвета за сигурност на ООН за Северна Корея е важна стъпка към постигането на мир и стабилност на полуострова.\"Президентът Тръмп и президентът Си са съгласни, че Северна Корея трябва да спре своето провокативно и ескалиращо поведение\", се казва в изявлението.Според китайските държавни медии Си Дзинпин е казал на Тръмп в телефонното обаждане, че \"всички заинтересовани страни\" трябва да спрат \"думи и дела\", които биха изострили ситуацията.Той също така е подчертал, че Китай и САЩ споделят \"общи интереси\" по отношение на премахването на ядрените оръжия и поддържането на мира на корейския полуостров.Президентът Тръм преди това Белият дом заявява, че \"връзката между двамата президенти е изключително близка и ще се надяваме, че ще доведе до мирно разрешаване на проблема със Северна Корея\".", "date": "2017.08.12", "title": "Тръмп и Си Дзинпин договарят по телефона съдбата на Корейския полуостров"}
{"url": "https://news.bg/crime/politsiyata-ustanovi-roditelite-na-namerenoto-momichentse-v-zapaden-park.html", "text": "По-безспорен начин столична полиция установи родителите на изоставеното дете в \"Западен парк\". Биологичният баща е в столичното Трето РУ, където ще бъде разпитан. Продължава да се издирва майката.Припомняме, че снощи, към 19 часа, в столичната полиция бе съобщено за намерено малко момиченце. Веднага на място бяха изпратени патрули на Столичното Трето РУ и екип на Бърза помощ. Детето бе прегледано на място и настанено в медицинско заведение.Предстои образуването на досъдебно производство.", "date": "2017.08.12", "title": "Полицията установи родителите на намереното момиченце в \"Западен парк\""}
{"url": "https://news.bg/press/gerb-iska-prokuror-da-razsledva-stroezha-na-tsankov-kamak-sbadvat-se-po-tri-zhelaniya-v-minuta.html", "text": "ГЕРБ иска прокурор да разследва строежа на \"Цанков камък\"ГЕРБ иска прокурор да разследва строежа на \"Цанков камък\". Калпавите проучвания започнаха да гълтат пари още при строежа му. Оказа се, че част от земята в местността Гашня, която остава под вода, трябва да се тампонира допълнително с бетон и желязо, защото може да се окаже неустойчива във времето.Точно 6 г. след пускането му се наложи ремонт. Почвата и земните пластове, които в района са ронливи, пропускат вода и НЕК го източи.Установено е, че има нужда от омрежване на скат и укрепване на разхлабени скални късове и земна маса с ориентировъчен обем от 400 кубика. Срещу 125 хил. лева те трябва да се извозят и да се достави и монтира стоманена мрежа по ската с анкери и крепежни елементи за 40 дни.Сбъдват се по три желания в минутаНощта в събота срещу неделя ще бъде специална. В нея могат да се сбъдват до три желания в минута. За това е нужно само да видите падаща звезда. На 12 срещу 13 август е тазгодишният пик на Персеидите.Метеоритите в небето ще са до 150 на час. Ярката Луна обаче ще затруднява звездобройците, затова космическото шоу ще се наблюдава най-добре след 2 часа. Ако искате да се наслаждавате на звездния дъжд, избягайте от града, където светлините и смогът пречат на гледката.Идете високо в планините, в полето или в покрайнините на някое селце, съветват астрономите. Ако пък сте на морето, река Велека край Синеморец е мястото, където се събират по традиция любителите на уникалното явление.Домашната ракия в багажа за Гърция с бележка от казанаНосим ли си домашна ракия, отивайки на почивка в Гърция, то трябва имаме и бележка от казана, където е изпечена, който да покажем на границата или при проверка от полицията по пътя. Това гласят правилата за внос на акцизни стоки за лична употреба в южната ни съседка.Гърците, както и ние сме приели минималните прагове в съответствие с евродиректива от 16 декември 2008 г. относно общия режим на облагане с акциз. Под този лимит ограниченията биха се приели за ограничаване на свободното движение на хора.В партидите за втора пенсия има средно по 2688 лв.Средната сума, натрупана за втора пенсия в универсалните фондове, се е увеличила с малко над 401 лв. за една година и вече е 2687.84 лв. Това показват данните на Комисията за финансов надзор към края на юни. В деветте фонда има разкрити 3.620 млн. индивидуални партиди, но не се знае колко от тях са на хора, които не работят или са емигрирали, тоест по тях не се правят вноски. Във втория стълб се осигуряват с 5% от общата си пенсионна вноска хората, родени след 1959 г.Никой не разчиства мините от Горни ЛомКметът на община Чупрене Ваньо Костин за пореден път сигнализира за притесненията на хората от Горни Лом заради необезопасените мини, които се съхраняват в местния завод за боеприпаси \"Миджур\". Той е изпратил сигнал до министрите на отбраната и вътрешните работи, видинския областен управител и до народни представители. През 2014 г. при взрив в предприятието загинаха 15 души.Костин подчертава, че местните жители се притесняват, че един-двама охранители на завода не са достатъчни. Хората питат има ли видеонаблюдение и функционираща пожарна система. Според кмета заради сезона има риск от пожари, които могат да стигнат до складовите помещения.Компания на Пеевски събаря софийската цигарена фабрикаНаследникът на основаната през 1909 г. \"Цигарена фабрика - София\", а през последните години - \"София-БТ\", физически отива в историята.От 9 август на терена на фабриката, която беше затворена през миналия април, работи тежка техника, която събаря сградите. Според информационната табела събарянето на съществуващите сгради ще продължи пет месеца и половина, а изпълнител е компанията \"Д.А.Р.К. 2002\".", "date": "2017.08.12", "title": "ГЕРБ иска прокурор да разследва строежа на \"Цанков камък\", Сбъдват се по три желания в минута"}
{"url": "https://news.bg/world/semeystvo-zagina-v-germaniya.html", "text": "Четиричленно семейство загина при пътнотранспортно произшествие в Югозападна Германия, предаде ДПА.Съпружеската двойка и двете им деца били от град Зинген, близо до границата на Германия с Швейцария.Те загинаха, след като 26-тонен боклукчийски камион се преобърна и затисна автомобила им.", "date": "2017.08.12", "title": "Семейство загина в Германия"}
{"url": "https://news.bg/world/siriets-lezhi-v-zatvora-za-teror.html", "text": "Сириец ще лежи в затвора за терор, съобщи АП.Прокуратурата обвини 39-годишния мъж в участие в опит за убийство и настояваше той да бъде осъден на 10 години лишаване от свобода за планиране на терористично нападение.Пред съда стана ясно, че обвиняемият е искал да измъкне пари от Ислямска държава, но не и да извърши атентат. За това той беше осъден на 2 години и половина затвор.Адвокатите на сириеца ще обжалват присъдата.", "date": "2017.08.12", "title": "Сириец лежи в затвора за терор"}
{"url": "https://news.bg/world/silen-trus-v-peru.html", "text": "Един човек загина и двама бяха ранени в резултат на свлачище, предизвикано от силния трус в Перу, съобщи Ройтерс.Силен трус от 5,6 по Рихтер разтърси Перу, предаде АП. Губернаторката на провинция Арекипа, Ямила Осорио уточни, че властите работят по разчистването на пътищата, затрупани от скални маси.", "date": "2017.08.12", "title": "Силен трус в Перу"}
{"url": "https://news.bg/bulgaria/katastrofa-na-hemus.html", "text": "Движението по АМ \"Хемус\", при км 342, в посока Варна, се извършва в една лента, поради ПТП, предушреждават от АПИ.Водачите да шофират с повишено внимание и съобразена скорост.", "date": "2017.08.12", "title": "Катастрофа на Хемус"}
{"url": "https://news.bg/world/rusiya-zapochna-da-iznasya-pshenitsa-za-venetsuela.html", "text": "Първият кораб с руска пшеница отплава за Венецуела. Това разкри в своя профил в Туитър Карлос Фариа.Данните са, че Москва се е договорила с Каракас да изнася по 60 000 т. на месец.Властите във Венецуела виждат в жеста сигнал за подкрепа срещу опитите за разклащане на режима на Николас Мадуро.", "date": "2017.08.12", "title": "Русия започна да изнася пшеница за Венецуела"}
{"url": "https://news.bg/world/venetsuela-obyavi-zaplahata-za-voenna-namesa-na-tramp-za-ludost.html", "text": "Заплахата за военна намеса на президента на САЩ Доналд Тръмп във Венецуела е \"акт на лудост\", коментира министърът на отбраната на страната, съобщава Ройтерс.Външното министерство на Венецуела се очаква да представи изявление в отговор на коментара на \"Тръмп\", че \"кризата\" се разглежда като \"възможна военна опция\".Страната е дълбоко в рецесия, съчетана с недостиг на храна и лекарства, а антиправителствените протести са убили повече от 120 души от април.В отговор на \"Тръмп\", военният министър на Венецуела, Падрино каза пред държавната телевизия: \"Това е акт на лудост, който е акт на върховен екстремизъм, а екстремисткият елит управлява Съединените щати\".\"Като войник аз стоя с венецуелските въоръжени сили и с хората. Сигурен съм, че всички ние ще бъдем на първа линия на защита на интересите и суверенитета на тази любима Венецуела\", добави той.Министърът на съобщенията Ернесто Вилегас нарече изказването на Тръмп \"безпрецедентна заплаха за националния суверенитет\".Кризата започна с решението . Което по думите му е необходимо, за да донесе мир и просперитет на богатата на петрол страна. Критиците казват, че събранието отхвърля всички останали проверки на властта на Мадуро.Опозицията бойкотира гласуването за събранието, което гарантира, че ще бъде подредено със съюзници на Мадуро.Белият дом заяви, че Мадуро е поискал телефонен разговор с \"Тръмп\", което администрацията изглежда отхвърли, като заяви в изявление, че Тръмп с радост ще говори с лидера на Венецуела, след като демокрацията бъде възстановена.Вчера в интервю за БиБиСи, бившият президент на Бразилия Дилма Русев, упрекна Западът в \"безотговорност\" за Венецуела. По време на настоящата криза във Венецуела ръководителят на Работническата партия Глеси Хофман каза в речта си през юли, че партията подкрепя администрацията на президента Мадуро \"срещу насилствената офанзива на десните\".", "date": "2017.08.12", "title": "Венецуела обяви заплахата за военна намеса на Тръмп за \"лудост\""}
{"url": "https://news.bg/regions/za-200-godini-v-stranata-ni-ne-e-izcheznal-nito-edin-zhivotinski-vid.html", "text": "\"Поздравяваме всички български ловци с началото на ловния сезон за прелетен дивеч, като им желаем наслука, берекет и здраве на тях и техните семейства.\" С тези думи министърът на земеделието, храните и горите Румен Порожанов приветства ловците в района на Югоизточна България, където откри заедно със заместник-министър Атанас Добрев ловния сезон.Двамата посочиха, че ловът е сериозно занимание и отговорност за истинските ловци. България има установени традиции в ловното дело повече от 130 години. За последните 200 години на територията на страната ни не е изчезнал нито един животински вид. Успешното развъждане и разселване на едър и дребен дивеч, добрата аклиматизация на чуждоземни видове и подобряване средата за живот на различните видове дивеч, са от съществено значение за водене на екологично съобразено ловно стопанство.\"Като екип на Министерство на земеделието, храните и горите подкрепяме практикуването на този спорт при спазването на всички правила за водене на лова и за безопасност, така че да бъдат избегнати всякакви инциденти при боравенето с ловното оръжие\", подчерта заместник-министър Добрев.\"За да бъде запазено богатството и разнообразието на родната ловна фауна за бъдещите поколения, е необходимо всички ние, ловците, да проявяваме дисциплина и висок нравствен дух и да упражняваме надежден взаимен контрол както по време на лов, така и при целогодишното полагане на грижи за опазване на дивеча\", допълни заместник-министърът.", "date": "2017.08.12", "title": "За 200 години в страната ни не е изчезнал нито един животински вид"}
{"url": "https://news.bg/world/sasht-poiska-irakskite-kyurdi-da-otlozhat-referenduma.html", "text": "САЩ са поискали кюрдите в Ирак да отложат провеждането на референдума за независимост планиран за 25 септември, съобщават кюрдски официални лица цитирани от Ройтерс.Американски държавен секретар Рекс Тилърсън отправил искането вчера, по време на телефонен разговор с президента на регионалното правителство на Иракски Кюрдистан, Масуд Барзани.Държавният департамент на САЩ коментира през юни, че е загрижен, че референдумът ще отклони вниманието от \"по-спешни приоритети\", като поражението на ислямските бойци от ИДИЛ.\"По въпроса за отлагането на референдума, президентът (Барзани) заяви, че хората от региона на Кюрдистан биха очаквали гаранции и алтернативи за бъдещето си\", се казва в изявлението от кюрдски представители след обаждането Тилърсън, като не се посочват никакви допълнителни подробности относно реакцията на кюрдския лидер на искането на САЩ.Съединените щати и други западни държави са загрижени, че гласуването може да се превърне в друга регионална кризисна гореща точка.Турция, Иран и Сирия, които заедно с Ирак имат значително кюрдско население, всички се противопоставят на независимия Кюрдистан.", "date": "2017.08.12", "title": "САЩ поиска иракските кюрди да отложат референдума"}
{"url": "https://news.bg/world/datski-sobstvenik-na-podvodnitsa-e-arestuvan-za-smartta-na-zhurnalistka.html", "text": "Датски собственик на подводница е обвинен в убийството на шведска журналистка, която е била на борда, преди да потъне, съобщава БиБиСи.46-годишният Питър Мадсън, отрича убийството, заявявайки, че е оставил жената в Копенхаген преди подводницата да потъне.Партньорът на жената е съобщил за изчезването й вчера, когато подводницата не се е върнала от пътуването, което е трябвало да бъде кратко.По-късно Мадсън е спасен, но е нямало следа от жената и полицията е започнала издирване. Журналистката все още не е намерена.Властите все още нямат достъп до подводницата, която се намира на морското дъно в залива Коге, южно от Копенхаген.Полицията търси свидетели и кадри, за да определи дали изчезналата жена е слязла след заминаването.Журналистката е отразявала новини за Мадсън и неговата подводница, която е била една от най-големите частни подводници по рода си.Днес Мадсън трябва да се яви пред съдия.", "date": "2017.08.12", "title": "Датски собственик на подводница е арестуван за смъртта на журналистка"}
