{"url": "https://news.bg/int-politics/mey-ne-smyata-da-otlaga-brekzit-sled-30-yuni.html", "text": "Крайно време е да се вземе решение по Брекзит, вие сте уморени от вътрешни битки и политически борби. Това заяви премиерът Тереза Мей, на \"Даунинг стрийт\", в официално изявление пред пресата, в което се обърна директно към британците, предаде Би Би Си.Основният й упрек за липсата на решение беше отправен към парламента.\"Вие сте уморени от вътрешни борби, уморени от политически игри, мистериозните процедурни ходове, уморени от депутатите, които говорят само за Брекзит, докато вие имате реални проблеми с образованието на децата, със здравеопазването, престъпността.\" - коментира премиерът на Великобритания.Тя посочи, че не смята да отлага излизането от ЕС след 30 юни, въпреки призивите на някои депутати за по-дълга отсрочка, която би дала възможност за промяна на посоката.Мей каза още, че отлагането предизвиква у нея \"голямо лично съжаление\".По думите й, сега е ред на депутатите да вземат решение.По-рано тя изпрати писмено заявление до председателя на Европейския съвет Доналд Туск, с което поиска отлагане на Брекзит до 30 юни.От своя страна Туск изрази увереност, че останалите 27 страни от ЕС ще се съгласят на краткосрочно отлагане, но само ако през следващата седмица британският парламент одобри сделката между Лондон и Брюксел, постигната от Тереза Мей.Припомняме, споразумението на два пъти беше отхвърлено от депутатите.Критиците на Мей посрещнаха изявлението й с недоумение и възмущение.\"Нима това е всичко? Премиерът ни накара да чакаме, за да каже отново същите неща и да обвини всички, освен себе си? Възмутително!\" - написа в Туитър лейбъристът Бил Естерсън.Премиерът на Шотландия Никола Стърджън заяви, че до сегашната ситуация е довела именно позицията на Мей по Брекзит.\"Тя можеше да промени посоката след първото си поражение при гласуването на споразумението с ЕС. Но тя продължава да ни принуждава да избираме между лошо споразумение и липса на споразумение.\" - коментира Стърджън. ", "date": "2019.03.20", "title": "Мей не смята да отлага Брекзит след 30 юни"}
{"url": "https://news.bg/regions/spasiha-ot-zakrivane-rodilnoto-otdelenie-v-dupnitsa.html", "text": "Родилното отделение на болницата в Дупница няма да се закрива, предаде БНР. Днес беше свикана извънредна среща от председателя на Общинския съвет Емил Гущеров заради ситуацията в здравното заведение.Близо 60 000 лева дългове е натрупало АГ отделението. Проблем има и с недостига на кадри. Само за ден обаче са били осигурени две акушерки, които започват курс за допълнителна специалност. Назначен е и нов началник на отделението - д-р Красимир Кръстев.В отделението вече има екип, който осигурява напълно родилната помощ.Гущеров благодари на общинските съветници за постигнатото, което обедини всички политически сили.Загърбиха политиките на местно ниво в името на общата цел да съществува общинската болница и родилното отделение, подчерта той.Гущеров увери, че финансовият проблем също ще бъде решен. Той заяви, че предстои правителството да отпусне средства, с които да бъде закупена нова апаратура.Припомняме, вчера срещу закриването на родилното отделение в общинската болница.", "date": "2019.03.20", "title": "Спасиха от закриване родилното отделение в Дупница"}
{"url": "https://news.bg/world/enp-otnema-chlenskite-prava-na-fides.html", "text": "Лидерите на консервативната Европейска народна партия (ЕНП) обмислят да отнемат всички членски права на унгарската партия ФИДЕС на премиера Виктор Орбан.Информацията съобщава \"Политико\", позовавайки се на проектопредложение.Днес ЕНП се очаква да реши съдбата на партията на Орбан. По-рано Ръководството на европейската партия обмисля идеята за сформиране на \"Комисия за оценка\", която ще е под управлението на бившия председател на Европейския съвет Херман ван Ромпой. Комисията ще следи дали унгарската партия спазва ценностите на ЕНП, докато членските й права са замразени.Документът, който все още подлежи на редакция, ще бъде представен на партийните лидери и делегатите на политическото събрание на ЕНП в Брюксел по-късно днес. След това събранието ще гласува предложението на ръководството.\"ФИДЕС ще изгуби всичките си права като партиен член. ФИДЕС ще изгуби правото си на глас на всички партийни срещи...както и правото си да предлага кандидати за постове. Решението веднага влиза в сила\", пише в документа.В документа не пише кога ще бъдат възстановени членските права на ФИДЕС.Според предложението ЕНП призовава унгарската партия да оттегли анти-ЕС постерите \"и други рекламни материали\", както и да \"изясни\" \"неразрешените юридически проблеми около Централноевропейския университет\".В момента ФИДЕС държи 12 места в Европейския парламент.", "date": "2019.03.20", "title": "ЕНП отнема членските права на ФИДЕС?"}
{"url": "https://news.bg/int-politics/ukrainski-voenni-samoleti-preletyaha-nad-azovsko-more.html", "text": "Изтребители и щурмови самолети на ВВС на Украйна извършиха полети над акваторията на Азовско море, съобщава централата на обединените сили.\"След като получи заповедта на командира, екипажите на тактически самолети излитат за изпълнение на мисия за бойна подготовка. Изтребителите МиГ-29 и два самолета Су-25 извършват редовни полети над Азовско море, покривайки въздушните сили е военноморските сили на Украйна\", пишат те във Фейсбук и публикуват видео.Според съобщението, екипажите са изпълнили \"редица задачи, сред които, по-специално, противоракетни маневри\".Полетите са извършени с пълен боен товар, съобщават от щаба и допълват че при приключване на маневрите самолетите се приземяват на едно от оперативните летища в непосредствена близост до района на военна операция на обединените сили.", "date": "2019.03.20", "title": "Украински военни самолети прелетяха над Азовско море"}
{"url": "https://news.bg/crime/maykata-na-joan-matev-e-kategorichna-che-sinat-i-e-nevinen.html", "text": "\"Продължавам да поддържам, че синът ми е невинен и по тази причина не искаме промяна на мярката, искаме делото да върви бързо.\" Това заяви пред журналисти Сребрина Гаджева, майка и защитник на По думите ѝ те не искат да се бави делото, за да излезе истината наяве. Майката подчерта, че в медиите трябва излезе новина за свидетелските показания на Радослав Александров, който е бил съкилийник на Патрик. По думите му имало писмо, в което Патрик прави пълни самопризнания още докато е в ареста.Гаджева обяснява, че е в това писмо много подробно е описано как е извършил престъплението. Не се знае обаче къде е писмо в момента. То е предадено на охраната в ареста.Припомняме, че по-рано днес градският съд проведе заседание по делото, на което се разпитваха свидетели.На 22 януари тази година стана ясно, че Йоан Матев е обвинен за у през юни 2015 г. Убийството на Георги беше извършено посред бял ден в парка, точно срещу бариерите на двора на БНР. Момчето е имало среща с приятели малко по-късно, а след като е бил намушкан, е успял да се обади по телефона на приятелката си. Тя подала сигнала към тел. 112. и нееднократно призоваваше гражданите за съдействие. година и половина след самото престъпление със сериозно променен външен вид и Марсел Матев, , въпреки че според информация на разследващите именно Марсел е завел полицията до доказателства по производството.", "date": "2019.03.20", "title": "Майката на Йоан Матев е категорична, че синът ѝ е невинен"}
{"url": "https://news.bg/health/medsestrite-ni-na-sredna-vazrast-52-g-i-dva-pati-po-malko-v-sravnenie-s-es.html", "text": "В България има сериозен недостиг на медицински сестри. Установена е трайна тенденция да има около 420 сестри на 100 000 души население. Средното съотношение в ЕС е 820 сестри на 100 000 души население. Средната възраст на медицинските сестри у нас 52 години.Тези данни представи здравният министър Ананиев като , общинските болници и заведенията, в които държавата участва с 50% и повече. Анализът е изготвен от РЗИ. Днес той е провел разговори във връзка с поредните протести на . Такъв протест е обявен и за утре.Извън основното искане за заплати въпросът за човешките ресурси в здравеопазването също заслужава внимание, отбеляза министърът. това означава, че само ще задълбочим проблемите при формиране на работните заплати\", заяви министър Кирил Ананиев на брифинга след срещата. Той предлага съвместно с протестиращите медицински сестри да създадат методика за формиране и разпределение на средствата за персонал, което да служи като база, на която директорите на болниците да разпределят справедливо ресурса.Системата трябва да стимулира работещите в лечебните заведения и справедливо да стига до тези, които допринасят за приходите, които получават болниците, според Ананиев.След формирането на болниците като търговски дружества държавата се е отдръпнала и е променила политиките си, изтъкна министърът. Здравеопазването обаче е част от националната сигурност, изтъкна Ананиев.До петък сестрите трябва да излъчат представители за работната група заедно с представители на работодателите, на БЛС. Във вторник следващата седмица предстои отново среща за обсъждане на съдържанието на новия план.Ананиев не е обещал конкретна цифра за заплатите, тъй като общите критерии, според него, трябва да покажат каква да бъде стартовата заплата на медицинските специалисти. Той не пожела да се ангажира с определен срок, в който да бъде изготвена методиката за изчисление на възнагражденията.По думите на министъра са обхванати всички лечебни заведения в страната. В държавните болници средната основна работна заплата към 1 януари на база на ведомостите е 758 лева, като отчетената най-ниска стойност е 598 лева.В общинските болници средната работна заплата възлиза на 668 лева, докато най-ниската е 315 лева, като тук е вероятно да има служители почасово, тъй като не е законно да се получава възнаграждение под минималното за страната.По отделни болници анализът на министерството показва, че няма правила и принципи в болниците при формирането на работните заплати.МЗ се надява да заедно със съгласието на министъра на образованието Красимир Вълчев да бъде увеличен приемът на сестрите със 150 души, като тази тенденция да се запази в годините. Ананиев припомни решението на Министерски съвет за отпускане на 30 млн. лева за общинските болници, като по-голямата част от средствата ще отидат за увеличение на заплатите на медицинския персонал. Увеличението все още не е усетено, защото тече процедурата, но до 1 април хората трябва да получат своето увеличение. За различните болници обаче процентът увеличение е различен. Според министъра това все пак е някаква положителна стъпка.", "date": "2019.03.20", "title": "Медсестрите ни - на средна възраст 52 г. и два пъти по-малко в сравнение с ЕС"}
{"url": "https://news.bg/world/tusk-es-shte-dade-na-london-samo-kratko-otlagane-na-brekzit-ako-prokara-sdelkata.html", "text": "Председателят на Европейския съвет Доналд Туск съобщи, че ЕС ще даде на Великобритания само кратко отлагане на Брекзит, ако депутатите прокарат сделката за Брекзит през следващата седмица, пише \"Гардиън\".От думите му става ясно, че британските депутати са изправени пред два избора: прокарват сделката на Мей през следващата седмица или Брекзит без споразумение.На пресконференция Туск потвърди, че днес е получил писмото на премиера Тереза Мей. Той разкри, че е разговарял с британския лидер преди малко.На фона на провежданите консултации Туск заяви, че ще бъде възможно само кратко отлагане на Брекзит.Ако има положително гласуване в Камарата на общините през следващата седмица, отлагането може да бъде финализирано с писмена процедура, каза председателят на Европейския съвет.Той добави, че ако е необходимо, ще свика извънредна среща на върха през следващата седмица.Туск повтори, че сделката за Брекзит няма да бъде предоговаряна. Той не изключи напълно дълго отлагане на Брекзит.По-рано беше разпространен документ, който показва, че ", "date": "2019.03.20", "title": "Туск: ЕС ще даде на Лондон само кратко отлагане на Брекзит, ако прокара сделката"}
{"url": "https://news.bg/politics/antikoruptsionniyat-fond-pita-i-za-drugi-apartamenti-na-polititsi.html", "text": "За съмнителна покупка на недвижими имоти от страна на министъра на правосъдието Цецка Цачева и депутата Вежди Рашидов сигнализират от Антикорупционния фонд.Съмнение будят цените, на които са закупени жилищата според нотариалните актове. Въпреки че в столичния квартал \"Изток\", където се намират имотите, цената на квадратен метър често надхвърля 2 000 евро, Цачева и Рашидов са се сдобили със своите жилища на значително по-ниски цени.През юли 2018 г. министър Цачева закупува от строителната фирма \"Артекс\" апартамент с площ 199 квадратни метра. Като се прибави площта на допълнителните гараж и таванско помещение, общата квадратура на имота става 233 квадратни метра. Цената, която Цачева е платила през юли, когато сградата е била на етап \"груб строеж\", е едва 138 000 евро (т.е. малко над 590 евро за квадратен метър).Седем месеца след сделката апартаментите в тази сграда, която е и една от най-луксозните в района, се продават на четворно по-високи цени от платената от Цачева.По информация на отдел \"Продажби\" на \"Артекс\" жилищата на високите етажи в техните сгради се продават на цени около 2 200 евро на квадратен метър без ДДС.При оглед с брокер на апартамент в същата сграда, на Антикорупционния фонд е била предложена двойно по-скъпа оферта за два пъти по-малко жилище, и то на по-нисък етаж, спрямо платеното от правосъдния министър. Според брокера на високите етажи цените варират между 2 500 и 3 000 евро за квадратен метър.Разликата в пазарната цена и цената, на която Цачева е закупила своя апартамент седем месеца по-рано, е между 1 500 и 2 000 евро на квадратен метър или общо между 300 000 и 400 000 евро.Запитани за цената по сделката от пресцентъра на Министерство на правосъдието са отговорили, че апартаментът е закупен на етап \"груб строеж\", в съсобственост е и ще бъде деклариран по законовия ред и в срок, който все още не е изтекъл.Срещу сумата от 103 500 евро правосъдният министър е собственик на три четвърти от въпросния имот. Тази сума се доближава до декларираната от Цачева като спестявания в последната й имуществена декларация.Самата Цецка Цачева заяви в интервю пред bTV, че става въпрос за имот без Акт 16, т.е. в груб строеж. По тази причина не била вярна посочената от Антикорупционния фонд цена и твърдението, че става въпрос за четири пъти по-ниска цена било спекулация.Цачева разказа, че с фирмата имала подписан предварителен договор от 2017 г., като сумите били превеждани изцяло по банков път със съответно начислените данъци. От фирмата изчакаха да продам личния си апартамент в Плевен, тъй като нямах възможност да платя цялата сума към момента на издаване на нотариалния акт, поясни правосъдният министър.Тя увери, че в годишната данъчна декларация от Антикорупционния фонд ще могат подробно да видят какви са задълженията й към фирмата.Цачева подчерта, че няма нищо против да бъде извършена проверка по случая. Тя обаче отказа да посочи точната цена на закупеното жилище.На въпрос как се е свързала именно с \"Артекс\" - фирмата, от която и Цветан Цветанов е закупил имотите си, Цачева отрече да е знаела, че зам.-председателят на ГЕРБ е имал жилище там.Нямам допирни точки с тази фирма, отношенията ни са чисто търговски между дружество и клиент, подчерта тя.Относно случая с депутата Вежди Рашидов имотният регистър показва, че и в тази сделка цената се различава сериозно от пазарната, информират от Антикорупционния фонд. Фирмата на Рашидов \"Рашидов Пропъртис\" ООД е купила апартамент и два гаража с обща площ 155 квадратни метра за цена от 90 000 евро или 580 евро на квадратен метър.Запитан как е успял да постигне такава ниска цена, депутатът отговорил на Антикорупционния фонд, че цената е била договорена по този начин предвид незавършения етап на строежа на въпросния апартамент, както и закупуването на жилища и в други сгради на \"Артекс\".В своя отговор Рашидов посочва, че нито той, нито фирмата му разполагат с информация за търговската политика на \"Артекс Инженеринг\" АД, предоставяните цени и отделните търговски отстъпки.Припомняме, това е поредната проверка на сключена от политик сделка за жилище.Вчера зам.-председателят на ГЕРБ Цветан Цветанов заяви, че е , тъй като заменил два апартамента, в които живял до лятото на 2018 г., и за нов доплатил със 100 000 лева от кредит и спестявания. Той обаче увери, че всичко е законно.По-късно обаче стана ясно, че двата апартамента, които той заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.По тази причина от прокуратурата съобщиха, че ", "date": "2019.03.20", "title": "Антикорупционният фонд пита и за други апартаменти на политици"}
{"url": "https://news.bg/world/bosnenskite-sarbi-zapodozryaha-zapada-zad-dozhivotnata-prisada-na-karadzhich.html", "text": "Председателят на правителството на Република Сръбска Радован Вишкович разкритикува трибунала за военни престъпления към ООН, който по-рано днес осъди , информира АП.Вишкович описа трибунала в Хага като политически съд. Пред обществена телевизия премиерът отбеляза, че \"никой не е държан под отговорност за престъпления срещу сърбите\".Много сърби разглеждат трибунала като антисръбски.Сръбската демократическа партия, която е основана и водена от Караджич по време на войната, коментира, че единствената цел на трибунала е \"очерняне на сръбския народ\".Партията добави, че днешната присъда е \"безпочвена и скандално несправедлива\".Адвокат на Радован Караджич заяви, че решението на съда е \"позорно\".Горан Петрониевич каза пред босненската телевизия N1, че \"това е чисто политическо решение, което не се основава на закона\". По думите му \"това решение няма да помогне за помирение в Босна\" между босненските мюсюлмани и сърби. Адвокатът подозира, че решението на съдиите в Хага е в резултат на натиск на Запада срещу минидържавата на босненските сърби, наречена Република Сръбска.", "date": "2019.03.20", "title": "Босненските сърби заподозряха Запада зад доживотната присъда на Караджич"}
{"url": "https://news.bg/politics/i-dbg-otivat-na-evroizborite-sami.html", "text": "\"Движение България на гражданите\" се готви за отделно явяване на Европейските избори. Председателят Димитър Делчев уточни, че форматът все още не е ясен. Той обаче е категоричен, че ДБГ няма да е заедно с \"Демократична България\", тъй като част от тях работели за \"капсулиране\".Това избута СДС към ГЕРБ и слага прът в колелата на демократичното обединение, за което винаги сме настоявали, подчерта той.Делчев увери, че ДБГ не са притеснени от отделното явяване, тъй като имат както идеи, така и местни лидери и нови лица, които били длъжни да покажат.Лидерът на партията изрази съжаление за решението на СДС да се яви на европейските избори като част от листата на ГЕРБ.Не разбирам как ръководството на СДС си легна като опозиционери и на сутринта се събути като част от властта, недоумява той. Според него моделът на ГЕРБ, към който се присъедини и СДС, гарантира на държавата вечен застой.Борбата за постове и заплати винаги ще я има, но тя не изисква да даваш обещания на избирателите, в които никога не си вярвал, каза още Делчев. Било достатъчно просто да се направи впечатление на Борисов, според него.Лидерът на ДБГ коментира и че все още очаква отговора на председателя на ЕНП дали приема поканата му да посети България, за да обсъдят изборите.Припомняме, още вчера от \"Демократична България\" заявиха, че ако СДС изберат да се явят заедно с ГЕРБ на предстоящите евроизбори, На провелата се тази сутрин среща в централата на ГЕРБ стана ясно, че действително  Тогава премиерът Борисов обеща, че в общата листа ще има поне двама души от СДС.", "date": "2019.03.20", "title": "И ДБГ отиват на евроизборите сами"}
{"url": "https://news.bg/politics/radev-naznachi-15-chlenove-na-tsik.html", "text": "Държавният глава Румен Радев назначи членове на Централната избирателна комисия (ЦИК).Считано от 21 март 2019 година новите членове на ЦИК от квотата на президента ще са:Александър Андреев Андреев,Бойчо Иванов Арнаудов,Георги Славчев Баханов,Димитър Генчев Димитров,Емил Цветанов Войнов,Ерхан Юксел Чаушев,Ивайло Кирилов Ивков,Йорданка Цвяткова Ганчева,Катя Иванова Иванова,Мария Христова Бойкинова,Мирослав Александров Джеров,Николай Иванов Николов,Силвия Тодорова Стойчева,Таня Анчева Цанева,Цветанка Петкова Георгиева.Припомняме, по-рано днес . За председател на ЦИК присъстващите депутати избраха Стефка Стоева, номинирана от ГЕРБ.Новият ръководител на ЦИК ще има трима зам.-председатели - Таня Йосифова, Силва Дюкенджиева и Кристина Стефанова. Те бяха предложени съответно от ОП, БСП и \"Воля\".Секретар на ЦИК ще бъде кандидатът на ДПС Севинч Солакова.", "date": "2019.03.20", "title": "Радев назначи 15 членове на ЦИК"}
{"url": "https://news.bg/world/90-ot-britantsite-opredelyat-kato-natsionalno-unizhenie-povedenieto-na-london-za-brekzit.html", "text": "Всеки девети от десетима британци смята, че начинът, по който Великобритания се занимава с процеса по Брекзит, е \"национално унищожение\", показва социологическо проучване на \"Скай нюз\".Поведението на Великобритания, докато се движим към напускане на ЕС, ни унижава като държава, отговарят 90% от анкетираните.Само 7% не споделят това мнение, а 3% отговарят, че \"не знаят\".По-рано днес премиерът на Обединеното кралство Тереза Мей . Председателят на Европейския съвет Доналд Туск съобщи, че , ако депутатите прокарат сделката за Брекзит през следващата седмица. По-рано беше разпространен документ, който показва, че Европейската комисия Британското общество е разделено по отношение кой е виновен за настоящата безпътица. Запитани кой е виновен за провала на британското правителство и ЕС да договорят споразумение за Брекзит, одобрено от британските депутати, всеки трети (34%) от анкетираните мисли, че вината е предимно на правителството на Великобритания. 24% обвиняват и двете страни. 7 на сто смятат, че вината не е нито на Лондон, нито на Брюксел, а 2% не са сигурни.В проучването са участвали 1189 души на 20 март 2018 г.", "date": "2019.03.20", "title": "90% от британците определят като национално унижение поведението на Лондон за Брекзит"}
{"url": "https://news.bg/regions/lageri-za-migranti-stroyat-v-elhovo-i-malko-tarnovo.html", "text": "За вероятен строеж на лагери за мигранти в Елхово и Малко Търново съобщават от БНР.От поръчка, обявена от МВР, стана ясно, че ще бъдат изградени две селища - съответно за 1600 и 280 души. Допуска се, че това ще са именно мигрантски лагери, тъй като за проектите ще се разчита на европейско финансиране от фонд \"Убежище, миграция и интеграция\".Повече от 8 милиона ще бъдат вложени в площадки за разполагане на контейнери в Малко Търново, Елхово и Любимец. Бъдещият лагер в Малко Търново ще се намира на ул. \"Княз Борис I\" 54 и заема площ от 7,5 дка. Капацитетът му ще бъде за 280 души. Предвижда се обектите да са с монолитни огради, буферна зона, КПП, вътрешни огради и охранителни системи. Ще се изградят контейнери за раздаване на храна, административни, за временно настаняване, както и санитарно-битови - бани и тоалетни.Селището в Елхово пък ще е на територията на Регионалната дирекция на гранична полиция. То ще е значително по-голямо - за 1632 души, и ще заема около 27 дка площ.Самите градоначалници на Малко Търново и Елхово не знаеха за плановете на МВР. Кметът на Малко Търново Илиян Янчев е в болнични и извън страната и обеща да провери информацията. Кметът на Елхово Петър Киров пък отказа коментар.", "date": "2019.03.20", "title": "Лагери за мигранти строят в Елхово и Малко Търново"}
{"url": "https://news.bg/regions/napraviha-parva-kopka-na-kragovoto-krastovishte-na-podbalkanskiya-pat-pri-karlovo.html", "text": "Започва изграждането на кръгово кръстовище на Подбалканския път I-6 при входа на Карлово, съобщават от Агенция \"Пътна инфраструктура\". Първата копка на обекта, който е за близо 781 000 лева, беше направена днес.Новото кръстовище е в началото на Карлово, в посока Сопот. То ще замени досегашното триклонно кръстовище с обходния път на града. Предвижда се да бъдат изградени и подходи към локални платна, за да се изведе транзитното движение от центъра на Карлово. Целта е да се повиши безопасността на движение и да се намалят предпоставките за пътни инциденти. Новото кръстовище ще бъде и с енергоефективно LED осветление.Строително-монтажните работи ще бъдат изпълнени от \"ПСТ Груп\" ЕАД. Стойността на договора е 780 626,98 лв. без ДДС. Строителният надзор ще осъществява \"План инвест Пловдив\" ЕООД, а техният договор е за 8 820 лв. без ДДС. Срокът за изпълнение е 60 календарни дни.По време на първия етап от проекта ще бъде изградена южната част на кръговото кръстовище. При извършването на строителните работи ще бъде въведена временна организация с двупосочно движение, а скоростта ще е ограничена до 40 км/ч. Очаква се строителните работи да приключат преди началото на активния туристически сезон, тъй като Подбалканският път I-6 е алтернативен маршрут на АМ \"Тракия\".", "date": "2019.03.20", "title": "Направиха първа копка на кръговото кръстовище на Подбалканския път при Карлово"}
{"url": "https://news.bg/politics/ot-20-godini-iztochvali-predproletno-shablenskoto-i-durankulashkoto-ezero.html", "text": "Шабленското и Дуранкулашкото езеро се източвали по подобен начин от 20 години.\"От 20 години всяка година правим това пускане поради високите нива но водите, които наводняват сградите. Изпускането беше на 15 февруари.\" Това обясни управителят на правителствената резиденция в Шабла Кралю Кралев, цитиран от прессъобщение на Министерството на околната среда и водите.Съобщението е във връзка с проведената по-рано днес , за които имаше , че са източени, което нарушава екоравновесието и заплашва популациите на птици и риби. Проверката беше направена по разпореждане на премиера Борисов на днешното редовно заседание на Министерски съвет.\"Дойдох лично да проверя сигналите за ситуацията на Шабленското езеро. Ние сме на мястото, което е отворено за източване на част от водата. На практика това се прави от години и не противоречи на плана за управление на защитената местност - при определени ситуации е допустимо да се намали нивото на водата. При приемането на промяната в плана през 2016 г. е направена консултация с Института по рибни ресурси, според който такъв тип дейности трябва приключи преди 1 април\", обясни от своя страна Димов.Министърът допълни, че езерото трябва да се източва в този срок, защото по този начин езерото може да се възстанови за размножителния период на рибите и птиците.Затова и разрешенията, които се издават от РИОСВ при аварийни ситуации, изисквали дейностите да приключат до 15 март. В случая те приключили преди края на февруари, обясни още Димов.По думите му отварянето на езерото е станало в участъка с най-тясна ивица между морето и езерото с цел опазване на дюните и природните местообитания.Във връзка с информацията за пожара в защитената местност Димов заяви, че РИОСВ - Варна е била информирана след като пожарът е бил потушен - на 4 март. На място от експертите на екоинспекцията е установено, че около 5 дка от защитената територия са опожарени, другите са извън нея. Не са установени бедстващи животни. За нередността е подаден сигнал до прокуратурата.Иначе за Шабленското и Дуранкулашкото езеро се отпускали близо 5 милиона лева по Оперативна програма \"Околна среда\" (ОПОС). РИОСВ - Варна ще бъде бенефициент на финансирането. Димов уточни, че по приоритетна ос \"Биоразнообразие\" на ОПОС е предвиден финансов ресурс от 22 млн. лв. за природозащитни дейности във влажни зони.", "date": "2019.03.20", "title": "От 20 години източвали предпролетно Шабленското и Дуранкулашкото езеро"}
{"url": "https://news.bg/int-politics/enp-otne-chlenskite-prava-na-fides.html", "text": "Европейската народна партия (ЕНП) суспендира унгарската партия ФИДЕС на премиера Виктор Орбан.Отнемането на членските права на унгарската партия е за неограничен срок, до второ решение на европейската партия.Решението съобщи председателят на ЕНП Жозеф Дол в пост в социалната мрежа Twitter.Решението за блокирането на ФИДЕС е било прието със 190 гласа \"за\" и 3 \"против\".Спрямо решението представители на партията няма да имат правото да присъстват на нито една партийна среща на ЕНП. Освен това партията няма да има право на глас, както и да предлага кандидати за различни длъжности.Припомняме, по-рано днес от партията на Орбан предупредиха, че ако бъде взето решение за временното ѝ отстраняване от ЕНП, то .ФИДЕС не може да приеме никакво решение за замразяване на нейното членство в ЕНП, заяви началникът на канцеларията на унгарския премиер Орбан Гергели Гюляс.\"Става въпрос за достойнството на ФИДЕС и достойнството на страната\", подчерта още Гюляс.В момента ФИДЕС държи 12 места в Европейския парламент.", "date": "2019.03.20", "title": "ЕНП отне членските права на ФИДЕС"}
{"url": "https://news.bg/politics/zatvor-za-obida-na-darzhavniya-glava-turtsiya-dnes.html", "text": "Опозицията е изправена пред тежко изпитание: Кемал Кълъчдароглу е лидер на Републиканската народна партия (РНП) - най-голямата опозиционна сила в страната. Правителството в Анкара усилено действа, за да свали депутатския имунитет на Калъчдароглу.Двамата бивши съпредседатели на прокюрдската Народна демократична партия (НДП) Селяхатин Демирташ и Фиген Юксекдаг вече се простиха с имунитета си и от над две години са в затвора. В предизборната кампания преди местните избори на 31 март президентът Реджеп Тайип Ердоган засипа сегашното ръководство на партията с критики, наричайки лидерите ѝ \"терористи\".Такава е ситуацията в навечерието на първите избори в Турция, след като тя стана президентска република. Президентът Ердоган, който е и председател на управляващата Партия на справедливостта и развитието (ПСР), действа безцеремонно срещу опозицията. Тя обаче няма как да му противодейства.\"Обида на държавния глава\"Юристът и депутат от РНП Махмут Танал казва по този повод, че като Ердоган винаги може да се позове на текста за обида на президента: \"Когато той остро напада г-н Кълъчдароглу или госпожа Акшенер, които също като него са лидери на партии, явно това не му прави впечатление, но ако те решат да го критикуват, тогава веднага става дума за \"обида на президента\". В случая изобщо не може да се говори за някакво равноправие\", посочва Танал. При предишните президенти на Турция много рядко са били повдигани обвинения за \"обида на държавния глава\". При Ердоган обаче броят им нарасна лавинообразно. Много по-трудно, ако не и невъзможно, е обратното действие - по съдебен път някой да си търси правата срещу президента или правителството.За започването на разследване срещу член на правителството е необходимо парламентът да приеме съответното решение с обикновено мнозинство. Там обаче президентът Ердоган, подкрепян от ултранационалистическата Партия на националното действие (ПНД), разполага с абсолютно мнозинство. Така че всякакви сигнали или жалби срещу хора от управлението или пътуват в нечии чекмеджета, или не биват разследвани докрай. По този повод депутатът от опозиционната РНП Сезгин Танръкулу, често заклеймяван от представители на управляващата партия като \"симпатизант на тероризма\", казва, че правосъдието е станало част от изпълнителната власт, и че опозиционните депутати вече нямат никаква възможност да изразяват свободно мнението си. Нито пък опозицията може да разчита за това на медиите.По думите на Танръкулу, турското правителство контролира вече над 95 процента от турските медии. В същото време то засилва и натиска си срещу чужди журналисти, на които отказва акредитации. Ердоган е взел на мушка най-вече прокюрдската Народна демократична партия, която той често обвинява в тероризъм. Дотук са се проваляли всички опити да бъде отслабена НДП с помощта на клеветнически кампании в медиите. По този повод говорителката Айше Башаран казва, че се е превърнало в практика управляващите да заклеймяват партията като престъпна организация, да я изолират и осъждат на бездействие.Правосъдието като политическа бухалкаСъдебният процес срещу Селяхатин Демирташ и Фиген Юксекдаг за \"членство в терористична група\" продължава. Междувременно беше свален депутатският имунитет и на редица други депутати от прокюрдската партия, така че и срещу тях скоро могат да бъдат повдигнати обвинения. Но и много други депутати от опозицията, които не са със свален имунитет, също са подложени на засилен натиск, тъй като те също са разследвани. Махмут Танал от РНД казва по този повод, че правосъдието е превърнато в \"политическа бухалка\" срещу опозицията: \"Ако остана без имунитет, незабавно ще се озова в затвора, това е сигурно. Дамоклевият меч е надвиснал над нас - искат да ни затворят устата. Но ние на всяка цена ще продължим да изразяваме мнението си\", уверява Танал.Неговият съпартиец Сезгин Танръкулу е убеден, че след изборите поляризиращата реторика на правителството ще се засили. \"Те не искат да се води дебат по важните за страната теми - икономиката, вътрешният мир, имиграцията\", казва той. Опозиционният депутат се ангажира и с една прогноза: след изборите на 31 март Ердоган ще се опита окончателно да запуши устата на опозицията, като продължи да я изолира.", "date": "2019.03.20", "title": "Затвор за \"обида на държавния глава\" – Турция днес"}
{"url": "https://news.bg/world/es-iska-otlagane-na-brekzit-do-23-may-ili-do-kraya-na-2019-g.html", "text": "Европейският съюз настоява отлагането на Брекзит да приключи до 23 май, съобщава \"Ройтерс\", позовавайки се на документ.По-рано днес премиерът на Великобритания Тереза Мей  в писмо до председателя на Европейския съвет Доналд Туск.Европейската комисия е против запазване на членството на Великобритания в ЕС до 30 юни, както предложи Мей, пише в документа на ЕС, видян от осведомителната агенция.На днешното си заседание Комисията направи преглед на процеса по Брекзит. Официални представители са написали, че евролидерите, които ще се срещнат с Мей в четвъртък, са изправени пред \"двоен\" избор: кратко отлагане на процеса от 29 март до 23 май или дълго отлагане най-малко до края на тази година, като Великобритания е задължена да участва на евроизборите на 23 май.\"Всяко предложение на Великобритания за отлагане трябва да продължи до 23 май 2019 г. или трябва да бъде значително по-дълго, и ще изисква участие на европейските избори. Това е единственият начин да се защити функционирането на институциите на ЕС и способността им да вземат решения\", пише в документа.Страните членки, които трябва да получат допълнителни места в Европейския парламент след Брекзит, трябва да знаят от средата до края на април дали Великобритания ще е в ЕС на евровота.В документа също се отбелязва, че при всяко отлагане на Брекзит Обединеното кралство трябва в \"духа на лоялно сътрудничество\", ангажимент за \"конструктивно въздържане\" по ключови въпроси, такива като дългогодишната бюджетна рамка на ЕС и запълване на топ местата в ЕС след евровота.", "date": "2019.03.20", "title": "ЕС иска отлагане на Брекзит до 23 май или до края на 2019 г.?"}
{"url": "https://news.bg/int-politics/tramp-mladshi-se-nahvarli-na-velikobritaniya-zaradi-lipsata-na-napredak-po-brekzit.html", "text": "Доналд Тръмп младши се нахвърли на Обединеното кралство заради липсата на напредък по Брекзит, което предполага, че страната е станала жертва на Deep State сили, които работят, за да \"подкопаят волята на народа\", съобщава \"Бизнес инсайдър\".(б.р. Deep State - \"дълбока държава\" се препокрива с понятията \"правителство в сянка\", \"държава в държавата\", \"империя в империята\", \"тайно правителство\", \"дълбока власт\" ... което означава, че в дадена държава действа политическо ръководство, което е различно от официално избраното).\"Дейли телеграф\" цитира Тръмп младши: \"Тереза ​​Мей трябваше да вземе съвета на баща ми за Брекзит\".Британският премиер се бори да сключи споразумението си с ЕС през британския парламент и се опитва да отложи напускането на страната с около три месеца. Първоначално Великобритания трябваше да напусне ЕС на 29 март 2019 г.Американският президент заяви миналата седмица, че е \"изненадан колко зле\" са преговорите за Брекзит, и каза, че това е така, защото Мей пренебрегва неговите \"идеи за това как да преговаря\".Тръмп не уточни какви съвети е дал, но в интервю за \"Телеграф\" миналата година бившият му стратег Стив Банън обясни, че Тръмп е казал на Мей да бъде \"брутална\" и \"твърда\" с ЕС.Тръмп младши повтаря забележките на баща си, добавяйки, че \"времето е почти изчерпано и почти всичко е загубено - точно както се надяваха европейските елити\". Той не уточнява, кои са тези \"европейски елити\".\"Изглежда, че демокрацията в Обединеното кралство е почти мъртва\", добави той, позовавайки се на твърдението си, че британското правителство не успява да уважи гласуването от 2016 г. и да напусне ЕС.Тръмп младши също свързва преговорите за Брекзит с критиките към баща му в САЩ. Той обяснява за \"Телеграф\":\"Тук, в Съединените щати, сме виждали подобни усилия за премахване на законните изборни резултати. Когато баща ми победи статуквото във Вашингтон с исторически избори през 2016 г., само няколко месеца след гласуването за Брекзит, погрешно предположихме, че ще има мирно и уважително предаване на властта от демократите към републиканците, точно както винаги е имало в тази страна.Вместо това, демократите и служители на Deep State в нашата правосъдна система са сключили тайни споразумения, за да подкопаят волята на американския народ.\"Не е ясно кои са \"агентите на Deep State\", за които говори Тръмп младши.Според съобщенията някои от най-добрите съветници на Тръмп са обсъждали използването на 25-та поправка от Конституцията на САЩ, за да го отстранят от длъжност.Това проправя пътя за отстраняване на президента от длъжност, ако той не е в състояние да \"изпълни правомощията и задълженията на неговата служба\". В такъв случай вицепрезидентът става президент.Тръмп е разследван от май 2017 г. от специалният прокурор Робърт  на Тръмп с Русия.\"В известен смисъл може да се каже, че вотът за Брекзит и за баща ми са едно и също\", обяснява Тръмп младши.\"Хората и в Обединеното кралство, и в САЩ гласуваха за изкореняване на статуквото в името на индивидуалната свобода и независимост, само за да видят същото това статукво, което заглушава гласовете им и опитва да преобърне мандата им\", допълва той.", "date": "2019.03.20", "title": "Тръмп младши се нахвърли на Великобритания заради липсата на напредък по Брекзит"}
{"url": "https://news.bg/politics/hasan-ademov-uspokoyava-pensionerite.html", "text": "Председателят на социалната комисия в парламента Хасан Адемов успокои пенсионерите, че намаляването на индивидуалния коефициент при пенсиониране не означава намаляване на пенсията.Коментарът си той направи за спора дали ще бъдат ощетени бъдещите пенсионери с новата формула за изчисляване на пенсиите. Всички случаи са индивидуални, изтъкна той.Адемов успокои, че НОИ е направил симулация, за да види как ще действа формулата. Той припомни, че до 1997 година няма регистър на осигурените лица. Регистърът до 1999 пък бил непълен. В онези години е нямало и максимален осигурителен доход.Идеята на новата формула е да се намери справедливост. Дискусията ще продължи, каза още депутатът от ДПС.Освен това новата формула спестява на пенсионерите търсенето на осигурителни документи. Според Хасан Адемов предложението на НОИ да се изчислява пенсията по новата и по старата формула, гарантирало справедлива пенсия без ощетяване на пенсионерите.", "date": "2019.03.20", "title": "Хасан Адемов успокоява пенсионерите"}
{"url": "https://news.bg/regions/pomorie-se-sdobi-s-konteyneri-za-tekstil.html", "text": "Специални контейнери за събиране на ненужни дрехи и обувки бяха разположени на три места в Поморие - на паркинга срещу общинската администрация, до сградата на Районното полицейско управление и на автогарата в кв. \"Свети Георги\". Целта на инициативата е да повиши обществената информираност за устойчивото третиране на отпадъци и да превърне непотребната за един дреха в помощ за друг.Проектът с фокус върху повторната употреба се осъществява със съдействието на фирма TexCycle. Той съществува от години в повечето европейски държави. Контейнерите са обозначени с надпис \"ДРЕХИ И ОБУВКИ\". Те разполагат с инструкции за използване и номер за връзка при необходимост от допълнителна информация. Желателно е дрехите да бъдат изпрани и прибрани в торба.Част от материалите ще се използват за почистване в индустрията, а друга част ще се предаде за рециклиране или оползотворяване в специализирани инсталации. Освен за преработка TexCycle има готовност да предоставя безвъзмездно дрехи на нуждаещи се хора.Инициативата предотвратява нерегламентираното изхвърляне или изгаряне на тонове текстилни отпадъци. Събирането, транспортирането и последващото оползотворяване ще се извършват за сметка на компанията.", "date": "2019.03.20", "title": "Поморие се сдоби с контейнери за текстил"}
{"url": "https://news.bg/politics/ep-nastoyava-da-glasuva-paketa-mobilnost-ugrizhen-e-zhelyazkov.html", "text": "Европейският парламент е изключително чувствителен по темата за пакета \"Мобилност 1\" и държи в рамките на настоящия си мандат да бъде гласувано нещо по пакета. Това обяви транспортният министър Росен Желязков по време на участието в ресорната парламентарна комисия.\"Не се знае какво ще се гласува, защото има негласувани досиета от Комисията по транспорт\", заяви министър Желязков.По думите му ще се подадат множество искания за изменения и много предложения, ако бъде внесен в дневния ред пакетът \"Мобилност\".Желязков изтъкна, че разглеждането на законодателната инициатива на пакета в рамките на мандата на настоящия европейски парламент е предпоставено от диалози, които трябва да се проведат от председателя на Европейската парламент.\"Имаме сериозни разминавания между вижданията за последиците от прилагането на пакета в страните членки, които са в периферията на Европейския съюз, и тези, които са в Централна Европа\", подчерта транспортният министър.Според него темата за пакета \"Мобилност\" е важен въпрос, който концентрира вниманието на транспортния сектор не само в България, но и в другите държави-членки на ЕС.", "date": "2019.03.20", "title": "ЕП настоява да гласува пакета \"Мобилност\", угрижен е Желязков"}
{"url": "https://news.bg/int-politics/partiyata-na-orban-zaplashi-da-napusne-enp-ako-chlenstvoto-i-bade-zamrazeno.html", "text": "Управляващата партия в Унгария ФИДЕС незабавно ще напусне дясноцентристката Европейска народна партия (ЕНП), ако бъде взето решение за временното ѝ отстраняване. Това обяви началникът на канцеларията на унгарския премиер Виктор Орбан, цитиран от държавната информационна агенция MTI.ФИДЕС не може да приеме никакво решение за замразяване на нейното членство в ЕНП, настоя Гергели Гюляс. \"Става въпрос за достойнството на ФИДЕС и страната\", подчерта Гюляс.Орбан, който многократно се сблъска с Европейския съюз във връзка с неговите кампании против мигрантите и съдебните реформи, трябва да присъства на заседание на ЕНП по-късно днес, на което ще бъде решена съдбата на ФИДЕС.Коментирайки положението с ФИДЕС по-рано днес, лидерът на германския Християндемократически съюз (ХДС) Анегрет Крамп-Каренбауер заяви, че \"замразяване\" на членството на партията би било вариант.ФИДЕС преди беше много близо до изключване от ЕНП, след като унгарското правителство предприе кампания против мигрантите и против политиките на Брюксел спрямо тях.Председателят на Европейската комисия Жан-Клод Юнкер коментира по-рано, че е посъветвал ЕНП да изрита ФИДЕС, обвинявайки унгарските политици в разпространяването на \"лъжи\", след като през февруари Будапеща започна кампания срещу политиките на ЕС - само три месеца преди изборите за Европейски парламент.През миналата година Унгария прие закон, придобил известност като \"Спри Сорос\", който криминализира даването на неразрешена помощ на нелегални имигранти, като също така налага забрана на дейностите на правозащитни организации, които подкрепят имиграцията.", "date": "2019.03.20", "title": "Партията на Орбан заплаши да напусне ЕНП, ако членството ѝ бъде замразено"}
{"url": "https://news.bg/politics/investitsii-v-bdzh-podobryavat-usloviyata-na-trud-i-podvizhniya-sastav.html", "text": "Планират се над 65 милиона лева да бъдат инвестирани в подобрение и ремонти на подвижния състав на БДЖ. Това заяви изпълнителният директор на \"Холдинг БДЖ\" инж. Никола Василев по време на участието си в транспортната комисия.На вниманието на парламентарната комисията инж. Василев представи пътна карта, която ще я има на всички жп гари. Тя ще има за цел да показва с кой влак докъде може да се стигне.Освен това са стартирани проекти за работещите в БДЖ за подобряване условията на труд на локомотивните машинисти, подобряване на уловилата на труд на работниците по депата и бонусна система за заплащането на работниците.Настоящето ръководство на БДЖ искат да изравнят условията на труд и на двете холдингови дружества - БДЖ \"Пътнически превози\" и БДЖ \"Товарни превози\".Предприети са и няколко проекта за информационно обслужване, обновяване на системата за резервация и обучение на персонала.Консолидираният бюджет на \"Холдинг БДЖ\" за 2019 г. предвижда увеличението на приходите до 366 млн. лв. и увеличение на разходите с 12 млн. лв. Данните представи председателят на управителния съвет на \"Ходинг БДЖ\" Григори Григоров по време на участието в транспорта комисия.БДЖ \"Пътнически превози\" запазва приходите на същото ниво, но увеличава пътниците си с 500 000 души. Оперативната печалба на БДЖ \"Пътнически превози\" се запазва в рамките на на 20 млн. лв., субсидията остава неизменна - 175 млн. лв. Капиталовият трансфер насочен за ремонт на подвижния състав е в рамките на 39 млн. лв.БДЖ \"Товарни превози\" планира приходи в размер на 130 милиона лева, което е с 15% повече от миналата година. Те имат 100 милиона дългове към НКЖИ, но тази година те ще намалеят с 10 милиона лева за сметка на собствените приходи на компанията и продажба на нетекущи активи.За 2020 г. са предвидени 100 млн. лв. за нов подвижен състав. Това ще бъде първата обществена поръчка до края на 2019 г. с планиран срок на доставка на първите елементи на новия подвижен състав до 2021 година, каза още Григоров.40-50% от приходите се носят от дългите линии от София-Варна и София-Бургас. Фокусът върху новия подвижен състав ще бъде именно върху тези участъци, отчете шефът на БДЖ.Трябва да се подготвя такъв подвижен състав, който да отговаря на нуждите на нощните влакове, на нуждите на влаковете в пиковите моменти на годината, както и в нормалните работни дни, посочи Григоров.За останалите направления по средните линии съставите ще бъдат напълно достатъчни да удовлетворят необходимостта на пътниците. За последните линии или така наречените крайградски линии, те са осигурени от мотрисите Siemens, техния технологичен ресурс е минимум още 15 години и няма да се нуждае от нов подвижен състав, обясни Григоров.Той коментира и задълженията към НКЖИ и посочи, че основните задължения на БДЖ \"Товарни превози\" в размер на 100 милиона лева и са основно към инфраструктурната компания.За тях има разписана тригодишна програма за погасяване, която не се е изпълнявала през миналата година и задълженията са нараснали с няколко милиона лева. През настоящата година обаче личен ангажимент има Съветът на директорите, който да следи за нейното изпълнение.", "date": "2019.03.20", "title": "Инвестиции в БДЖ - подобряват условията на труд и подвижния състав"}
{"url": "https://news.bg/world/lavrov-dvustrannoto-yadreno-razorazhavane-mezhdu-sasht-i-rusiya-se-izcherpa.html", "text": "Процесът по редуциране на ядрените оръжия на двустранна база Русия-САЩ се изчерпа и трябва да бъде многостранен, обяви външният министър на Русия на Конференцията по разоръжаване в Женева, информира ТАСС.\"Както показа кризата около Договора за ликвидиране на ракетите със среден обхват, прогресът по ядрено разоръжаване на двустранна база Русия-САЩ се изчерпа. Времето назря да се помисли сериозно как да се направи многостранен процесът за контрол над ядрените оръжия и приемлив за всички участващи страни\", каза Сергей Лавров.Лавров вижда базата на многостранен процес на принципа на интегрална и неделима сигурност.\"Не прави смисъл ядреното разоръжаване да се разглежда отделно от цялата комбинация от фактори, които имат негативен ефект върху стратегическата стабилност\", отбеляза дипломатът и добави, че всички предложения на Русия за контрол на оръжията са в сила.\"В същото време, вместо конструктивен отговор, ние чуваме само спекулации за възобновяване на ядрените изпитания, разполагане на нападателни системи в космоса и дори вероятност от започване на ограничена ядрена война\", добави той.Лавров подчерта, че подобна вероятност е напълно недопустима за Русия и повечето държави.\"Може да се превърне в реалност, ако заедно не успеем да намерим добра алтернатива на дестабилизирането на международната ситуация, на допълнителното засилване на противоречията сред държавите и разстройването на съществуващата система от многостранни споразумения за контрол над въоръжението\", заключи руският дипломат.След като Вашингтон обяви по-рано тази година, че , Русия заяви, че президентът Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2019.03.20", "title": "Лавров: Двустранното ядрено разоръжаване между САЩ и Русия се изчерпа"}
{"url": "https://news.bg/crime/britanetsat-s-53-samolichnosti-se-saglasi-da-go-ekstradirat.html", "text": "На днешното заседание в Окръжния съд в Бургас Оуен У., станал по-известен у нас като британецът с 53 самоличности, се съгласи да бъде предаден на съдебните власти на Великобритания.Съдът даде тридневен срок, в който по Закона за екстрадицията и Европейската заповед за арест, подсъдимият има право да оттегли съгласието си да бъде екстрадиран.Оуен У. се издирва в страната си заради заговор за извършване на грабеж. Според британския криминален закон подобно престъпление се наказва с доживотен затвор.В Европейската заповед за арест е посочено, че престъплението е извършено между 4 и 27 септември 2015 г. в търговски автосервиз в Лийдс. Собственикът на търговския обект е бил наранен с мачете, а по време на грабежа е използван и зареден револвер. Самият грабеж е извършен от други 4 лица, а според британските власти Оуен У. го е планирал и е осигурил превозно средство. Откраднати са автомобилни части на стойност 140 000 британски паунда.Припомняме,  Няколко дни по-късно той беше ", "date": "2019.03.20", "title": "Британецът с 53 самоличности се съгласи да го екстрадират"}
{"url": "https://news.bg/crime/chsi-prodava-na-targ-kashtata-na-banevi.html", "text": "Частен съдебен изпълнител обяви къщата на Николай Банев и съпругата му Евгения в Бояна за публична продан. Началната цена на търга е 5 788 107 лв. Имотът е 11 486 кв.м., а застроената площ е 685 кв. м., става ясно от обявата. Разгърната застроена площ на сградата 2,868.92 кв. м.Преди имотът да бъде обявен за продан, вещо лице е направило оценка.Припомняме, в края на януари частни съдебни изпълнители влязоха с полиция в имението на Николай и Евгения Баневи, за да опишат къщата им. повод за действията им тогава стана изпълнителен лист, издаден през 2018 г. от Софийския градски съд, за вземане от 102 000 лв.Фирма \"М. ПЛОД.Б\" ЕООД водела дело срещу \"Партнърс комерс\" на Баневи в арбитражния съд за заем от 15 000 лв. Заради неустойка и лихви дългът надхвърлил 100 000 лв.В имението на Баневи има басейн и хеликоптерна площадка.В обявлението на съдебният изпълнител е посочено, че обща разгърната квадратура на сградата /без покривните тераси/ е 3,148.19 кв. м., а с с покривните тераси е 3,353.54 кв. м. То е в Бояна, близо до Киноцентъра.Припомняме, на 6 декември 2018 година а на разследващия екип от Специализираната прокуратура.Тогава им бяха повдигнати общо  от общ характер. Според прокуратурата от 2005 г. до  Баневи са източили четири предприятия, укрили са десетки милиони данъци и са изпрали над 1 млрд. лева.В къщата на Баневи в столичния квартал \"Бояна\" в края на януари влязоха и частни съдебни изпълнители, за да направят ", "date": "2019.03.20", "title": "ЧСИ продава на търг къщата на Баневи"}
{"url": "https://news.bg/world/radovan-karadzhich-osaden-na-dozhivoten-zatvor.html", "text": "Апелативната камара на Международния остатъчен механизъм в Хага осъди бившия военен лидер на босненските сърби Радован Караджич на доживотен затвор за геноцид и военни престъпления, съобщават световни агенции.Прокуратурата поиска доживотен затвор.Съдът увеличи присъдата на бившия президент на Република Сръбска Радован Караджич за военни престъпления в периода 1992-1995 г. от 40 г. на доживотен затвор. Трибуналът реши, че първоначалната присъда е била твърде лека за извършените жестокости.Това е окончателната присъда, която не подлежи на обжалване.През 2016 г. Караджич беше признат за, но реши да обжалва съдебното решение. Тогава съдът го призна за виновен по 10 от 11 обвинения. Караджич обяви, че присъдата се основава на \"слухове\". През миналата година реши да обжалва присъдата, като заяви пред съдиите, че гоненията срещу мюсюлмани и хървати през 90-те г. на XX век са \"мит\".Петчленният съдебен състав потвърди присъдата от 2016 г. и отхвърли всички освен едно от обжалванията на Караджич като \"само несъгласие\" със заключенията на съда. Според съдиите обжалванията не са валидни правни възражения. Съдиите решиха да увеличат 40-годишната присъда от 2016 г. до доживотен затвор.Един елемент от присъдата през 2016 г., свързан с осъждането на Караджич за участие в незаконно задържане на цивилни, е отхвърлен, но апелативният съд потвърди ролята му в най-големите кланета на хора в Европа от края на Втората световна война. Съдиите потвърдиха обвиненията в геноцид в Сребреница. Според съдиите Караджич е поддържал постоянен контакт със силите си.73-годишният Караджич присъства на съдебното заседание.Днес около 30 оцелели, водени от групата \"Майките на Сребреница\", се събраха пред сградата в Хага, където призоваваха за справедливост и носиха снимки на някои от жертвите.\"Мисля, че тази присъда е историческа за правосъдието\", каза Мунира Субашич, председател на групата.Съдебният процес беше излъчван на живо, но с 30 минути закъснение, което е въведено след самоубийството на Процесът срещу Караджич започна през 2009 година, след като беше заловен в Белград. Той е обвиняван за пряка роля в геноцида на хиляди хора по време на Боснеската война, включително издаване на заповед за избиването на около 8 хиляди мъже и момчета в Сребреница през 1995 година. Това се смята за най-ужасното зверство в Европа след края на Втората световна война. Той е обвиняван също за използването на 284 миротворци от ООН като човешки щитове същата година.Караджич е обвиняван и за 44-месечната обсада на Сараево, в която загинаха повече от 12 хиляди цивилни.По време на войната загиват около 100 000 души, а 2,2 милиона са разселени.След като бившият лидер на босненските сърби , полицията успя да го арестува през 2008 г. в автобус в Белград. Той бе изправен пред съда на Международния наказателен трибунал за бивша Югославия през октомври 2009 г.Караджич, психиатър и поет, е президент на Република Сръбска от 1992 до 1996 г.В края на 2017 г.", "date": "2019.03.20", "title": "Радован Караджич осъден на доживотен затвор"}
{"url": "https://news.bg/int-politics/senatat-pozhali-salvini-nyama-da-mu-vzima-imuniteta.html", "text": "Сенатът пожали Матео Салвини, съобщиха италианските медии. Процесът срещу вътрешния министър на Италия заради случая с кораба \"Дичоти\" ще бъде прекратен.Днес общо 232 депутати от двореца \"Мадама\" подкрепиха предложението на Маурицио Гаспари да не се отнема имунитетът на Салвини.Според Гаспари, блокирайки 177-те имигранти от кораба на пристанището в Катания, Салвини всъщност е действал в защита на националния интерес.Гласуването ще остане отворено до 19.00 часа местно време, когато ще стане ясно окончателното решение. Резултатите обаче вече са очевидни.Против делото срещу Салвини гласуваха от антисистемното Движение \"Пет звезди\", \"Лигата\", \"Форца Италия\" и \"Италиански братя\".Припомняме, преди месец Членовете на Движение \"Пет звезди\" гУправляващата партия в Италия се обяви против отнемане на имунитета на министъра, който беше поискан от прокуратурата, за да се повдигнат обвинения в отвличане във връзка с мигрантската политика на Салвини.През август 2018 г. той задържа  на италианската брегова охрана за няколко дни въпреки опасните условия.", "date": "2019.03.20", "title": "Сенатът пожали Салвини - няма да му взима имунитета"}
{"url": "https://news.bg/crime/kmetat-na-cherven-bryag-e-osvoboden-sled-snemane-na-pokazaniya.html", "text": "Кметът на Червен бряг Данаил Вълов е освободен след снемане на показания в Районното полицейско управление, съобщи БНР.Кметът и още петима общински служители бяха задържани при разследване на злоупотреби по европрограмата \"Топъл обяд\".Заради беше отменен конкурс за директори на детски заведения, но обслужването на граждани е нормално.Кметът на Червен бряг Данаил Вълов е пристигнал в общината, за да участва в комисия. Това потвърди за БНР секретарят Николай Недков.Припомняме, че по-рано днес зам.-главният прокурор Иван Гешев заяви, че утре ще стане ясно на кого, освен кмета на Червен бряг, \"Ситуацията е като в ТЕЛК, НОИ и един куп други държавни структури, пари изтичат отвсякъде. Пари има, но се краде много, казвам го откровено, не визирам конкретния човек, за да не наруша конституционно гарантирани негови права и презумпции\", подчерта Гешев по-рано днес.Секретарят на Община Червен бряг Николай Недков заявява пред общественото радио, че работата в общината тече нормално, но е ограничен достъпът на хора само до третия ѝ етаж.По думите му в общината е имало пропускателен режим, но той не знаел каква е целта. Недков допълни и, че не знае дали кметът е арестуван.", "date": "2019.03.20", "title": "Кметът на Червен бряг е освободен след снемане на показания "}
{"url": "https://news.bg/int-politics/ek-iska-udvoyavane-na-usiliyata-sreshtu-dezinformatsiyata-predi-evroizborite.html", "text": "Европейската Комисията докладва за напредъка по създаването на ефективен Съюз на сигурност. В доклада на Комисията се прави равносметка на постигнатото от началото на тази година и се отбелязва, че има съгласие по голям брой от приоритетните досиета, представени от Комисията — 15 от общо 22 законодателни инициативи в рамките на Съюза на сигурност.Въпреки това по някои от ключовите предложения, като например тези за терористичното съдържание онлайн и Европейската агенция за гранична и брегова охрана, трябва да се предприемат спешни действия, за да могат те да бъдат приети преди изборите за Европейски парламент през май 2019 г.На този финален етап преди изборите е изключително важно и да се удвоят усилията за борба с дезинформацията и за стимулиране на устойчивостта на изборните системи и цифровата устойчивост.В доклада се обобщава напредъкът по основните градивни елементи на Съюза на сигурност, в това число запълването на оставащите информационни празноти, изграждането на цифрова устойчивост и устойчивост на избирателните системи, пресичането на достъпа на терористите до средства за действие и мерките срещу радикализацията.Комисията публикува и новия доклад на Евробарометър относно сигурността на интернет и киберпрестъпността. Проучването показва, че европейците са все по-загрижени във връзка с киберпрестъпността.79% от тях вярват, че рискът да станат жертва на киберпрестъпление, е по-голям, отколкото в миналото.Киберпрестъпността е проблем без граници, състоящ се от престъпни деяния, които се извършват онлайн чрез използване на електронни съобщителни мрежи и информационни системи. Основните видове престъпления включват атаки върху информационни системи, които могат да възпрепятстват или забраняват функциониране, форми на онлайн измама и фалшификация, като кражба на самоличност и разпространение на злонамерен код, и разпространението на незаконно онлайн съдържание, като детска порнография.Киберпрестъпността се очаква да причини загуба от милиарди евро годишно и се увеличава натиска върху способността за отговор на правоприлагащите органи. С нарастващото използване на интернет, разпространението на различни видове интернет устройства и все повече лични данни предаването онлайн, проблемът с киберпрестъпността вероятно ще се увеличи, освен ако властите предприемат съгласувани стъпки за изкореняването му.В отговор на този нарастващ проблем, ЕК разработи координирана политика в тясно сътрудничество с държавите-членки на ЕС и други институции на ЕС. Законодателни действия, които допринасят за борбата с киберпрестъпността, засягат въпроси като нападения срещу информационни системи, онлайн обидни материали и детска порнография, онлайн поверителност и онлайн измами и фалшифициране.Целта на Специалното проучване на Евробарометър е да се разбере осведомеността на гражданите на ЕС, опита им и възприятията за проблемите на кибернетичната сигурност в 28-те страни от Европейския съюз.Анкетираните са запитани колко често използват интернет у дома, на работното място, както и на други места. Тези въпроси са зададени в трите предишни проучвания от май юни 2013 година, октомври 2014 г. и юни 2017 г., В допълнение, в проучването през юни 2017 г. и текущата анкета, на респондентите е зададен въпрос относно използването на интернет на мобилни устройства като лаптопи, смартфони и таблети.Ежедневното използване на интернет нараства постоянно от 2013 г. насам. Делът на респондентите с ежедневният достъп до интернет нараства от 57% през 2013 г. до 70% през 2017 г. и до 73% през 2018 г. на компютър или на смартфон.Делът на респондентите, които никога не са имали достъп до интернет е намалял с 3 процентни пункта до 16% в текущо проучване.На национално равнище резултатите се различават значително, въпреки че във всички държави-членки, мнозинството респонденти използват интернет ежедневно.Както и при предишно проучване, най-ниският процент от анкетираните с достъпът до интернет ежедневно се наблюдава в Румъния, където малко повече от половината - 54% от анкетираните дават този отговор.В другите страни най-малко шест от десет от респондентите са потребители на интернет ежедневно. В Холандия (95%) и Швеция (92%) над девет от десет имат достъп до интернет ежедневно.По-голямата част от европейците изразяват загриженост, че могат да станат жертва на киберпрестъпления 71% изразяват загриженост от това да станат жертва на заразяване на устройства със злонамерен софтуер, 70% за кражба на самоличност, 70% с банкова карта или измами с онлайн банкиране.Малко по-малко са притеснените да се натъкнат на детска порнография - 67%, хакерство в онлайн социални мрежи или имейл акаунти - 67% или онлайн материали които насърчава расова омраза или религиозен екстремизъм - 65%.Около 61% са притеснени, че могат да станат жертва на кибератаки, които ги изключват от онлайн услугите, искания за плащане в замяна на възстановяване на контрола на устройство - 60%, измамни имейли или телефонни обаждания - 60% или онлайн измама с недоставени стоките, фалшиви или некоректно рекламирани - 58%.В повечето случаи е има умерена промяна след проучването през юни 2017 г. Изключения са детската порнография и материали, насърчаващи расова омраза или религиозен екстремизъм. И в двата случая, притеснените да станат жертва на такива киберпрестъпления са се увеличили с 14 процентни пункта.Близо 80% от хората в България и Европа не знаят за съществуването на уебсайт или мейл адрес, на който да уведомят за киберпрестъпление или друго незаконно онлайн действие.", "date": "2019.03.20", "title": "ЕК иска удвояване на усилията срещу дезинформацията преди евроизборите"}
{"url": "https://news.bg/regions/stari-gumi-plamnaha-i-obgaziha-selo-do-simitli.html", "text": "Стари гуми пламнаха и обгазиха село до Симитли, инофрмира БГНЕС.Гумите били в пункт за изкупуване на вторични суровини в село Полето, община Симитли. Пожарът възникнал по-рано днес, около обяд.Сигналът за инцидента е подаден в 12 часа от жители на селото. Към мястото е изпратен екип на пожарната в Благоевград, който е изгасил пожара.Според работниците в пункта за вторични суровини горели сухи треви, като огънят се прехвърлил върху гумите. Местни жители твърдят, че гумите са запалени умишлено.На мястото пристигнали и полицаи.Гъст черен дим обгази селото, намиращо се покрай Е-79, допълват от информационната агенция.Във връзка с тази информация екипът на news.bg се опита да разбере дали вследствие на пожара въздухът в населеното място е бил замърсен и дали представлява опасност за жителите. Искахме да разберем също така дали пушекът може да намали видимостта по главния път Е-79, създавайки опасност за водачите.От пресслужбата на Областната дирекция на МВР в Благоевград не откликнаха.Последва обаждане до Регионалната инспекция по околната среда и водите в областния град. От там ни заявиха, че на \"зеления телефон\" на инспекцията не е подаван сигнал и съответно към мястото на пожара не е изпращан екип, който да измери замърсяването в района. Редно било такива сигнали да се подават или от граждани, или от пожарната служба, откъдето обаче сигнал не е имало.След това се обадихме в Изпълнителната агенция по околната среда и водите, откъдето ни казаха, че такива пожари принципно представляват опасност за населението и е било редно към мястото да бъде изпратен екип, който да замери чистотата на въздуха. От агенцията обаче предприемали такива действия само ако има депозиран сигнал към \"зеления телефон\" на РИОСВ, какъвто вече установихме, че е нямало.Обадихме се и в Районната служба \"Пожарна безопасност и защита на населението\" в Благоевград. От там потвърдиха, че пожар е имало. Служителят, който обаче не се представи, отказа повече информация, а на въпрос защо от службата не са подали сигнал към РИОСВ ни препрати към пресцентъра на МВР.Отново след няколко опита за връзка с пресслужител в ОД на МВР - Благоевград, решихме да позвъним на централата. От там се опитаха да се свържат с колегата си от пресцентъра, но без успех. Дежурният пък отказа да говори за news.bg, защото и той не бил упълномощен. Все пак разбрахме, че въпросният служител от пресцентъра е бил днес на работа и вероятно е някъде из сградата на управлението. Трябвало да продължим да пробваме да се свържем с него.Продължаваме да звъним... Вече 5 часа след пожара измервания на въздуха едва ли са необходими. Остават обаче въпросите. Кой не си е свършил работата и защо регионалната екоинспекция не е била уведомена? Има ли заведено по случая разследване, след като местните жители на селото са категорични, че става въпрос за умишлен палеж? Имало ли е опасност за водачите по пътя, който и без това е доста натоварен? News.bg ще продължи да работи по темата, докато не стигне до отговорите. Дотогава звъним...", "date": "2019.03.20", "title": "Стари гуми пламнаха и обгазиха село до Симитли"}
{"url": "https://news.bg/int-politics/upravlyavashtata-partiya-v-italiya-raztarsena-ot-koruptsionen-skandal.html", "text": "Скандал разтърси управляващата партия в Италия \"Пет звезди\", съобщават италианските медии. Причината е, че една от основните й фигури в местната власт в Рим беше арестувана заради корупция.Срещу председателя на общинския съвет в италианската столица Марчело де Вито беше повдигнато обвинение, че е взимал подкупи от предприемачи. В замяна е издавал разрешения за осъществяване на мащабни строителни проекти.Подкупният член на движение \"Пет звезди\" незабавно бе уволнен от лидера на партията и вицепремиер Луиджи ди Майо. В официалната си страница във Фейсбук ди Майо заяви, че стореното от председателя на общинския съвет в Рим е \"срамно\" и \"морално низко\".Кметът на столицата Вирджиния Раджи също остро осъди действията на де Вито. \"Никаква пощада. Няма място за корупция в Рим. Няма две мнения по този въпрос\", отсече тя в социалната мрежа.", "date": "2019.03.20", "title": "Управляващата партия в Италия разтърсена от корупционен скандал"}
{"url": "https://news.bg/energy/abv-iskat-sreshta-s-kevr-za-tsenata-na-prirodniya-gaz.html", "text": "От АБВ сигнализират КЕВР за първия търг на \"Булгаргаз\" за доставка на природен газ. На пресконференция в централата на партията заместник-председателят на партията Любомира Ганчева заяви, че от АБВ винаги застават зад диверсификацията на пазара на енергетиката, доставка и пренос на природен газ.По думите на Ганчева обявеният на 15 март търг няма как да преследва тези цел и от партия са обезпокоени. От АБВ искат съдействието на КЕВР като лицензионен орган, на която да коментират по какъв начин се гарантирант националните интереси на държавата.От партията искат да знаят дали страната ни има по какво да пренесе газта, защото все още няма изградени интерконектори. Цената, която \"Булгаргаз\" трябва да предложи на КЕВР за доставка на газ, трябва да бъде по-ниска, защото , настояват от партията.От АБВ недоумяват защо \"Булгаргаз\" предлага увечение на цената на газа за следващото тримесечие. Именно поради тази причина от партията настояват да стане ясна цялостната програма на \"Булгаргаз\".\"Без да се разгледат целите планове на \"Булгаргаз\", как виждат те доставката на природен газ от нови източници, как това ще понижи цените за потребителите и по какъв начин ще се случи цялата технология, за нас остават опасенията, че се опитваме да направим едни много хубави мерки: Много хубава работа, ама българска\",коментирата още азбукарите.", "date": "2019.03.20", "title": "АБВ искат среща с КЕВР за цената на природния газ"}
{"url": "https://news.bg/disasters/zemetresenie-ot-5-po-rihter-vav-frantsiya.html", "text": "Земетресение с магнитуд от 5 по Рихтер разлюля Франция.Трусът е регистриран в 10.56 часа местно време или 11.56 българско време.Епицентърът е бил на 8 километра североизточно от град Монтандра и на 59 километра северно от Бордо, посочват данни от сайта на Европейския средиземноморски сеизмологичен център (EMSC).Трусът е бил на дълбочина от 2 километра.Трусът се е усетил силно, но е бил с кратка продължителност, разказват местни.Свидетел, община Ванзак, на 4 километра от епицентъра: \"Отначало звучеше, като че ли част от къщата ми се сриваше. Продължи около 5 секунди. Няма обаче съседи, не знам какво са почувствали наоколо.\"Свидетел, община Сейнт Джордж де Аго, на 23 километра от епицентъра: \"Усети се така, че сякаш вълна се протъркали под къщата - от едната страна, към другата. Продължи само секунда, но цялата къща се потресе. Бях много благодарна, че беше за малко, защото живеем в стара къща, която можеше сега да е просто купчина развалини.\"Свидетелка, община Мейлард, на 158 километра от епицентъра: \"Усетих потрепване вкъщи и някои малко предмети паднаха от местата си. Кучето ми се уплаши. Съпругът ми обаче, който беше на двора, не усети абсолютно нищо. Съседите също.\"", "date": "2019.03.20", "title": "Земетресение от 5 по Рихтер във Франция"}
{"url": "https://news.bg/crime/zaloviha-izdirvan-mazh-za-bludstvo-s-detsa-v-plovdiv.html", "text": "Задържаха издирван 22-годишен мъж за блудство с деца в Пловдив, информира БНР.Мъжът е задържан в понеделник след почти 10 дни издирване.Има данни, че педофилът, дошъл от Северна България, е блудствал с четири деца.В последният случай той насила замъкнал малкото момче в пусто мазе и там се гаврил с него. Детето успяло да избяга и родителите веднага потърсили помощ от полицията.Тежкият инцидент е поет от прокуратурата, а извършителят е в ареста за 72 часа.", "date": "2019.03.20", "title": "Заловиха издирван мъж за блудство с деца в Пловдив"}
{"url": "https://news.bg/politics/tsvetanov-e-izryaden-balgarski-grazhdanin.html", "text": "Цветан Цветанов не знае колко струва апартамента му на квадратен метър.Това коментира лично заместник-председателят на ГЕРБ и предводител на парламентарната група на партията за новото си жилище.Всичко, което съм извършил,  и днес няма да се повтарям, заяви Цветанов.Лицето, което е закупило двата стари апартамента на семейството му, не било служител в ГЕРБ.Няма нищо, което да е незаконно, няма никаква договорка, с когото и да било, категоричен беше бившият вътрешен министър.Цветанов не коментира защо този човек е купил жилищата му. Сделката била по законодателството.По думите му двата апартамента, които той заменил, били с по-добра локация.Разликата е около 40 квадратни метра, които е заплатил. 100 000 лева е доплатил за новия имот, стана ясно от обяснението му.Иначе нямал притеснение от .Припомняме, \"Свободна Европа\" разкри, че Цветанов е закупил жилище в столичния квартал \"Изток\" на преференциална цена.Цветанов разменил 2 апартамента негова собственост за луксозен имот с персонален асансьор с фирма \"Артекс\". Новото жилище на втория човек в ГЕРБ било с 40 квадрата по-голямо от двете стари, за което Цветанов доплатил 100 000 лева, както той заяви.Според \"Свободна Европа\" само няколко часа, след като Цветанов разменил апартаментите си, те били продадени на бившия IT специалист на ГЕРБ и участник в предизборния щаб на партията Симеон Велков и неговата съпруга. За двата апартамента, които са общо 190 квадратни метра, Велков и жена му платили сумата от 470 000 лева. Към апартаментите имало и 2 паркоместа.Равносметката показвала, че Цветанов закупил новото си жилище, което е с 315 квадрата обща площ, за около 600 евро на квадратен метър. В същата сграда цената за квадрат била в размер на 2 600 - 3 000 евро за квадрат.", "date": "2019.03.20", "title": "Цветанов е изряден български гражданин"}
{"url": "https://news.bg/int-politics/vashington-poust-tramp-absolyutno-ne-razbira-nato-shtom-iska-uchastieto-na-braziliya.html", "text": "Тръмп абсолютно не разбира НАТО, щом иска участието на Бразилия. За американските военни съюзници на НАТО добър ден е този, в който президентът Тръмп забравя, че те съществуват, пише Рик Ноак в анализ за \"Вашингтон поуст\".В лоши дни той нарича алианса \"толкова лош, колкото и НАФТА\", размишлява дали съществуването му може да доведе до Трета световна война и повдига въпроси относно бъдещето му. Вторник вероятно ще попадне в категорията на лошите дни за НАТО. Още веднъж Тръмп показа, че или не разбира алианса - или в случай, че го направи, игнорира всичко, което знае за него.По време на пресконференция с бразилския президент Жаир Болсонару, Тръмп каза: \"Аз възнамерявам да посоча Бразилия като основен съюзник извън НАТО, а вероятно - ако започнете да мислите за това - може би съюзник в НАТО. Трябва да говоря с много хора, но може би съюзник в НАТО.\"Това може да е интересно предложение - ако Бразилия се намира някъде между Гърция и Великобритания. НАТО е Организация на северноатлантическия договор и е европейско-северноамерикански съюз, който в много отношения е приспособен към двата региона. За да добави Бразилия, Тръмп не би трябвало просто да \"говори с много хора\", но също така ще трябва да накара всички държави-членки на НАТО да се съгласят да променят член 10 от учредителния договор на Алианса от 1949 г., според който само европейски държави могат да се присъединят, освен Канада и САЩ.За да бъдем честни, други по подобен начин също предложиха да се промени тази част от договора и да се отвори алианса за нови членове, като Австралия, Япония и Нова Зеландия. Преди повече от десетилетие представителят на Съвета за външни работи Джеймс М. Голдгейер пише, че добавянето на нови страни извън Европа може да бъде от полза, \"особено в момент, когато европейците имат проблеми с изпълнението на собствените си ангажименти в областта на отбраната.\"Но за разлика от Тръмп, привържениците на промяната на учредителния договор се аргументираха в полза на по-силен и окуражаващ алианс. Президентът на САЩ често изглежда проявява интерес да постигне обратното.Докато Тръмп често критикува европейските членове на НАТО за това, че не изразходва достатъчно средства за отбрана, предоставянето на членство на Бразилия няма кака да се разглежда като начин за коригиране на баланса, а вместо това като още един опит на Тръмп да наруши съюза. Някои от предишните забележки на Тръмп повдигнаха съмнения относно основните принципи за механизмите на Алианса и всяко предложение на Тръмп ще се разглежда с внимание от страна на членовете.\"За разлика от всеки президент от 1949 г., президентът Тръмп е непоследователен и непредсказуем по отношение на ангажимента си към НАТО, оставяйки съюзници в постоянно съмнение. Така че, предполагайки, че промените, които се изискват от американското ръководство за постигане на консенсус за преразглеждане на договора, изглеждат далеч\", коментира Дъглас Люте, който бе постоянен представител на САЩ в НАТО между 2013 и 2017 г.Дори ако учредителният договор бъде променен в полза на Тръмп, Съединените щати няма да могат сами да добавят страни и ще се нуждаят от одобрението на всички останали членове. Държави като Германия и Франция най-вероятно ще имат възражения срещу приемането на десен президент, който е обвинен в нападение над демократични институции и чиито политики могат да нарушат правилата за присъединяване към НАТО.НАТО отговори на искането за коментар, като препрати всички запитвания към \"власти в САЩ\".След встъпването в длъжност на Тръмп, алиансът се занимава повече с въпроси за финансиране, отколкото със загриженост за състоянието на демокрацията сред нейните членове. През март 2017 г. Тръмп предопредели напрегнат тон за бъдещите дискусии в НАТО, като обвини Германия, че дължи на САЩ \"огромни суми пари\" за НАТО, защото изразходва много по-малко средства за отбрана, отколкото другите съюзници.Експерти и представители на правителството бързо отхвърлиха критиките, а германският министър на отбраната Урсула фон дер Лайен заяви, че \"НАТО няма сметки за дълг\".За разлика от предложеното от Тръмп, държавите-членки не плащат на НАТО, освен за малък логистичен бюджет. Вместо това държавите-членки се ангажират самостоятелно да изразходват поне 2% от своя БВП за отбрана и се съгласяват да се намесят, ако някой от техните съюзници бъде атакуван.Много от членовете на НАТО понастоящем не стигат до този праг, но това се отнася и за Бразилия.", "date": "2019.03.20", "title": "Вашингтон поуст: Тръмп абсолютно не разбира НАТО, щом иска участието на Бразилия"}
{"url": "https://news.bg/politics/arman-babikyan-gerb-tseli-da-vnese-raznoboy-v-desnitsata.html", "text": "ГЕРБ цели да внесе разнобой в десницата. Това е мнението на специалиста по политически маркетинг Арман Бабикян, изразено пред БНР.Припомняме, тази сутрин на среща между  бе прието общо явяване на европейските избори. Лидерът на ГЕРБ и премиер на страната Бойко Борисов обеща две избираеми места в листата на партията си за СДС.Часове преди тази среща от обявиха, че след като СДС са предпочели ГЕРБ, то няма смисъл в сътрудничеството им в десницата.Според Бабикян СДС е важна за ГЕРБ по една причина - нуждата да се внесе разнобой в десницата, която не харесва сегашното управление. Той определи разговорите между двете партии като ход на мимикрия, който се играе за сметка на СДС.\"Обещаното избираемо място на сините в евролистата е служебно място за някой, който ще работи за ГЕРБ. То може да изчезне, ако има последващо \"разпореждане\" да се използва преференцията\", каза Бабикян.По думите на Бабикян днешните разговори със СДС доказват още веднъж \"монотеистичния характер на религията ГЕРБ, където има едно божество\". Това е и спасителна сламка за \"Позитано 20\", които да изтъкват едноличното вземане на решенията при основния им конкурент.Арман Бабикян припомни и предишните коалиционни партньори на ГЕРБ - АБВ, Реформаторския блок и Патриотите.\"ГЕРБ отдавна практикува този елементарен подход. Всички коалиции на ГЕРБ представляват една и съща сделка. ГЕРБ се справи с всички \"в едно легло\". Без значение от идеологията\", каза Бабикян.По думите му, министрите на коалиционните партньори не представят интересите на избирателите, а на една персона, написана в едно тефтерче с инициалите Д.П.\".Според анализатора нивото на отвращение на българските граждани от политиците е \"на нивото на суджука\".Припомняме, на 29 януари  обвинен за изнудване на бизнесмен, с цел да набави за себе си облага от 4 тона суров суджук, 30 кг филе \"Елена\" и 30 кг телешка пастърма.Представител на , че замесването на името на премиера, се приема като елемент на заплахите, които се твърди, че е използвал Живко Мартинов.На 11 януари 2019 г. стана ясно, че специализирана прокуратура е повдигнала обвинение за изнудване срещу Делото, станало известно като \"\", започна през юли 2017 г., когато до публичното пространство стигна вестта, че депутатът Живко Мартинов искал 4 т. суджук за премиера Бойко Борисов.Относно новия апартамент на втория в ГЕРБ Цветан Цветанов, политическият анализатор определи историята с апартаментите и вкусна, и отвратителна.\"Българското обществено мнение е безразлично, когато го одерат с 5 милиарда за \"Белене\", магистрали и саниране. То е чувствително само на темата лично забогатяване. Затова ще се занимаваме с апартаменти, а не на колко скорости върви Европа\", коментира Бабикян.", "date": "2019.03.20", "title": "Арман Бабикян: ГЕРБ цели да внесе разнобой в десницата"}
{"url": "https://news.bg/regions/arh-zdravkov-kategorichen-che-ogranichiteli-na-grafa-tryabva-da-ima.html", "text": "\"Перките\" по ул. \"Граф Игнатиев\" могат да бъдат заменени с чугунени боларди или колчета. Това заяви днес главният архитект на София Здравко Здравков.Той обясни, че ще се търси възможност за създаване на друг тип ограничители, които са свързани с историческото наследство на столицата. Един от вариантите са чугунени боларди с височина 40 и 60 см. Здравков допълни, че проектантът е предложил да се поставят 5-сантиметрови кабъри от неръждаема стомана.Главният архитект посочи, че имало и предложение да се сложат ниски ограничители. Според \"Пътна полиция\" обаче това не било добро решение, защото при сняг няма да се виждат и отново ще създават риск за пешеходците.Съгласно закона за движение по пътищата има изискване да има физическо разграничаване на трамвайното трасе от пешеходната зона, изтъкна Здравков и поясни, че трамваят има динамичен габарит, който е 30 см от крайната му проекция. Поради това в тази зона не трябва да минават пешеходци. По тази причина главният архитект не е съгласен с предложенията, че не трябва да има ограничители по улицата.Водещият критерий при избора на тези ограничители ще бъде безопасността и да е ясно къде е трасето на пешеходците и трамвая, коментира още Здравков, уверявайки, че ще се направи всичко възможно да не се допуска инцидент с блъснат човек от трамвай.По думите му обаче много от хората са загледани в телефоните си или гледат по витрините на магазините и именно поради тази причина възникват инцидентите.Предстои комисията по архитектура да вземе окончателно решение за новите ограничители на заседанието си следващата сряда, когато ще бъдат представени всички предложения.Очаква се \"перките\" да бъдат премахнати до края на месеца, като едновременно с това ще бъдат монтирани новите ограничители.Припомняме, трима души пострадаха от ограничителите на столичната улица \"Граф Игнатиев\". В началото на март 48-годишна жена се спъна в една от \"перките\" и получи сериозни контузии.След този инцидент от \"Пирогов\" съобщиха, че това е поредният пострадал от ограничителите на улицата. На 7 март , след като се спъна в каменния блок.Дни по-късно пореден човек се препъна в гранитните блокчета покрай трасето на трамвая.  Това стана само няколко часа, след като кметът на София Йорданка Фандъкова обеща, че \"перките\" ще бъдат сменени.", "date": "2019.03.20", "title": "Арх. Здравков категоричен, че ограничители на Графа трябва да има"}
{"url": "https://news.bg/regions/brakonieri-prostrelyaha-bremenna-koshuta.html", "text": "Простреляна бременна кошута е намерена край габровското село Гъбене след бракониерски лов, информира БНР.Животното е било открито в безпомощно състояние в крайпътна канавка от служители на Северноцентралното държавно предприятие по време на нощния им обход.След подадения сигнал и последвал преглед на двама лекари-ветеринари станало ясно, че кошутата е била бременна.Животното било тежко ранено, затова се наложило да бъде евтаназирано.По-рано в нощта на инцидента патрулът на горското предприятие попаднал на бракониери, които се опитвали да ловуват на фарове. При преследването те успели да избягат.", "date": "2019.03.20", "title": "Бракониери простреляха бременна кошута"}
{"url": "https://news.bg/int-politics/finlandiya-pak-e-nay-shtastlivata-strana-v-sveta.html", "text": "Финландия е начело на най-щастливите страни за втора поредна година, като изследователите посочват, че малката скандинавска страна е успяла в генерирането на рецепта за щастие, която не зависи просто от икономическото богатство, съобщава \"Асошиейтед прес\". за щастието по света, създаден от Мрежата за решения за устойчиво развитие на ООН, класира 156 страни по това, колко щастливи са техните граждани. Той се основава на фактори като икономическото богатство, продължителност на живота, социална подкрепа и свобода за правене на житейски избори.Класацията, публикувана днес, показва, че другите скандинавски страни също се справят добре, като Дания, Норвегия и Исландия заемат следващите места.САЩ падат от 18-то на 19-то място.Щастието е спаднало най-драстично през последните десет години в класираната на 108-мо място Венецуела, която в момента е в тежка политическа и икономическа криза.", "date": "2019.03.20", "title": "Финландия пак е най-щастливата страна в света"}
{"url": "https://news.bg/world/velikobritaniya-ofitsialno-poiska-otlagane-na-brekzit-do-30-yuni.html", "text": "Премиерът на Великобритания Тереза Мей официално поиска отлагане на Брекзит до 30 юни, съобщават световни агенции.На редовния парламентарен контрол Мей обяви, че е изпратила писмо на председателя на Европейския съвет Доналд Туск за отлагане на Брекзит с три месеца. Тя подчерта, че не е склонна отлагането да продължи след 30 юни. Министър-председателят повтори, че . Мей смята, че не е в ничий интерес участие на изборите за Европейски парламент.Това би било неприемливо, каза тя.Мей съобщи, че ще внесе плана си за Брекзит в Камарата на общините за трето гласуване. Ако бъде прокарано, отлагането ще позволи да се приложи. Ако отново бъде отхвърлено, парламентът ще реши как да се процедира, отбеляза тя.Лидерът на Лейбъристката партия Джереми Корбин коментира от своя страна, че Обединеното кралство е в \"национална криза\". Той обяви, че провежда разговори с депутатите за договаряне на алтернативни подходи, утре ще посети Брюксел.Мей отговори, че лейбъристите искат да се предотврати Брекзит. Министър-председателят не знае лейбъристите какво искат изобщо.Премиерът обвини Корбин в неуважение на демокрацията с искането си за втори референдум.От своя страна лидерът на лейбъристите заяви, че днес се отбелязват 1000 дни от провеждането на референдума за Брекзит. По думите му премиерът не успя да убеди депутатите за сделката, което е нищо друго освен провал. Хората са разочаровани от подхода й.Премиерът пък каза, че отговорът на Корбин показва, че не уважава резултатите от референдума.В същото време Европейската комисия обяви, че отлагането на Брекзит до 30 юни носи риск заради изборите за Европейски парламент, информира АФП. Председателят на Европейската комисия Жан-Клод Юнкер подчертал, че процедурата, свързана с приемането на споразумението за напускане, трябва да бъде завършена от Лондон преди 23 май, за да бъде удовлетворено искането за отлагане. В противен случай Великобритания ще трябва да вземе участие на евровота.Еврокомисията съобщи, цитирана от \"Ройтерс\", че Юнкер е провел телефонен разговор с Мей по-рано днес - преди срещата на върха на ЕС в четвъртък и петък. По време на разговора шефът на ЕК се е обявил против отлагане на Брекзит, което да продължи след изборите за Европейски парламент на 24-26 май.\"Председателят Юнкер смята, че е хубаво премиерът да изложи мислите си пред лидерите преди срещата на върха на ЕС. Но председателят Юнкер официално предупреди премиера, че е против включване на дата за отлагането, която е след изборите за Европейски парламент\", каза говорителят.\"Заради това той повтори съвета си пред нея..., че напускането трябва да бъде завършено преди 23 май или ще бъдем изправени пред институционални трудности и правна несигурност. Изборите за Европейски парламент трябва да се проведат и във Великобритания, ако датата за отлагане е след 23 май\", обясни представителят.Междувременно документ показва, че \"Даунинг стрийт\" публикува писмото на Мей до Туск. ", "date": "2019.03.20", "title": "Великобритания официално поиска отлагане на Брекзит до 30 юни"}
{"url": "https://news.bg/politics/vigenin-ottegli-nominatsiyata-si-za-evrodeputat-ot-listata-na-bsp.html", "text": "Кристиян Вигенин оттегли номинацията си за евродепутат от листата на БСП. Това съобщи самият той в официалната си страница във Фейсбук.Депутатът не пропусна да изрази своята благодарност към всички партийни структури, издигнали кандидатурата му за член на Европейския парламент.\"Да получа номинации от 1/3 от организациите на БСП без да съм провел нито един телефонен разговор, , за мен означава много. Приемам го и като оценка за работата ми досега, и като доверие в аванс\", пише в социалната мрежа Вигенин.Той посочва, че след дни на сериозен размисъл е решил, че би бил най-полезен за БСП, оставайки в България.\"Признавам, че беше изкушаващо да се боря за място в Европарламента, който напуснах преди 6 години, за да се върна в националната политика, а сега, с натрупания опит като министър и депутат, да се опитам да постигна повече в Брюксел. Но в днешната ситуация няма място за емоции и ирационални решения\", заявява той.Мотивите за решението му са, че в момента страната е изправена пред тежки предизвикателства и той вярва, че придобитите през годините опит и знания ще бъдат по-ценни именно в България. Вигенин изтъква и че е важно БСП да има силно европейско ядро в София и той е готов да бъде част от него.Освен това депутатът подчертава, че той има отговорност пред избирателите и желае да продължи усилията си, насочени към работата в Парламентарната асамблея на Организацията за сигурност и сътрудничество в Европа.Вигенин уточнява, че решението му не е свързано с последния Национален съвет на БСП и че още преди провеждането му той е уведомил председателя Корнелия Нинова за намеренията си. В публикувания пост депутатът не пропуска да изрази и своята подкрепа към водача на листата Елена Йончева.", "date": "2019.03.20", "title": "Вигенин оттегли номинацията си за евродепутат от листата на БСП"}
{"url": "https://news.bg/politics/abv-sotsialistite-ne-svalyat-a-ukrepvat-gerb.html", "text": "Настоящето ръководството на БСП не желае да свали ГЕРБ от власт. Това е мнението на лидера на АБВ Румен Петков по повод вчерашната критиката на лидера на БСП Корнелия Нинова, че .По думите на Петков настоящето ръководство на социалистите прави всичко възможно позициите на ГЕРБ да бъдат укрепени. Според шефа на АБВ след като БСП излезли от парламента, те стояли като наблюдатели от Варшавския договор.\"Какво показват БСП по тази начин\", запита Румен Петков и допълни, че последният пленум на БСП показва тяхната невъзможност да се занимават с политика.На пресконференция в централата на партията бившият външен и социален министър Ивайло Калфин, обясни, ако предложенията на БСП за изчисляване на пенсиите са били приети, то НОИ щял вече да е фалирал.Калфин е категоричен, че е готов да помогне и да обясни на Нинова, ако не разбира пенсионната реформа. Но ако лъже - той нямало как да помогне. По думите му обаче нейните твърдения подвеждат българското общество и са абсолютно неверни.От АБВ отказаха да коментират избора на Елена Йончева за водач на листата на БСП за евроизборите, но оцениха, че има вътрешни проблеми след пленума в неделя.От АБВ се опитали да изградят лявоценристка алтернатива, която да окаже сериозен отпор на ГЕРБ.", "date": "2019.03.20", "title": "АБВ: Социалистите не свалят, а укрепват ГЕРБ"}
{"url": "https://news.bg/politics/balgariya-iska-koordiniran-otgovor-na-dezinformatsiyata-v-es.html", "text": "България споделя позицията на много държави-членки от ЕС, които смятат че дезинформацията е едно от най-сериозните предизвикателства в сферата на сигурността и е за координиран отговор спрямо кампаниите на дезинформация.Това е част от българската позиция за заседанието на Европейския съвет на 21-22 март, одобрена днес от Министерския съвет.Освен противодействието на дезинформацията в Брюксел лидерите от ЕС ще обсъдят Единния пазар, изменението на климата и подготовката на Срещата на върха ЕС - Китай.България подкрепя провеждането на задълбочена дискусия на лидерите относно бъдещото развитие на Единния пазар с фокус върху индустриалната политика.По повод обсъжданата Дългосрочна стратегия по климата на ЕС до 2050 г. и нейното значение за бъдещето на Европа, България е на мнение, че трябва да се състои всеобхватна дискусия в търсене на широка подкрепа от гражданите на Съюза и от всички сектори на икономиката.България подкрепя прагматичен и балансиран подход в отношенията с Китай, основан на реципрочност, откритост и конструктивно управление на различията.По време на заседанието Румънското председателство на Съвета на ЕС ще информира относно напредъка в работата по Многогодишната финансова рамка и по темата за миграцията.На днешното правителствено заседание е одобрена и българската позиция за заседанието на Европейския съвет по чл. 50., на което лидерите ще обсъдят актуалното състояние на преговорите с Великобритания.", "date": "2019.03.20", "title": "България иска координиран отговор на дезинформацията в ЕС"}
{"url": "https://news.bg/politics/mvnr-oshte-ne-e-informirano-za-smyana-na-poslanika-na-venetsuela-u-nas.html", "text": "Няма отправено официално искане към България за приемане на нов посланик на Венецуела в страната ни. Това заявиха от МВнР в отговор на въпрос на news.bg.Уверението от ведомството на Екатерина Захариева е, че ако постъпи искане за прием на нов посланик от Венецуела, то ще бъде разгледано според актовете на международното право, които регулират дипломатическите отношения.В момента посланик на Венецуела в България е Н.Пр. Ориета Капони.Припомняме, по-рано тази сутрин , че с позволение на сегашния парламент на Венецуела, контролиран от опозиционния лидер Хуан Гуайдо са назначени специални представители на Венецуела в България, Великобритания, Унгария, Чехия, Полша и Финландия. Причината тези страни да имат нови посланици е, че .Преди дни президентът на Венецуела  за преструктуриране на кабинета. Това съобщи изпълняващият длъжността вицепрезидент Делси Родригес в Twitter.", "date": "2019.03.20", "title": "МВнР още не е информирано за смяна на посланика на Венецуела у нас"}
{"url": "https://news.bg/politics/sazdavat-darzhavno-zveno-za-borba-s-gradushkite.html", "text": "Проект на Закон за превенция от неблагоприятни климатични събития одобри днес правителството. Предвижда се създаването на ефективна система за управление на риска от неблагоприятни климатични събития, която да покрива територията на цялата страна.За целта ще бъде създадено държавно предприятие. То ще провежда активни въздействия срещу градушки. Звеното ще извършва радиолокационно измерване на валежите и ще осигурява радарна метеорологична информация на други заинтересувани ведомства. Дейността на предприятието ще се извършва чрез споделено финансиране между държавата и земеделските стопани.Предвижда се разширяване на обхвата на системата за борба с градушките, като ще се постигне защита на 90% от обработваемите земеделски земи в страната, както и на урбанизирани територии, за които съществува техническа възможност. Разширяването на обхвата ще се постигне чрез доизграждане на ракетния способ за градозащита, както и чрез въвеждане на самолетен способ за защита. Разширяването включва и развитие на системата за наблюдение за опасни явления. Ще бъдат разположени 4 допълнителни радарни станции, от които ще постъпва радарна информация на територията на цялата страна. Материално-техническата база на съществуващите ракетни площадки ще бъде осъвременена.", "date": "2019.03.20", "title": "Създават държавно звено за борба с градушките"}
{"url": "https://news.bg/int-politics/yadren-bombardirovach-na-sasht-se-priblizhi-do-granitsite-na-rusiya.html", "text": "Стратегически бомбардировач на военновъздушните сили на САЩ се е приближил до границите на руския ексклав Калининградска област, съобщават руските медии, цитирайки данни от мониторинговия сайт Plane Radar.В 11:45 часа московско време (10:45 българско) самолетът Boeing B-52H Stratofortress с бордови номер 60-0024 е излетял от авиобазата Феърфорд във Великобритания. В 13:20 часа бомбардировачът е отработил условна атака срещу базата на Балтийския флот на Русия в Калининград.Полетът е бил извършен на височина от около 8000 метра.Boeing B-52H Stratofortress е стратегически бомбардировач, който е на въоръжение във военновъздушните сили на САЩ от 1955 г. Самолетът е способен да превозва различни видове оръжия, включително и ядрени.В последно време значително се увеличи активността на чуждестранни разузнавателни самолети и безпилотни летателни апарати в близост до границите на Русия. В понеделник например Boeing B-52H Stratofortress е бил забелязан край границите на Ленинградска област. Тогава американските пилоти също са симулирали бомбардировки на база на Балтийския флот, като са се приближили на 191 км от Санкт Петербург.", "date": "2019.03.20", "title": "Ядрен бомбардировач на САЩ се приближи до границите на Русия"}
{"url": "https://news.bg/crime/prokuraturata-iska-nay-tezhko-nakazanie-za-ubiystvoto-v-harmanli.html", "text": "Прокуратурата ще поиска най-тежкото възможно наказание и мярка за задържане на двамата млади мъже, които бяха арестувани за .Припомняме, в понеделник от случаен минувач бе открита мъртва жена в тревната площ на разграден празен парцел на ул. \"Васил Левски\". на 53-годишната жена от Харманли. 18-годишен и 22-годишен, без криминалистични регистрации до момента и неосъждани.Въпреки това от прокуратурата ще поискат най-тежката мярка за неотклонение и най-тежката присъда, заяви говорителят на главния прокурор Румяна Арнаудова.Те са обвинени блудство и жесток побой над жената. Не е установено да е имало изнасилване, но Арнаудова посочи, че целта е било удовлетворение на полово желание без съвкупление.Смъртта е настъпила вследствие на множество удари по главата и тежко черепно-мозъчна травма. Убийството е извършено по особено мъчителен за жертвата начин.Съдебният лекар констатира множество наранявания по главата.По информация на БТВ жертвата и задържаните са свързани и се познавали заради алкохол и наркотици. Връзката не бе потвърдена от Румяна Арнаудова.", "date": "2019.03.20", "title": "Прокуратурата иска най-тежко наказание за убийството в Харманли"}
{"url": "https://news.bg/politics/tsvetanov-pokani-i-sotsialista-stoynev-na-sreshtata-s-volya.html", "text": "Започна срещата между партиите \"Воля\" и ГЕРБ. Няма да сме тези, които ще съборят държавата заради частния интерес, заяви в началото на срещата лидерът на \"Воля\" Веселин Марешки. Няма да искам нищо за себе си или за партията, обясни той.Няма сделка, а прозрачност, коментира и заместник-председателят на ГЕРБ Цветан Цветанов. Той покани и депутата от БСП Драгомир Стойнев, който , за да придружи новия си колега от своята парламентарна група Георги Сергиев да се включи в срещата, за да види, че няма нищо скрито-покрито.Припомняме, . От ГЕРБ обещаха две избираеми места в своята листа за евровота.", "date": "2019.03.20", "title": "Цветанов покани и социалиста Стойнев на срещата с \"Воля\""}
{"url": "https://news.bg/regions/hilyadi-patsienti-ot-kardzhaliysko-mogat-da-ostanat-bez-lichen-lekar.html", "text": "Близо 10 000 пациенти от област Кърджали могат да останат без личен лекар, предаде БНР.Причината е, че има опасност да бъдат заличени редица лекарски практики в Източните Родопи.Директорът на Регионалната здравна инспекция в Кърджали д-р Виктор Кирчев обясни, че през юни тази година изтича крайният срок, поставен от държавата, общопрактикуващите лекари в страната да придобият специалност по обща медицина.Девет лекари в областта обаче нямат такава специалност. Въпреки че всички са зачислени и учат, се очаква само двама от тях да успеят да получат дипломи през май. Поради това най-вероятно ще се наложи техните пациенти да се прехвърлят при други медици.", "date": "2019.03.20", "title": "Хиляди пациенти от Кърджалийско могат да останат без личен лекар"}
{"url": "https://news.bg/world/holandtsite-glasuvat-na-mestni-izbori-dni-sled-atakata-v-utreht.html", "text": "Холандските избиратели гласуват на местни избори. Резултатът от вота ще покаже каква оценка дават холандците на управляващата коалиция на премиера Марк Рюте. Освен това изборите могат непряко да прекратят мнозинството на коалицията в горната камара на парламента, информира АП.Холандците избират 570 законодатели за местно управление, които от своя страна ще изберат членове на Сената през май.Гласуването се провежда няколко дни след Антиимигрантските партии Форум за демокрация и Партия на свободата на Герт Вилдерс се представиха силно преди вота, показват социологически проучвания.Холандските граждани също избират членове на съвети, които са отговорни за поддържането на водните канали и диги.", "date": "2019.03.20", "title": "Холандците гласуват на местни избори дни след атаката в Утрехт"}
{"url": "https://news.bg/crime/ivan-geshev-preporacha-na-kmetovete-da-si-apdeyntnat-situatsiyata.html", "text": "6 лица са арестувани по , но утре ще се преценява на кого точно да бъде повдигнато обвинение. Това заяви заместникът на главния прокурор Иван Гешев.Гешев не даде подробности по случая, но коментира пред журналисти това, че схемата е стандартна - повечето кметове са възложители на обществени поръчки и лобират в полза на отделни фирми.\"Всеки може да се сети каква е целта, не е трудно...\", заяви Гешев и допълни: \"Ситуацията е - пари изтичат отвсякъде, пари има, но се краде много.\" Зам.-главният прокурор подчерта, че това е ситуация независимо от цвят и политическа партия и масово се нарушават обществените поръчки.Според него повечето жители в малки населени места виждат какво се случва и какво правят \"местните феодали, криминални авторитети или местни величия\".Иван Гешев препоръча: \"Време е кметовете да си опреснят... да си ъпдейтнат ситуацията\", тъй като такива престъпления вече се гледат от Специализираните съд и прокуратура. Така според Гешев вече нещата са се променили за тях и \"вече някои действия няма да останат незабелязани\". Той отрече действията на прокуратурата да са свързани с приближаващите избори - \"Ние сме постоянно преди избори и след избори.\"Конкретно в Червен бряг се претърсват жилища и други обети. Действията по разследването продължават. Разследването е започнало по сигнал на журналистическо разследване преди близо една година, но първо АДФИ е направила проверка на общината.", "date": "2019.03.20", "title": "Иван Гешев препоръча на кметовете да си \"ъпдейнтнат\" ситуацията"}
{"url": "https://news.bg/crime/mazh-namushka-s-nozh-svoy-poznat-sled-sbivane-v-kardzhali.html", "text": "Мъж намушка с нож в крака свой познат при сбиване на бул. \"България\" в Кърджали, съобщиха от областната полиция.При свада вчера около 7.00 часа 41-годишен мъж намушкал с нож в крака свой 36-годишен познат, който преди това му нанесъл удари по тялото и главата.Пострадалият е настанен в болница. Причините за скандала се изясняват.", "date": "2019.03.20", "title": "Мъж намушка с нож свой познат след сбиване в Кърджали"}
{"url": "https://news.bg/crime/revnost-v-osnovata-na-ubiystvoto-i-samoubiystvoto-v-botevgrad.html", "text": "последвано от в Ботевград е извършено от ревност. Това са установили до този момент разследващите, след като тази сутрин бе открито и тялото на съпруга в апартамента.Той се е самоубил с един изстрел в устата и смъртта му е била мигновена.Жертвата не е подавала сигнали за домашно насилие и в гражданското отделение на съда няма внесена процедура по развод. Въпреки това разследващите са събрали доказателства, че жената е имала намерение да се разведе, заяви ръководителят на Софийска окръжна прокуратура Наталия Николова.На брифинга в Съдебната палата не бе потвърдено, че тя е поддържала от дълги години паралелна връзка.На жертвата са нанесени три удара, като третият, последен, е бил фатален - в лявата част на торса, като са засегнати ляв дроб и сърце. Тя е починала за 2-3 минути. Ще се извършат допълнителни огледи на шивашкото ателие и на автомобилите, които семейството е ползвало.Полицаите са открили тялото на съпруга в апартамента, който е бил заключен, посочи директорът на областна дирекция на МВР - София Спасов. Първоначално униформените са проникнали вътре с камера, тъй като вече са имали информация, че той разполага с две ловни пушки - законно притежавани от 2017 година.Детето не е било свидетел на убийството на майка си - то е видяло тялото на майки си вече лежащо на улицата. С него работят психолози, като детето е предадено на близки роднини.", "date": "2019.03.20", "title": "Ревност в основата на убийството и самоубийството в Ботевград"}
{"url": "https://news.bg/regions/neno-dimov-proveryava-nivoto-na-shablenskoto-ezero-po-zaraka-na-borisov.html", "text": "Министърът на околната среда и водите Нено Димов заминава за Шабла да провери на място ситуацията в защитена местност \"Шабленско езеро\". Той е изпратен по разпореждане на премиера Бойко Борисов, уточниха от Министерския съвет.Очаква се министърът да бъде пред кметството на село Езерец около 16:30 часа.По време на днешното заседание премиерът поиска министър Димов да докладва за езерото в Шабла на днешното правителствено заседание.Според Борисов е необходимо да се извърши проверка на място заедно с областния управител на Добрич. Ако бъдат установени нарушения, да се реагира веднага. \" за опазване на околната среда, не искам да ни вкарват в тази тема, ако няма реална причина\", категоричен беше министър-председателят.По думите му, цитирани в стенограмата на МС: \"До мен достига, че източвали езерото, стотици вида птици измират\".Отговорът на екоминистъра е, че само нивото на езерото било намалено. \"Не умират стотици видове птици, не е източено, просто е намалено ниво, защото всяка пролет и не само Шабленското езеро, а по принцип се готвим за топене на снегове и валежите, които се очакват, така че нивата на язовирите и водните басейни да се поддържат в определени височини\", каза Димов.Той цитира прессъобщение от Районната инспекция във Варна, че: \"има опасение от страна на някои екологични организации, че може да има проблеми. На този етап това са само опасения\".В резултат на тези думи Борисов му казва лично да отиде на Шабленското езеро. \"Не искам да ни вкарват в скандали, които лично провери\".По съвет на Борисов екоминистърът трябва да се обади на областния управител на Добрич и заедно \"да свършат работа\".Покани и медиите, за да имат още информация, съветва премиерът.Припомняме, за спад с около метър на нивото на алармираха от Българското дружество за защита на птиците.Голяма част от плитчините на влажните зони са пресушени. Те са ключови за пребиваването на десетки видове водолюбиви птици, сред които белоока потапница, малък воден бик, червена чапла и други, предупреждават от БДЗП.Според дружеството драстичният спад на нивото ще повлияе негативно и на ихтиофауната (наличните риби) в двете езера, които губят традиционните си по-плитки места за хвърляне на хайвер.От РИОСВ са обяснили, че изпускането е станало чрез прокопаване на канал в пясъчните дюни и че за тази дейност има официално разрешение от РИОСВ-Варна. То било издадено във връзка с писмо на община Шабла по повод наводнени помещения в резиденция \"Шабла\".", "date": "2019.03.20", "title": "Нено Димов проверява нивото на Шабленското езеро по заръка на Борисов"}
{"url": "https://news.bg/crime/i-prokuraturata-proveryava-noviya-apartament-na-tsvetanov.html", "text": "И прокуратурата ще направи проверка на сделката с апартаментите и новия имот на зам.-председателя на ГЕРБ Цветан Цветанов. Това стана ясно от изказване пред журналисти на говорителя на главния прокурор Румяна Арнаудова.Проверката все още не е възложена и по нея не се работи.Тя е започната по сигнал на гражданско сдружение \"Боец\".Припомняме, че стана ясно, че двата апартамента, които заместник-председателят на ГЕРБ Цветан Цветанов е заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Бившият подчинен на Цветанов в предизборния щаб е придобил двата имота в съсобственост със съпругата си. Така на същата дата - 12 юни, когато Цветанов разменя с фирма \"Артекс\" две свои жилища от улица \"Елемаг\" за новия си дом, старите му апартаменти стават собственост на Симеон и Ива Велкови. За тях семейната двойка плаща 470 000 лева. Срещу сумата те получават 190 квадрата жилищна площ и две паркоместа.Вчера Цветан Цветанов обясни в парламента, че е разменил двата апартамента за новото жилище и е доплатил 100 000 лева. Той бе категоричен, че всичко е напълно законно.", "date": "2019.03.20", "title": "И прокуратурата проверява новия апартамент на Цветанов"}
{"url": "https://news.bg/crime/podmamiha-pensionerka-da-ostavi-plik-s-pari-v-gradinka.html", "text": "Телефонни измамници подмамиха възрастна жена да остави плик с пари в градинка, съобщиха от Областната дирекция на МВР в Монтана.В периода между 17.00 часа на 18 март и 14.30 часа на 19 март 62-годишната Ц.Д. от Монтана получила обаждания на домашния и мобилния си телефон от неизвестен мъж, който се представил за полицейски служител. Той измамил жената, че са необходими парични средства за залавяне на телефонни измамници и я убедил да остави на различни места общо 7200 лева.Впоследствие жената разбрала, че е станала жертва на телефонна измама. Тя е разпитана от полицията.По случая е образувано досъдебно производство.", "date": "2019.03.20", "title": "Подмамиха пенсионерка да остави плик с пари в градинка"}
{"url": "https://news.bg/int-politics/preimenuvaha-stolitsata-na-kazahstan-ot-astana-na-nursultan.html", "text": "Депутатите в парламента на Казахстан приеха поправки в конституцията за преименуване на столицата в чест на първия президент на страната Нурсултан Назарбаев, съобщават руските медии.\"Прието беше историческо решение\", изтъкна председателят на мажилиса (долната камара на парламента) Нурлан Нигматулин във връзка с гласуваната промяна.Инициатор за промяната на името на столицата Астана стана новият държавен глава Касим-Жомарт Токаев. По-рано днес той положи клетва по встъпването в длъжност, като обеща да се придържа към установения курс.Вчера 78-годишният Нурсултан Назарбаев обяви, че се оттегля от поста на държавен глава, който той заемаше от 1990 г. Той прехвърли своите пълномощия - до избора на нов президент - на Токаев, който досега беше председател на сената. Президентските избори в Казахстан са насрочени за 2020 година.", "date": "2019.03.20", "title": "Преименуваха столицата на Казахстан от Астана на Нурсултан"}
{"url": "https://news.bg/world/avstraliya-oryaza-godishniya-priem-na-migranti-s-15-zatvarya-golemite-gradove.html", "text": "Австралия намали годишния прием на имигранти с близо 15% и забрани на някои новопристигнали да живеят в големите градове за период от три години в опит да се ограничи пренаселването на градовете, информира \"Ройтерс\".Премиерът Скот Морисън, който не е в много добра позиция в социологическите проучвания преди федералните избори през май, се надява да намали растящото недоволство сред избирателите около високите цени на жилищата и пренаселеността в градовете.Това е практически проблем, който австралийците желаят да бъде разрешен, каза Морисън пред журналисти в Канбера, след като обяви, че ще намалят приема на мигранти на година до 160 000 от 190 000.Решението е взето няколко дни след . 28-годишният австралиец Брентън Тарант е заподозрян за терора.Проучване на ReachTel от септември показва, че 63% от жителите на Сидни подкрепят ограничаване на броя на мигрантите в най-големия австралийски град.Морисън заяви, че таванът ще включва и места за до 23 000 души, които могат да се преместят в Австралия според нова виза за квалифицирани кадри. Той добави, че мигрантите ще получат документи за постоянно пребиваване, ако живеят извън големите градове на Австралия три години.Забраната обхваща Мелбърн, Пърт, Сидни и Златното крайбрежие.Таванът не засяга временната миграция, такива като студенти с временна виза. Властите са издали 378 292 студентски визи за година до 30 юни 2018 г.", "date": "2019.03.20", "title": "Австралия оряза годишния прием на мигранти с 15%, затваря големите градове"}
{"url": "https://news.bg/crime/kmetat-na-strelcha-ne-se-yavi-na-razpit.html", "text": "Кметът на Стрелча не се яви на разпит пред разследващите в Пазарджик, предаде bTV.Стойно Чачов е разследван за злоупотреба със служебно положение. Според прокуратурата той е принудил 17 свои служители да подпишат молби за напускане без дата.Чачов и адвокатът му са поискали разпитът да се състои в друг ден, тъй като са имали служебни ангажименти.Припомняме, миналата седмица \" по сигнал на служители.Ден по-късно говорителят на главния прокурор Румяна Арнаудова заяви, че за деянието си На пресконференция кметът категорично отрече да е оказвал психологически натиск върху служителите си. Той коментира, че От своя страна Румен Петков - лидерът на АБВ, чийто член е и Чачов, поиска оставката на директора на областната полиция заради \"недопустимото\" нахлуване на служителите на реда в общината.", "date": "2019.03.20", "title": "Кметът на Стрелча не се яви на разпит"}
{"url": "https://news.bg/society/davat-po-40-leva-za-velikden-na-pensionerite-s-nay-niski-pensii.html", "text": "Пенсионерите в страната, които взимат най-ниски пенсии, ще получат добавка в размер на 40 лева за Великден. Това съобщи министърът на труда и социалната политика Бисер Петков на заседанието на Министерски съвет.За целта правителството ще отпусне над 53 милиона лева допълнително.\"Всички пенсионери, които за месец април сборът от пенсиите им, заедно с добавките или изплатеният размер е до 348 лева включително, ще получат добавка от 40 лева\", заяви Петков, цитиран от БНТ.Министърът добави, че по разчетите на Националния осигурителен институт (НОИ) става въпрос за 1 322 300 пенсионери.Министърът обясни още, че в най-кратко време на парламентарните групи ще бъдат предложени варианти със законодателни промени, които да решат проблема с формулата, по която ще се изчисляват занапред пенсиите на новите пенсионери.Бъдещите пенсионери ще могат да избират между старата и новата формула. Все още не е ясно дали ще се запази правилото за трите най-силни години.", "date": "2019.03.20", "title": "Дават по 40 лева за Великден на пенсионерите с най-ниски пенсии"}
{"url": "https://news.bg/politics/mareshki-vpechatlen-ot-tsvetan-tsvetanov.html", "text": "Изключително продуктивен разговор провели двете формации ГЕРБ и \"Воля\". Разширили секторните политики, които да бъдат обсъдени. Герберите се похвалили с бюджетната дисциплина.Припомняме, миналата седмица лидерът на \"Воля\" Веселин Марешки обяви изненадващо, че , но без да посочи каквито и да е мотиви. В рамките на същия ден обаче стана ясно, че напускането не е точно напускане, а  Такава среща бе насрочена за днес, а още миналата седмица  за заседанията на Народното събрание.\"Воля\" и ГЕРБ говорили и за пенсиите, за заплатите, за образованието, както и за социалната политика. \"Воля\" одобряват идеите на управляващите за връщане на децата в училище. \"На 12,7% е намалял броят на преждевременно напусналите деца образователните институции\", стана ясно от думите на Цветан Цветанов. Двамата с Марешки са говорили и за програма \"Инвитро\".Икономиката също е била тема на разговор. \"Имаме рекордно ниска безработица\", подчерта той. Има ръст на износа, ръст на инвестициите, отсече заместник-председателят на ГЕРБ.Над 1 милион мегавата часа годишно държавата пести от санираните панелки. Марешки поискал развитие на Северозапада. ГЕРБ обещали инвестиции в инфраструктурата в региона.Периодично щели да си разговарят двамата лидери на парламентарните групи.\"Няма никаква сделка\", обясни Цветан Цветанов.Лидерът на \"Воля\" също благодари на герберите за бързата реакция. Веселин Марешки се впечатлил от професионализма на ГЕРБ. Досега не им познавали програмата. Добре че се запознали, че иначе можело да вземат решения във вреда на държавата.\"Воля\" ще подкрепя добрите неща в действията на герберите. Имаме свои разминавания\", призна обаче Марешки. В следващия парламент те щели да са част от управлението и щели да са коректив.\"ГЕРБ заслужават да бъдат подкрепяни\", отсече той.Лидерът на \"Воля\" дава награда за този, който посочи едно искане на партията му, с което да извиват ръце. \"Ние се борим само за просперитета на българския народ\", увери той.", "date": "2019.03.20", "title": "Марешки впечатлен от Цветан Цветанов"}
{"url": "https://news.bg/int-politics/shvedskoto-razuznavane-vizhda-kachestveno-prisastvie-na-rusiya-v-baltika.html", "text": "Присъствието на Русия в региона на Балтийско море не е нараснало, но е станало по-добро и качествено, коментира ръководителят на Шведската военна разузнавателна служба Гунър Карлсън във връзка с годишен доклад за 2018 година в интервю за агенцията ТТ, цитирана от ТАСС.Отговаряйки на въпрос за военното присъствие на Руската федерация в Балтийския регион, Карлсън обяснява: \"Не е станало повече, но е станало по-добро\".\"Това е, за което непрекъснато следим. Русия инвестира, по-специално, в далекообхватни оръжия, като пример е модернизацията и развитието на системата \"Искандер\", допълва той.В своя доклад разузнавателната служба отбелязва, че през 2018 г. руско-американските отношения се влошени в повечето области.\"През следващите години развитието на нашия регион ще продължи да се характеризира с противоречия между Русия и НАТО. Днес има малко признаци за готовността на страните за сближаване и за решаване на въпросите свързани със сигурността\", се казва в доклада, публикуван на страницата шведските въоръжени сили.Докладът споменава и Китай. Военното разузнаване отбелязва, че наблюдава действията на Пекин в областта на политиката за сигурност, в икономическата и военната сфера.Авторите на доклада посочват, че Китай се опитва да постигне все по-голямо международно влияние и възнамерява да участва във формирането на глобалните правила на играта.Особено внимание се обръща на въпросите, свързани с киберсигурността, които \"представляват стратегически въпрос, който е от основно значение за мира, сигурността и развитието в световен мащаб\".През 2018 г. сътрудничеството в тази област и защитата срещу кибератаки се увеличават.\"Все още предстои много работа. Отвореният, надежден и мирен интернет, с който използваме от няколко десетилетия, не може да се приема за даденост\", се казва в доклада.", "date": "2019.03.20", "title": "Шведското разузнаване вижда качествено присъствие на Русия в Балтика"}
{"url": "https://news.bg/int-politics/noviyat-prezident-na-kazahstan-predlaga-astana-da-se-preimenuva-na-nursultan.html", "text": "Касим-Жомарт Токаев положи клетва и встъпи в длъжност като президент на Казахстан, съобщават руските медии.\"Тържествено се заклевам да служа вярно на народа на Казахстан, да спазвам строго конституцията и законите на Република Казахстан, да гарантирам правата и свободите на гражданите, добросъвестно да изпълнявам поверените ми високи задължения на президент на Република Казахстан\", закле се Токаев.Вчера Нурсултан Назарбаев обяви, че подава оставка от поста на държавен глава. Той прехвърли своите пълномощия на Токаев до избора на нов президент, който досега беше председател на сената. Изборите в Казахстан са планирани за 2020 г.Токаев определи решението на Назарбаев като волево и продиктувано от \"съображения от висш порядък\" и \"истинска загриженост за бъдещето\".\"Планирам да насоча знанията и опита си за осигуряване приемствеността на стратегическия курс на Елбаси (Лидер на нацията, Назарбаев, б. р.)\", изтъкна новият казахстански президент.Токаев също така удостоил Назарбаев с отличието за особени заслуги \"Златна звезда\" и званието \"Народен герой\".Освен това той предложи преименуване на столицата Астана на Нурсултан.", "date": "2019.03.20", "title": "Новият президент на Казахстан предлага Астана да се преименува на Нурсултан"}
{"url": "https://news.bg/crime/treti-den-prodalzhava-izdirvaneto-na-deteto-ot-selo-ravnets.html", "text": "Трети ден продължава издирването на , информира bTV.Припомняме, че детето е празнувало рожден ден в селскостопански двор в неделя следобед и след това е изчезнало.Целият район беше щателно претърсен пеша и по въздуха.Полицаите Провериха и малкото възможни места, където би могъл да попадне малкият Юлиян.Според разследващите детето не би могло да измине голямо разстояние само, тъй като е с недъг на единия крак.Версията за отвличане на детето на този етап не е потвърдена.В издирването се включиха хеликоптер на Гранична полиция с термокамера, който облетя местността между пет населени места и през деня и нощта.В търсене на детето се включиха и двама доброволци от София с парапланер и делтапланер.Вчера, говорителят на бургаската полиция Цветелина Рандева заяви за news.bg ", "date": "2019.03.20", "title": "Трети ден продължава издирването на детето от село Равнец"}
{"url": "https://news.bg/politics/kalfin-vredni-sa-vsichki-promeni-vav-formulata-za-pensionirane-ot-2018-g.html", "text": "Вредни са всички промени във формулата за пенсиониране, приети в края на 2018 г. Това обяви бившият социален министър Ивайло Калфин пред bTV по повод скандала около новия начин на изчисляване на пенсиите.От всичките тези промени от края на 2018 г. виждам желание да се спестят пари от пенсионерите, коментира още бившият социален министър.Калфин отхвърли обвиненията, че именно по негово време - когато беше социален министър в кабинета \"Борисов 2\", са приети спорните промени в закона. Една от спорните поправки от 2018 г. беше отменена от Конституционния съд - , а друга - премиерът отмени вчера, коментира Калфин.Някои от поправките станаха повод в да сезира Конституционния съд за Бюджет 2019 г.През 2015 г. единственото, което беше променено по отношение на формулата, беше да отпаднат трите години по свободен избор, уточни Калфин.По думите му това било прието по настояване на НОИ, когато управител беше настоящия социален министър Бисер Петков, и с подкрепата на всички социални партньори.Според Калфин Петков казал тогава, че Институтът (НОИ) няма никаква възможност да следи дали тези три златни години са верни заради бележките от фалирали фирми.", "date": "2019.03.20", "title": "Калфин: Вредни са всички промени във формулата за пенсиониране от 2018 г."}
{"url": "https://news.bg/economics/ministerstvo-na-ikonomikata-se-pohvali-s-udvoen-iznos-za-10-godini-56-mlrd-lv.html", "text": "Българският износ се е удвоил за период от десет години и днес вече надхвърля 56 млрд. лв. годишно, коментира заместник-министърът на икономиката Александър Манолев по време на откриването на форум  за глобални макротенденции и отражението им върху конкурентоспособността на ЦЮИЕ.\"За същия период наблюдаваме сериозен ръст на българската икономика. Трудно е това да бъде измерено точно, но ако вземем данните за ръста на БВП ще видим, че за 10 години той е нараснал с около 30 млрд. лв.\", обяснява той.По думите му в топ 10 на страните, за които реализираме износ, има само една държава, която е извън Европейския съюз - съседна Турция. \"Въпреки добрите връзки с всеки от съседите ни, все още имаме неизползван потенциал в икономическата сфера\", допълва Манолев и дава пример със Северна Македония, където тази година е възстановено Търговското ни представителство.Манолев коментира и следващата индустриална революция, в която навлиза човечеството - \"Индустрия 4.0\". \"В икономическата сфера единственият начин да бъдем от страните, които ще спечелят от нея, а не от тези, които ще загубят, е да създаваме много, още по-силни връзки със съседните ни държави\", допълни той.Конференцията е 15-то издание от серия тематични конференции \"Конкурентоспособност на българската икономика\". Форумът се фокусира върху две макротенденции - начинът, по който автоматизацията и дигитализацията поставят на изпитание парадигмата за евтината работна ръка; и какви са потенциалните последствия от сътресенията в глобалната търговия върху малки отворени експортноориентирани икономики като България. През 2018 година са направени инвестиции за над 200 млн. лева в заводи свързани с автомобилостроенето, които ще разкрият 3200 нови работни места в страната, обясни заместник-министърът на икономиката Лилия Иванова на конференция за дизайн в аутомотив сектора.Тя коментира, че в последните години развитието на аутомотив сектора в България е изключително положително и все по-динамично, а страната ни се е превърнала в атрактивна инвестиционна дестинация в автомобилостроенето.По думите й в сектора вече има 220 фирми, в които работят над 50 000 души, произвеждащи компоненти за всеки от големите световни производители на автомобили.\"Очакваме положителната тенденция на развитие да продължи и през тази година, като се има предвид, че в момента се работи по нови 8 проекта на потенциални инвеститори от сектора\", допълва Иванова.Тя коментира добрите икономически взаимоотношения с Италия. \"Близо пет милиарда евро е стокообменът между двете държави през 2018 година, което прави италианската държава втори търговско-икономически партньор на страната ни за изминалата година\".", "date": "2019.03.20", "title": "Министерство на икономиката се похвали с удвоен износ за 10 години - 56 млрд. лв."}
{"url": "https://news.bg/regions/tiyneydzhar-skochi-ot-4-tiya-etazh-za-da-prekrati-spor-mezhdu-roditelite-si.html", "text": "14-годишно момче само скочи от четвъртия етаж на жилищен блок в Роман, съобщиха от Областната дирекция на МВР във Враца.Инцидентът станал около 21.25 часа вчера.Причината за постъпката на младежа била, че той станал свидетел и се ядосал от спор между родителите си.Момчето незабавно било откаран в болницата във Враца с два счупени крака.Работата по случая продължава. За инцидента е уведомен и отдел \"Закрила на детето\" в Мездра.", "date": "2019.03.20", "title": "Тийнейджър скочи от 4-тия етаж, за да прекрати спор между родителите си"}
{"url": "https://news.bg/society/tilev-arhitekti-specheli-konkursa-na-so-za-izgrazhdane-na-nova-detska-gradina-v-gorna-banya.html", "text": "Победителят в открития конкурс на Столичната община за изготвяне на инвестиционен проект за нова детска градина в кв. \"Горна баня\" е \"Тилев Архитекти\" ООД. Това стана ясно на брифинг на главния архитект на София Здравко Здравков.На второ място в надпреварата е Джей Ар Дизайн ЕООД, а на трето място А.Д.А ООД.По думите на архитекта в едно такова състезание излизат добри идеи и се създава едно хубаво изделие, което си пасва точно на мястото.Архитект Здравков изтъкна, че конкурсът за изготвянето на инвестиционен проект за нова детска градина се прави с цел, за да може да се изгради място, което да отговаря на контекста на средата, а и на изискванията на гражданите.В конкурса участие са взели общо 25 кандидати, сред които и два чуждестранни екипа.\"Всички проекти ще бъдат официално публикувани на сайта на управление Архитектура и градоустройство\", посочи главният архитект на столицатаТой се надява детската градина да стане факт в най-скоро време.Според критериите на конкурса, сградата трябва да бъде проектирана за 2 яслени и 4 градински групи, като инвестиционния проект трябва да съдържа проектна основа за изграждане на необходимата образователна инфраструктура.", "date": "2019.03.20", "title": "\"Тилев архитекти\" спечели конкурса на СО за изграждане на нова детска градина в \"Горна баня\""}
{"url": "https://news.bg/world/yunker-es-veroyatno-nyama-da-vzeme-reshenie-za-otlagane-na-brekzit-tezi-dni.html", "text": "Премиерът на Великобритания Тереза Мей ще поиска само кратко отлагане на Брекзит - по-малко от три месеца след бунт сред министрите, желаещи напускане на ЕС, и депутатите, които заплашват управлението на министър-председателя, пише \"Гардиън\".Мей обмисляше да поиска по-дълго отлагане на Брекзит и участие на изборите за Европейски парламент, ако нейното споразумение не бъде прокарано в парламента. Но министри и депутати са категорично против подобен сценарий.\"Даунинг стрийт\" съобщи, че премиерът няма да поиска дълго отлагане напускането на ЕС.Председателят на Европейската комисия Жан-Клод Юнкер обаче заяви пред германско радио тази сутрин, че решението за отлагане на Брекзит най-вероятно няма да бъде взето на срещата на върха този четвъртък. Според него евролидерите може да се наложи да се срещнат през следващата седмица.Юнкер подчерта пред \"Дойчландфунк\": \"Впечатлението ми е...че тази седмица на Европейския съвет няма да бъде взето решение, но вероятно ще има още една среща през следващата седмица\".Госпожа Мей няма споразумение, нито в кабинета, нито в парламента, отбеляза той.Премиерът на Обединеното кралство ще изпрати писмо на председателя на Европейския съвет Доналд Туск с искане за отлагане на Брекзит. Но всички 27 страни членки ще трябва да вземат единодушно решение. ЕС обяви, че Лондон трябва да мотивира решението си.Тереза Мей вероятно ще се опита още веднъж да подложи сделката си за Брекзит на гласуване в парламента през следващата седмица, но е малко вероятно, ако не успее да издейства някакви промени.", "date": "2019.03.20", "title": "Юнкер: ЕС вероятно няма да вземе решение за отлагане на Брекзит тези дни"}
{"url": "https://news.bg/politics/borisov-svika-saveta-po-sigurnost-zaradi-terorizma-v-nova-zelandiya-i-holandiya.html", "text": "Премиерът Бойко Борисов свика заседание на Съвета по сигурността към Министерския съвет.На извънредното заседание е обсъдена ситуацията след терористичните актове на територията на Нова Зеландия .Направен е изводът, че осъществената  е индивидуален акт.Не са налице данни за контакти с български граждани на задържания за атаката, който е бил в България в края на миналата година.По случая се работи съвместно със съюзнически и партньорски служби в други страни и с международни организации. МВР и службите за сигурност на страната извършват действия за проверка, разширяване и конкретизиране на постъпилите данни.Съветът по сигурността разгледа също темата за осъществяваните в Източното Средиземноморие енергийни проекти с оглед на националните интереси на България в тази сфера.Изразено е становището, че намирането на решение на някои различия или противоречия между ангажираните страни е в полза за регионалната стабилност и енергийната сигурност на европейските страни.", "date": "2019.03.20", "title": "Борисов свика Съвета по сигурност заради тероризма в Нова Зеландия и Холандия"}
{"url": "https://news.bg/regions/proveryavat-signal-za-masova-sech-kray-dimitrovgrad.html", "text": "Проверяват сигнал за масова сеч на пътя Димитровград - Горски извор, предаде bTV.По предварителна информация тя е съгласувана с регионалната екоинспекция. От община Димитровград е било издадено разрешително за премахване на доказано опасни дървета само в периметъра на пътя, който е до два метра.Местните обаче се съмняват, че са отсечени повече. По тази причина от община Димитровград започват проверка. Те посочват, че фирмата изпълнител ще бъде санкционирана за всяко отсечено в повече дърво. Ще се търси и добитата дървесина. По договор е трябвало тя да бъде предоставена на кметството на с. Горски извор. До момента обаче там не е постъпил нито кубик.", "date": "2019.03.20", "title": "Проверяват сигнал за масова сеч край Димитровград"}
{"url": "https://news.bg/politics/za-novata-tsik-smyanata-na-modela-i-vazproizvezhdaneto-na-deputatite.html", "text": "ГЕРБ искат приемственост в ЦИК. Това стана ясно от думите на председателя на правната комисия Данаил Кирилов.ЦИК не трябва да е огледало на политическите процеси, според него. В предложенията той вижда хора без опит в изборното законодателство, а хора с партийни заслуги. Кирилов е доволен, при досега ЦИК е работила обективно. Да не се злепоставят основите на демокрацията и изборния процес, призова още Кирилов.Валери Симеонов благодари на настоящия състав на ЦИК, а към благодарностите се присъедини и Цветан Цветанов.\"Тази ЦИК работеше под постоянен натиск от различни политически формации\", заяви Цветанов. ГЕРБ не се съмнявали, че изборите могат да бъдат фалшифицирани. Партията му щяла да подкрепи кандидата на БСП за заместник-председател на ЦИК.Цветанов се скара на левицата, че плашат с фалшив вот. Той отново захапа червените за  и съмненията в редиците на социалистите за  Критикува, че не одобрили президента на ПЕС и пожела на БСП да си реши проблемите скоро.Червеният депутат Драгомир Стойнев отговори на атаките към столетната партия в пленарна зала. Той припомни политическото \"гънене\" на герберите по изборните правила.\"Такъв е хаосът в България\", смята социалистът. Парламентът нямал достатъчно законопроекти. Дебатите за мнозинството нямали никакво значение, по мнението на червения депутат. Левите искали смяна на модела, в който ГЕРБ се самопроизвеждали.Според Стойнев смяната на модела започвала със смяната на ЦИК. В левицата имало дебат, какъвто нямаше другите формации. Левите щели да се върнат в Народното събрание след предсрочния вот, когато в законодателния орган щели да влязат хора \"които няма да се възпроизвеждат\".За председател на ЦИК присъстващите депутати избраха Стефка Стоева, номинирана от ГЕРБ.Новият ръководител на ЦИК ще има трима зам.-председатели - Таня Йосифова, Силва Дюкенджиева и Кристина Стефанова. Те бяха предложени съответно от ОП, БСП и \"Воля\".Секретар на ЦИК ще бъде кандидатът на ДПС Севинч Солакова.В кулоарите на парламента пред медии Стефка Стоева коментира, че трябва да се ползва ценният опит на тези от състава на ЦИК, които остават за новия мандат.\"Още ще подобрим работата\", обеща новата председателка на изборната комисия. Тя прогнозира много работа за ЦИК. Като първа задача иска да изследва досегашната практика при грешките на СИК.\"Законът трябва да се спазва\", категорична е Стефка Стоева. Обеща да положи всички усилия в изборната комисия да цари една спокойна атмосфера. По думите ѝ е доказала, че не се поддава на натиск.", "date": "2019.03.20", "title": "За новата ЦИК, смяната на модела и възпроизвеждането на депутатите"}
{"url": "https://news.bg/crime/dvama-sa-zaginali-v-katastrofa-na-patya-sofiya-varna.html", "text": "Двама души са загинали в катастрофа на пътя София - Варна край Омуртаг. Сигнал за инцидент е получен в 10 часа, съобщава Областната дирекция /ОД/ на МВР в Търговище, цитирана от .По първоначални данни, катастрофата е между три коли. Две от тях са в посока Варна-София. По предварителна информация са загинали двама души - в една от колите.Движението в участъка временно е преустановено. На място са екипи на полицията и пожарната.Служители на сектор \"Пътна полиция\" временно пренасочват пътуващите автомобили по обходни маршрути. В посока на движение Варна през селато Презвитер Козма - Божурка - Пайдушко - Лиляк - Околовръстен път - Търговище А за пътуващите в посока София: Околовръстен път Търговище - Лиляк - Цветница - Божурка - Презвитер Козма.", "date": "2019.03.20", "title": "Двама са загинали в катастрофа на пътя София - Варна"}
{"url": "https://news.bg/health/uvelichavat-zaplatite-s-do-90-leva-za-sestrite-v-pirogov.html", "text": "Заплатите на медицинските сестри в УМБАЛСМ \"Н. Пирогов\" се увеличават с 60 до 90 лева. Това става с анекс към колективния трудов договор (КТД), съобщиха от КНСБ.Увеличението на основните заплати на специалистите по здравни грижи в \"Пирогов\" ще стане от 1 април. Така редова сестра в отделение вече ще получава най-малко 920 лв., вместо досегашните 830 лв. Сестрите в детска клиника или кабинет ще получава минимално възнаграждение от 950 лв., вместо 875 лв.Реанимационните или операционните сестри ще получават най-малко 980 лв. Върху тези пари се начисляват и допълнителни възнаграждения, договорени в болницата, надбавки за трудов стаж, както и други придобивки, уточниха синдикатите.Според председателя на Федерацията на синдикатите в здравеопазването д-р Иван Кокалов това увеличение надминава заложеното в отрасловия колективен трудов договор. То е доказателство, че при правилно управление на финансите и добър социален диалог, всяка болница може не само да достигне тези нива на заплащане, но и да ги задмине, коментира.От синдикалната федерация имат няколко условия:Синдикатите са наясно, че проблемите, трупани с десетилетия в здравеопазването, няма да се решат с магическа пръчка. Дори и с исканото увеличение нашите здравни кадри ще останат сред най-ниско платените в Европейския съюз. Те настояват за ясен хоризонт за увеличението на всички заплати в сектора, включително и на висококвалифицирания персонал.Те се противопоставят на опитите на различни политически структури да използват справедливия гняв на медицинските специалисти. \"Нито една партия, участвала във властта до сега, не е допринесла с много за промяна на състоянието в здравеопазването\", се казва в позицията на ФНСО.От КНСБ подкрепят исканията за достойни заплати на професионалистите по здравни грижи, става ясно и от отворено писмо на ФСЗ. От синдиката припомнят, че на 12 май 2018 година КНСБ и ФСЗ е подкрепил протеста на медицинските специалисти в София. Тогава са поставени искания на 5 000 сестри, акушерки и лаборанти. Тези условия са валидни и сега:Ако искаме да променим системата, трябва да бъдем единни и заедно ще променим статуквото, допълват от синдикалната формация. ", "date": "2019.03.20", "title": "Увеличават заплатите с до 90 лева за сестрите в \"Пирогов\""}
{"url": "https://news.bg/world/frantsiya-i-italiya-obmislyat-da-blokirat-otlagane-na-brekzit.html", "text": "Франция и Италия обмислят да блокират молбата на Великобритания за отлагане на Брекзит, ако Лондон не предостави гаранции, че забавянето ще доведе до организирано излизане от Общността, съобщава ТАСС, позовавайки се на дипломатически източник от ЕС.Франция и Италия са готови да блокират отлагане на Брекзит на срещата на върха на ЕС, ако Лондон не гарантира, че това решение ще доведе до подписване на сделката с ЕС и до добре организирано излизане, каза източникът.В същото време лидерът на мнозинството в Камарата на общините Андреа Ледсъм потвърди, че премиерът Тереза Мей ще поиска кратко отлагане на Брекзит.Пред радио тя подчерта, че Брекзит може да бъде отложен до юни, но отбеляза, че е твърде рано да се спекулира с колко месеца ще се забави напускането на ЕС. По думите й премиерът е решен да търси ново гласуване на сделката в парламента.По-рано председателят на Европейската комисия ", "date": "2019.03.20", "title": "Франция и Италия обмислят да блокират отлагане на Брекзит"}
{"url": "https://news.bg/society/prebroiha-nad-4000-vrabcheta-u-nas-za-2018-g.html", "text": "Във второто издание на кампанията \"Ние броим врабчетата\", бяха преброени 4071 врабчета през 2018 г. Това е с 2635 по-малко в сравнение с 2017 г., като в сайта  бяха регистрирани 6706 врабчета.Това сочат данните от Българско дружество за защита на птиците (БДЗП) представени в Световния ден на врабчето. Те са събирани през последните години за разпространението на обикновени видове птици.Анализът на данните показва запазване на тенденцията да бъдат наблюдавани повече домашни врабчета в страната, следвани от полското и испанското врабчета.Миналата година броенето на врабчетата протече в общо 331 локации в 90 населени места в страната.Традиционно най-много данни постъпват от София, където преброяването е протекло на 126 места, но за съжаление в 40% от тях не са установени врабчета. Като цяло през 2018 г. в 21% от локациите, на които е проведено наблюдение, не са наблюдавани врабчета и това е с 5% повече, отколкото през 2017 г.Тази година врабчетата ще се броят през май, за да се обхване и единственият мигриращ вид - испанското врабче.Врабчетата съпътстват живота на човека от 100 века. В България се срещат пет вида врабчета. Най-познати, обаче, са домашното, полското и испанското врабчета. Именно тези три вида живеят близо до хората.През последните две години БДЗП организира и провежда кампанията \"Ние броим врабчетата\", с която иска да привлече вниманието на повече хора в цялата страна към птиците, прелитащи край нас. Целта на кампанията е да се разкрие закономерностите в разпространението на домашното, полското и испанското врабчета, както и да установи предпочитаните от тях места за хранене и размножаване.В преброяването на врабчетата участват доброволци от различни краища на страната.", "date": "2019.03.20", "title": "Преброиха над 4000 врабчета у нас за 2018 г."}
{"url": "https://news.bg/disasters/silno-zemetresenie-udari-zapadnata-chast-na-turtsiya.html", "text": "Силно земетресение с магнитуд 5,7 по Рихтер разтърси западния турски вилает Денизли, разрушавайки няколко сгради и събаряйки тухли и керемиди на земята в затънтения район. Това съобщават очевидци и местни официални лица, цитирани от \"Ройтерс\".Засега няма информации за жертви и пострадали, уточняват кметове и администратори на райони в и около епицентъра на труса.Турската обсерватория Кандили уточнява, че земетресението, което е станало в 9:34 часа местно време (8:34 българско), е било на 5 км дълбочина и е последвано от четири вторични труса със сила между 4,2 и 3,4 по Рихтер.По данни на Европейския средиземноморски сеизмологичен център земетресението е било с магнитуд 5,7 по Рихтер.\"Това е най-голямото земетресение, което съм усещал, бях отвън, но се тресеше много\", отбеляза 30-годишният Сахин Ага, който е жител на град Ачипаям, който се намира близо до епицентъра.\"Видях керемиди, тухли и соларни бойлери да падат от покривите. В сградите има пукнатини. Не видях срутени сгради. Всички са навън\", допълни Ага.Администратори от областите Укари и Еникьой, където е бил епицентърът, заявиха пред местната телевизия NTV, че около 20 сгради и къщи са повредени. Властите все още оценяват щетите.Жителят на Еникьой Мухарем Гези заяви, че в селото му имало малки щети. \"Видях някои счупени комини и керемиди да падат по улиците. Някои градински стени също се срутиха. Всички са уплашени и навън. Никой не е ранен\", свидетелства той.", "date": "2019.03.20", "title": "Силно земетресение удари западната част на Турция"}
{"url": "https://news.bg/regions/obshtinsko-zhilishte-imal-i-bivshiyat-glaven-arhitekt-na-haskovo.html", "text": "И бившият главен архитект на Хасково е ползвал общинско жилище, съобщи БНР.Деляна Панайотова е живяла в общинско жилище, което не е било ведомствено. По думи на общинския съветник от \"Коалиция за Хасково\" Георги Пеев, за да се превърне апартаментът ѝ в луксозен, общината е трябвало да заплати 30 000 лева за ремонт.Той посочи, че Панайотова е ползвала апартамент от 85 квадрата, за който е плащала едва 63 лева наем на месец вместо двойно повече. Това, изтъква той, било сериозно ощетяване на общинския бюджет.От своя страна началникът на \"Общинска собственост\" Янко Петев заяви, че според него няма финансова злоупотреба в ущърб на общината.Припомняме, миналата седмица при проверка на Върховната административна прокуратура бяха открити  за продажба и наемане на общински жилища. Едно от тях беше установено именно в Хасково.Оказа се, че заместник-кметът на града , въпреки че не отговаря на условията за ползването му.По-късно бяха установени , а именно, че общински служител е взел на ръка парите за покупка на такова жилище от наемател, но така и не ги е внесъл в хазната.Заради случая кметът на Хасково Добри Беливанов разпореди проверка на всички 495 общински жилища.", "date": "2019.03.20", "title": "Общинско жилище имал и бившият главен архитект на Хасково"}
{"url": "https://news.bg/world/gugal-pochete-proletnoto-ravnodenstvie.html", "text": "\"Гугъл\" почете пролетното равноденствие.Пролетното равноденствие се пада на 20 март тази година, когато Северното полукълбо ще каже довиждане на зимата и ще навлезе в пролетта.Това е един от двата дни всяка година (другият е есенното равноденствие), когато денят и нощта са по около 12 часа във всички части на света.Астрономическата пролет ще настъпи на 20 март в 23 часа и 58 минути.", "date": "2019.03.20", "title": "\"Гугъл\" почете пролетното равноденствие"}
{"url": "https://news.bg/disasters/v-izrael-likvidiraha-terorist.html", "text": "Израелската армия е ликвидирала терорист, съобщават местни медии.Убитият беше издирван за убийството на войник и цивилен.След двудневно издирване израелската армия е успяла да убие терориста близо до Рамала.", "date": "2019.03.20", "title": "В Израел ликвидираха терорист"}
{"url": "https://news.bg/disasters/novi-aresti-v-utreht.html", "text": "Продължава разследването на холандската полиция за стрелбата в трамвай в град Утрехт, съобщават местни медии.Трети арест е станал във вторник. Холандската полиция е задържала около 40-годишен мъж. Той е заподозрян, че е свързан със стрелбата в трамвай в град Утрехт.Ролята му в нападението се изяснява. Двама други мъже, задържани след нападението в Утрехт, бяха освободени.Най-малко трима души загинаха, а други девет са ранени ", "date": "2019.03.20", "title": "Нови арести в Утрехт"}
{"url": "https://news.bg/world/silvio-berluskoni-vleze-v-bolnitsa.html", "text": "Бившият премиер на Италия Силвио Берлускони е в болница, съобщава АНСА. Той се е подложил на операция от херния.Хирургическата интервенция е минала успешно. Силвио Берлускони се чувства добре.Той ще остане няколко дни под лекарско наблюдение, преди да бъде изписан.За последен път Берлускони беше в болница през 2017 г.", "date": "2019.03.20", "title": "Силвио Берлускони влезе в болница"}
{"url": "https://news.bg/int-economics/rumaniya-se-reklamira-kato-top-destinatsiya.html", "text": "Министерството на туризма пусна нов видеоклип, който показва Румъния като \"идеална дестинация за 365 дни в годината.\" Това съобщават румънските медии.Видеото включва изображения от всички региони на страната и има за цел да подчертае впечатленията на туристите, които приемат поканата за посещение в Румъния.Във видеото тенисистът Илия Нъстасе кани туристи в Румъния. - Очаквам ви в моята страна. За мен Румъния остава номер 1 \", казва той.Видеото е с дължина 3 минути и половина. Ще бъдат пуснати по-кратки версии.\"В клипа са представени множество туристически дестинации. Не пропуснахме нито една област, която би могла да привлече туристи в Румъния. Имаме изображения от паметници на ЮНЕСКО, от места, които са уникални по света, пейзажи от сънища и дори рамки, илюстриращи веселия начин на живот на румънците.Този проект беше моя цел от първите ми дни като министър на туризма. Видеото е само началото на интегрирана промоционална кампания, която ще привлече вниманието на Румъния пред всички, \"каза Богдан Триф, министър на туризма.Видеоклипът ще бъде използван като част от кампаниите на министерството. Миналата година министерството публикува видеозапис за насърчаване на културния и градски туризъм в Румъния.", "date": "2019.03.20", "title": "Румъния се рекламира като топ дестинация"}
{"url": "https://news.bg/int-economics/kitay-se-otkazva-ot-boeing-737-max.html", "text": "Китай обмисля да изключи Boeing 737 MAX от търговска сделка със САЩ. Това съобщи \"Блумбърг\". Агенцията се позова на източници, запознати със ситуацията.Според агенцията самолетът е включен в предварителния списък на търговските сделки между САЩ и Китай.Както беше отбелязано, във връзка с възникващата заплаха за сигурността след катастрофата в Етиопия Пекин възнамерява да изключи Boeing 737 MAX от списъка или , ако успее да постигне споразумение с американските си партньори.По-рано беше съобщено, че разследващите органи в САЩ ", "date": "2019.03.20", "title": "Китай се отказва от Boeing 737 MAX"}
{"url": "https://news.bg/int-economics/ford-vlaga-eur200-mln-v-krayova.html", "text": "Американският автомобилен производител Ford ще инвестира 200 млн. евро в румънския си завод в Крайова, съобщи водещото делово издание \"Зиарул\". Целта на компанията е да произвежда 250 000 автомобила годишно. Те ще се реализират на местния пазар.През 2018 г. Ford построи 150 000 автомобила и 300 000 двигателя в Крайова, в резултат на което производителят се изкачи на второ място в класацията на най-големите износители в икономиката след другия местен производител - Dacia.\"Форд превърна румънския завод в един от най-модерните в Европа. Ние сме втория по големина износител в Румъния и историята не свършва дотук,\" закани се Андрю Маккол, вицепрезидент на Ford Europe.", "date": "2019.03.20", "title": "Ford влага €200 млн. в Крайова"}
{"url": "https://news.bg/int-economics/turizmat-v-gartsiya-zalaga-na-luksozniya-kamping.html", "text": "Туризмът Гърция ще залага на развитието на луксозния къмпинг като алтернатива за съживяване на икономиката на пострадалите от бежанската вълна острови в Егейско море.Това съобщават гръцките медии.Очаква се луксозните къмпинги да привлекат както млади хора, но и тези на средна възраст, които са готови да направят компромис с комфорта, за да се насладят на свободата да живеят в дивата природа.Предвижда се луксозните къмпинги да се изградят на остров Лесбос и районите на Коринт и Атика.\"За първи път Лесбос ще бъде пионер в туристическата индустрия, с инвестиция, която има за цел да влезе в сектора на луксозното настаняване - с 5-звезден лагер - и да привлече нов профил на туристи, които ще имат възможност да посетят острова, \"каза Йоанна Валина, архитект с Aegean Escapes.Компанията планира да изгради луксозни палатки на парцел с площ от 16 968 кв. м. в селски район в западната част на остров Лесбос. Къмпингът ще включва две сгради с басейни и турска баня, открито барбекю и открита традиционна каменна пещ.22-те луксозни палатки ще бъдат разположени сред маслинови дървета и ще бъдат премахнати в края на туристическия сезон, заедно с цялото оборудване. Когато къмпингът е затворен, на парцела няма да има видими белези от туристическата активност.", "date": "2019.03.20", "title": "Туризмът в Гърция залага на луксозния къмпинг"}
{"url": "https://news.bg/weather/zaoblachava-se-1.html", "text": "Днес облачността ще се увеличава и вплътнява и на места в югоизточната половина от страната ще има превалявания от дъжд. Вятърът ще се ориентира от север-североизток и ще е до умерен. С него ще нахлува сравнително студен въздух и температурите слабо ще се понижат. Максималните ще са между 15° и 20°, за София - около 16°.Това съобщават от НИМХ.Над планините ще е предимно облачно. На много места ще има слаби валежи от дъжд, над 1800 метра - от слаб сняг. Ще духа слаб до умерен вятър от север-североизток. Максималната температура на височина 1200 метра ще е около 8°, на 2000 метра - около 1°.По Черноморието облачността ще е значителна. На отделни места ще превали слаб дъжд. Ще духа слаб до умерен вятър от север-североизток. Максималните температури ще са 10°-13°. Температурата на морската вода е 8-9°. Вълнението на морето ще е около 2 бала.", "date": "2019.03.20", "title": "Заоблачава се"}
{"url": "https://news.bg/crime/samoubi-se-mazhat-ubil-zhena-si-v-botevgrad.html", "text": "42-годишният мъж, който вчера уби жена си в Ботевград, е бил намерен мъртъв в жилището си, съобщи Нова телевизия.Най-вероятно Людмил Аяров се е самоубил със законно притежаваното си ловно оръжие. След убийството той се беше укрил и полицията го беше обявила за издирване. Ревност е най-вероятната причина за вчерашното убийство с нож. Тялото на Камелия Аярова беше намерено на метри от шивашко ателие, в което работела.Скандалът между жената и мъжа обаче най-вероятно е започнал още докато жената е била на работа.Людмил и Камелия са се оженили през 2005 година. Имат две деца - момиче на 14 години и момче на 9 години.", "date": "2019.03.20", "title": "Самоуби се мъжът, убил жена си в Ботевград"}
{"url": "https://news.bg/int-politics/prezidentat-na-chehiya-smyata-turtsiya-za-sayuznik-na-islyamska-darzhava.html", "text": "Президентът на Чехия Милош Земан смята Турция за фактически съюзник на терористичната групировка ДАЕШ (\"Ислямска държава\"), съобщават чешките медии.\"Защо турците нападат кюрдите? Защото те са фактически съюзници на \"Ислямска държава\", отсякъл Земан в отговор на въпрос по време на среща с представители на чешката общественост.\"Това означава, че именно Турция, въпреки че членува в НАТО и иска да влезе в Европейския съюз, в който има малка вероятност да бъде приета, действаше като посредник в логистичните операции по снабдяване на \"Ислямска държава\", когато тя окупираше значителна част от Сирия и Ирак. Ставаше дума например за износ на нефт (от завзетите от терористите територии) и подобни\", коментирал чешкият държавен глава.Според Земан турският президент Реджеп Тайип Ердоган води политика на ислямизация на страната си.\"Това вече не е светската държава на Кемал Ататюрк, а държава, която изповядва ислямска идеология. А от това логично следва, че тя стои близо до ислямските радикали\", изтъкнал Земан.", "date": "2019.03.20", "title": "Президентът на Чехия смята Турция за съюзник на \"Ислямска държава\""}
{"url": "https://news.bg/int-politics/avstraliya-napadna-ostro-erdogan.html", "text": "Премиерът на Австралия Скот Морисън нападна остро турския президент Реджеп Тайип Ердоган за коментарите му, направени след  срещу две джамии в новозеландския град Крайстчърч, съобщават световните осведомителни агенции.Морисън подчерта, че коментарите на Ердоган са \"безразсъдни\" и \"изключително обидни\" и че той ще разгледа \"всички варианти\", свързани с отношенията между двете страни.Австралийският премиер добави, че е отхвърлил \"извиненията\", предложени от посланика на Турция в страната и че очаква коментарите на Ердоган да бъдат \"изяснени\" и \"оттеглени\" през следващите седмици.Посланикът на Турция в Австралия е бил привикан в канцеларията на Морисън в Канбера.По-рано Ердоган заяви, че терористът от Крайстчърч ще си \"плати\" за атаката, ако Нова Зеландия не го накаже, въпреки че не уточни как.Турският президент също така твърди, че стрелбата била \"организирана\", противно на оценката на новозеландската полиция, че терористът почти сигурно е действал сам.", "date": "2019.03.20", "title": "Австралия нападна остро Ердоган"}
{"url": "https://news.bg/crime/spetsprokuraturata-i-kpkonpi-razsledvat-kmeta-na-cherven-bryag.html", "text": "Специализираната прокуратура разследва кмета на Червен бряг Данаил Вълов. Оперативно-издирвателните действия били възложени на Комисията за противодействие на корупцията и за отнемане на незаконно придобитото имущество (КПКОНПИ), съобщават от двете институции.​Наказателното производство е започнало по материали на Агенцията за държавна и финансова инспекция (АДФИ) и след журналистическо разследване на \"Господари на ефира\", излъчено преди десет месеца.Установено било, че Вълов е нарушил задълженията си като длъжностно лице и възложител на обществени поръчки по програмата \"Топъл обяд\", финансирана по Оперативна програма за храни и/или основно материално подпомагане и съфинансирана от Фонда за европейско подпомагане на нуждаещи се лица.Стойността на програмата е 229 106 лв. с ДДС.През април 2017 г. община Червен бряг е обявила обществена поръчка по програма \"Топъл обяд\" за Червен бряг и Койнаре.Документи, отговарящи на условията на обществената поръчка, са подали три фирми. На базата на критерий \"най-ниска цена\" е отговаряла фирмата \"М.-П.\" ЕАД.Вместо да сключи договор със спечелилата фирма и да обезпечи безвъзмездното изхранване на социално слаби в община Червен бряг, Данаил Вълов е прекратил обществената поръчка на 16 май 2017 г. Целта му била да облагодетелства другите две фирми, които са печелили обществени поръчки със същия предмет през предходната година, твърдят от Специализираната прокуратура.", "date": "2019.03.20", "title": "Спецпрокуратурата и КПКОНПИ разследват кмета на Червен бряг"}
{"url": "https://news.bg/politics/ivan-neykov-savetva-kandidat-pensionerite-da-izchakat-izyasnyavane-na-formulata.html", "text": "Сънародниците ни, на които им предстои пенсиониране, е по-добре да изчакат, за да се види каква ще е нормативната промяна, за която се разбра вчера. Има правен проблем за хората, подали документи от 1 януари 2019. Към момента действа днешното законодателство.Това заяви бившият социален министър Иван Нейков пред БНТ по повод промяната във формулата на изчисление на пенсиите, която ще ощети част от българите с около 30-31% по-ниски пенсии. В резултат на недоволството вчера  със синдикатите, ресорни министри, експерти и председателят на НОИ Ивайло Иванов.Трябва да се намери добро решение за хората, които са подали документи, но още не им е отпусната пенсията. Забавя се издаването на решение докато стане изменението. Новият ред да е приложен към всички, пожела Нейков.Запитан за срока за оправяне на поправката, Нейков каза, че няколко седмици не са невъзможни да мине цялата процедура по подготовката, да се направи предварителна оценка на въздействието на тази стъпка. Другият вариант е да се постигне принципно решение - действа старата схема, ще има компенсационен механизъм.В социалната сфера има няколко принципа, които ако се опиташ да ги заобиколиш, може \"да настъпиш мотиката\", цитира старата поговорка Нейков. Когато предприемаш действия върху правата на хората, трябва да ги информираш - хората да знаят отдалече. Изменението от 5 г. от 2015 г. е разумен срок, но имаше стъпки, направени миналата есен. За седмици хората няма как да разберат промяната, обясни недоволството бившият социален министър.Несериозно е да се упрекват хората. Проблем имаше. Ако нямаше проблем, защо бе нужно на пожар да се съблюдава тази група, която да казва на народа: \"спи спокойно\". В социалната сфера всички действия носят такъв риск, трябва да имаш система за ранно сигнализиране, тя да показва в коя сфера има риск от напрежение. Свикнахме да правим промените под натиск, каза Нейков.Той даде пример, че през 2018 г. имаше решение да пада тавана, но 2018 г. тези, които ги удари тавана, си траят. Тогава (управляващите) си казаха: да пробваме и другото, да паднат 3-те години преди 2000 г., които могат да бъдат взети за най-добри и за основа на изчисление на пенсиите. На което хората реагираха. Има случаи, когато в социалната сфера трябва да се бърза, но своевременно. Тогава да кажеш - това са възможностите, посъветва своите наследници във властта Нейков.Той бе категоричен, че няма случаи, поне от 2000-та година насам, пари от пенсии за нещо друго. Направихме така, че когато не стигат пари за пенсии от осигуровки, бюджетът допълва да може да се плащат от 7-мо число на текущия месец.Нейков още веднъж повтори, че когато се прави промяна, има различни ситуации - не може да е само бяла или черна. От 100 само 5 души може да бъдат засегнати, но те да поставят въпроса, обясни недоволството на гражданите от сегашната промяна Нейков.\"Когато има риск от негативна промяна, започвай да обясняваш на хората. Ако ежегодно между 60 и 100 души се пенсионират, само 5 да са недоволни, това дава отражение. Имам пълно доверие на експертите на НОИ, досега никога не са били грешни изчисленията им\", каза Нейков.Той припомни, по през зимата на 1996 г., в началото на 1997 г., заплатите се плащаха по банкноти по 50 хил. лева. Никой не може да ме убеди, че експертите на НОИ са проспали хиперинфлацията, категоричен бе бившият социален министър.По думите му, единият вариант е всичко да е било буре в чаша вода, но това е малко вероятно. \"Защо говорим, че 9 млн. ще бъдат икономисани, че 30% ще са ощетени. По-коректно е да се каже - извинявайте, недоизпипахме нещата, ще се поправим\", посъветва управляващите той.Това е поредното решение, от което управляващите се оттеглят, стана ясно от думите му.Причината за това е, че се мисли много наблизко - 2-3 месеца, една бюджетна година. \"Не се изчисляват всички ефекти от едно или друго решение, това не увеличава доверието на хората в управлението. Трябва да не пишем на коляно, да не правим на парче и после да се чудим как да излезем от ситуацията. Няма страшно- помисли\", заяви Нейков.", "date": "2019.03.20", "title": "Иван Нейков съветва кандидат-пенсионерите да изчакат изясняване на формулата"}
{"url": "https://news.bg/politics/borisov-dava-dve-mesta-na-sds-v-evrolistata.html", "text": "Двете партии - ГЕРБ и СДС, обединяват силите си за евроизборите още на първата среща. Целта на обединението е ЕНП да има най-висок резултат на европейските избори.Това стана ясно след среща между ГЕРБ и СДС рано тази сутрин в централата на ГЕРБ.Премиерът Бойко Борисов коментира след срещата между ГЕРБ и СДС, че с Румен Христов имат дългогодишно познанство. Форматът ЕНП е изключително важен за ГЕРБ, защото това са европейски избори и колкото и да се опитват да ги превръщат в местни и международни тук залогът е голям за Европа.Нормално е да си сътрудничат най-старата (дясна - б.р.) партия заедно с партията (ГЕРБ), която е нанесла най-много поражения на БСП, каза още Борисов.Поне двама души в листата ще има от СДС, категоричен беше премиерът.\"На този принцип сме се спрели, надявам се и други партии да подкрепят този съюз, защото то ще е в полза на българските граждани\".Всичките български евродепутати работиха заедно, когато ставаше въпрос за пакета \"Мобилност\", а темите не са приключили, затова партиите трябва да са консолидирани.Борисов се надява, че представителите и на двете партии са убедени в успеха (си на предстоящия евровот - б.р.).Наш евродепутат ще бъде със сигурност в групата на ЕНП, заяви председателят а СДС Румен Христов пред журналисти след пресконференцията в централата на ГЕРБ.Сделка няма и всичко е било прозрачно, обясни той и допълни: \"Искаме десницата да има по-голямо представителство в ЕНП\".Христов смята, че десницата трябва да излезе от землянките и да води ясна и открита политика. Снощи е приключило партньорството с обединение \"Демократична България\".Въпрос на избор е да бъдат подновени преговорите с ДБ. Тук, според Христов, става дума за евроизбори, \"няма да избираме министър-председател\", коментира той. Все още имената в листата от страната на СДС не са ясни.Предстои разговор с Движение България на гражданите, както и с председателя на ЕНП.Румен Христов заяви, че по отношение на европейската политика нямат разминавания, няма да има загуба на десни гласове, както и че за СДС да е с най-голямата партия член на ЕНП е нещо нормално и логично.Предстоят и други срещи между двете партии.Важно за ЕС и България е обединение за извоюване на свобода и демокрация според Владимир Кисьов от СДС. С годините ЕНП е показала, че е била водеща и е поставяла жалоните за бъдещото развитие, а именно там е мястото на СДС заедно с ГЕРБ, заяви още Кисьов. До четвъртък всички детайли ще бъдат обсъдени и ще се представи евролистата.Припомняме, снощи , че след като от СДС са избрали ГЕРБ, се обезсмислило партньорството на десните.", "date": "2019.03.20", "title": "Борисов дава две места на СДС в евролистата"}
{"url": "https://news.bg/politics/stoynev-ot-bsp-vleze-v-plenarna-zala-deputatite-go-aplodirat-burno.html", "text": "Бурни аплаузи в пленарна зала заради Драгомир Стойнев, който днес влезе в парламента.Както вчера стана ясно, той ще представи и защити номинациите на столетницата за състав на ЦИК. Червените ще предложат и заместник-председател на изборната администрация.Припомняме, левите напуснаха законодателния орган заради недоволство от гласуваните изборни правила и по-конкретно от фактическата отмяна на преференциите. Междувременно нов депутат от листата на БСП се закле като народен представител. Това е Георги Сергиев, който влиза на мястото на Славчо Велков, който напусна по здравословни причини.Впоследствие депутатите се заеха с избор на нов състав на ЦИК, както и на ръководство на изборната администрация.ГЕРБ предлагат за председател на ЦИК Стефка Савова.Таня Йосифова е номинацията на \"Обединени патриоти\" за заместник-председател. БСП предлагат Силвия Дюкенджиева за заместник-председател. \"Воля\" искат за този пост Кристина Стефанова. За секретар пък е номинирана Севинч Солакова, която е кандидат на ДПС.", "date": "2019.03.20", "title": "Стойнев от БСП влезе в пленарна зала, депутатите го аплодират бурно"}
{"url": "https://news.bg/press/zaradi-petrola-gorivata-nay-skapi-ot-3-mesetsa-haosat-s-pensiite-spryan-ot-premiera-borisov.html", "text": "Заради петрола горивата най-скъпи от 3 месецаЦените на горивата стигнаха тримесечен връх, показа проверка в специализирани сайтове и в някои от веригите бензиностанции.В част от тях дизелът вече се продава за 2,34 лв. На други цената е от 2,14 до 2,22 лв., а има и такива, които го предлагат за 2,04 лв. Най-високата цена на масовия бензин А-95 е 2,14 лв., като в част от бензиностанциите се предлага от 2,02 до 2,09 лв. На места има цени от 1,92 лв.Хаосът с пенсиите спрян от премиера Борисов Националният осигурителен институт ще изчислява пенсията и по старата, и по новата формула и ще избира по-благоприятния вариант за бъдещия пенсионер. Това се разбраха след среща при премиера Бойко Борисов представители на синдикатите, социалният министър Бисер Петков, управителят на НОИ Ивайло Иванов и вицепремиерът Томислав Дончев. \"Волята на премиера е да не се допуска ощетяване на нито едно лице, експертният разговор ще продължи как да се изпълни това поръчение\", заяви министър Петков.Изчисляването на размера на пенсиите по старата и по новата методика ще се прилага само за хората, които са пресметнали, че са ощетени от новата формула, която взема предвид осигурителният стаж само след 2000 г., обясни управителят на НОИ Ивайло Иванов.11 500 бегълци от закона опитали да щипнат през граница през 2018 г.Близо 11 500 бегълци от закона са направили опит да напуснат страната. От заявените за общодържавно издирване по различни разследвания, са били заловени на изход от страната на различните контролни пунктове.Това става ясно от публикуван отчет на МВР за 2018 година, който е за изпълнението на програмния бюджет на министерството. От множеството таблици там се установява, че силовото ведомство е обявило за общодържавно издирване 18 137 лица. От тях издирени и снети от издирване са 17 992 лица от всички категории, включително с натрупване от предишни периоди.Търсените от МВР хора са били по общо 14 критерия, сред които дори неплащане на издръжка, задължения към държавата и неявяване по дела. От отчета става ясно, че 11 432 лица са били заловени на гранично-пропускателните пунктове, най-вероятно при опит да напуснат страната.Махат отнемането на оръжие за превишена скоростВъзможността да се отнема законно притежавано оръжие при три акта за нарушения на пътя отпада. Това реши днес работната група по новия закон за оръжията и боеприпасите, която заседава в парламента, научи \"Стандарт\". В момента Законът за оръжията, боеприпасите, взривните вещества и пиротехническите изделия предвижда отнемане на оръжието при три административни нарушения. Постановката предизвика гнева на ловците, които са заплашени да загубят пушките си при три глоби от КАТ.Новият закон влиза в пленарна зала до края на месеца или най-късно в началото на следващия. С него се слага край и на още една законова неуредица. Според старите тестове оръжие се отнема и за престой в отрезвителя. Той обаче не съществува законово от 2014 г.Стената на Тръмп може да спре финансирането на базата в Ново селоСАЩ отлагат или лишават от средства военни проекти по цял свят с цел финансиране на стената по южната си граница. Списък, публикуван от Пентагона, разглежда стотици проекти на обща стойност от 6,8 млрд. долара. Сред тях е и базата в Ново село в България, предаде Нова тв.През август миналата година американското правителство взе решение тя да бъде финансирана с 5,2 милиона, за да се построи склад за муниции, сочи справка на money.bg.Бюджетът, отделен за България, е най-малкият в сравнение с планираните разходи в другите държави от региона и в Западна Европа.Нов \"Апартаментгейт\" при ГЕРБИсторията с безвъзмездно предоставения апартамент на финансовия министър Горанов в луксозния жилищен комплекс на Кририл Домусчиев още не е съвсем отшумяла, но властта е на път да бъде разтресена от друг скандал с апартамент. Този път в главната роля е зам.-председателят на ГЕРБ Цветан Цветанов, за когото \"Свободна Европа\" съобщи, че е закупил луксозно жилище в скъп столичен квартал, а съмненията са, че сделката е на цена поне 4 пъти по-ниска от пазарната. Това ще е втори \"Апартаментгейт\" за Цветанов. През 2010 г., когато той бе вицепремиер и вътрешен министър в първия кабинет на ГЕРБ, гръмна скандала с петте му апартамента, заради който той беше проверяван от НАП.БСП сериза Конституционния съд за Закона за личните данниДепутати от БСП ще внесат утре жалба в Конституционния съд срещу промените в Закона за личните данни, с които се посяга на свободата на словото. Припомняме, че промените бяха върнати с вето от президента Румен Радев, но мнозинството ги прие втори път. Срещу закона остро реагирата множество граждански организации, включително Съюза на българските журналисти и Асоциацията на европейските журналисти.Промените дават възможност държавни органи и администрации да проверяват медийни публикации, журналисти и документални материали, както и да отказват достъп до информация.Според приетите текстове ще се преценява дали журналистите законово имат достъп до данните, дали имат право да ги обработват и да ги изнасят, без да нарушават баланса със защитата на личните данни.", "date": "2019.03.20", "title": "Заради петрола горивата най-скъпи от 3 месеца, Хаосът с пенсиите спрян от премиера Борисов"}
{"url": "https://news.bg/world/frenska-kompaniya-e-pomagala-na-islyamska-darzhava-da-pravi-raketi.html", "text": "Няколко търговски партньори на голяма френска компания Tereos, специализирана в производството на захар, подадоха иск срещу нея във вторник, обвинявайки я в снабдяването на Ислямска държава с оръжие. Това съобщи AFP.Според агенцията, става дума за веществото сорбитол, което в смес с други лесно достъпни вещества може да се използва като гориво за домашно неуправляеми ракетни установки. Жалбоподателите напомнят, че в края на 2016 г., след освобождението на Мосул, служители на неправителствената организация Conflict Armament Research (CAR), действащи по мандата на ЕС, откриха в едно от мазетата на склад десетки торби с сорбитол, на които се виждаше лого Tereos.В тази връзка компанията Tereos е обвинена в \"извършване на терористични актове и съучастие в извършването на терористични действия\". Делото е заведено в Прокуратурата към Върховния съд на Париж.Според AFP, след като една НПО, оперираща в Ирак, е уведомила френска компания за откритието, тя е признала, че този сорбитол е произведен в заводите й в Северна Франция през май 2015 г. В Турция е доставена пратка от 45 тона, след което следите ѝ са загубени. Именно този сорбитол беше открит една година по-късно в Сирия, в мазетата на къщи, които преди това са били заети от бойци от ДАЕШ.След като информацията за тези продажби стана публична през 2017 г., Tereos официално увери, че \"спира всякакви доставки на сорбитол в зони на риск\". Ищците обаче, въз основа на данни от вътрешно разследване, проведено от известното им предприятие за производство, съобщават, че през февруари и юли 2017 г. в Сирия са били извършени още две големи доставки. \"Като се има предвид това, както и фактът, че компанията е знаела за употребата на сорбитол като компонент на оръжия, трябва да се заключи, че Tereos съзнателно е доставил това вещество на терористична група\", подчертава прокуратурата.Във връзка със събитията от компанията подчертаха пред AFP, че всичките ѝ \"доставки за Сирия са законни\". \"Те бяха преустановени, след като стана известно за използването на веществото за непредназначени цели\", добави представителят на компанията. Ръководството на компанията вярва също, че срещу него е заведен иск с цел \"дестабилизиране\".", "date": "2019.03.20", "title": "Френска компания е помагала на Ислямска държава да прави ракети"}
{"url": "https://news.bg/world/i-dzho-baydan-vliza-v-nadprevarata-za-beliya-dom.html", "text": "Бившият вицепрезидент на САЩ Джо Байдън реши да участва в президентската надпревара през 2020 година. Това се съобщава от в. \"Уолстрийт джърънъл\".Той също е обявил и началото на набиране на средства за подкрепа на кампанията си. Изданието изяснява, че политикът вече е призовал няколко привърженици да му помогнат да набере няколко милиона долара. Тази информация беше предоставена на изданието от познат източник.Така Байдън направи резервация за участието си в президентската надпревара.На новината настоящият президент на Съединените щати Доналд Тръмп реагира, наричайки политика човек с нисък коефициент на интелигентност.Бившият вицепрезидент Джо Байдън при миналата кампания се оттегли в подкрепа на Хилари Клинтън, но тя загуби изборите от Доналд Тръмп.  открои Джо Байдън като основният кандидат на Демократическата партия на президентските избори през 2020 г. с 29% подкрепа. След него се нарежда сенаторът и независим кандидат от 2016 г. Бърни Сандърс с 22%.От страна на демократите вече обявиха влизане в надпреварата сенаторите от Ню Йорк  и , както и ", "date": "2019.03.20", "title": "И Джо Байдън влиза в надпреварата за Белия дом"}
{"url": "https://news.bg/society/nyama-kak-video-s-nasilie-da-se-svali-vednaga-ot-mrezhata-spored-kiberekspert.html", "text": "Нереалистично е да се смята, че в момента на качване на видео с насилие и радикални възгледи, то веднага ще бъде спряно или блокирано. Това заяви експертът по информационна сигурност Борис Гончаров пред БНР.Припомняме, вчера от \"Фейсбук\" съобщиха, че видеото от атаката в две джамии в е видяно 4000 пъти преди да бъде премахнато от платформата.По думите му няма система, която може да направи ограничение на видеото в момента на качване.\"Не мисля, че  този механизъм. ... Мрежата е създадена именно с такава идея - да се споделя максимален брой информация - и тази мрежа да е максимално свободна. В момента, в който затегнете този контрол, излиза другият риск, който е свързан с прекомерна цензура и с оправдание на съдържанието в дадена посока. Трябва да се търси баланса между тези две неща\", категоричен е Гончаров.Той изясни, че е. Няма как този процес да се случва без човешка намеса.\"Проблемът е не само технологически, но и чисто в посока на това - какво искаме да правим с тази мрежа и как тя се управлява\", посочи експертът.По същия начин не могат да бъдат блокирани и съмнителни акаунти и профили на потенциални терористи, добави Гончаров.", "date": "2019.03.20", "title": "Няма как видео с насилие да се свали веднага от мрежата, според киберексперт"}
{"url": "https://news.bg/int-politics/narodnoto-sabranie-na-guaydo-naznachi-poslanik-na-venetsuela-v-balgariya.html", "text": "Народното събрание на Венецуела, което е контролирано от опозицията начело с Хуан Гуайдо, е назначило специални представители на Венецуела в България, Великобритания, Унгария, Чехия, Полша и Финландия, съобщават турски медии.Това става, след като тези страни признаха самопровъзгласилия се за временен президент на Венецуела Хуан Гуайдо за легитимен държавен глава на южноамериканската страна. Уточняват се имената на новите посланици: Ванеса Нуман, която е назначена за представител в Обединеното кралство; Енрике Алварадо в Унгария; Естефания Мелендес в България; Тамара Суджу в Чешката република; Анад Медия в Полша и Хосе Игнасио Гуедес в Мароко.Припомня се, че на 29 януари венецуелският парламент, контролиран от опозицията, назначи емисарите на Гуайдо и в други страни по света.Тогава законодателният орган единодушно одобри посланиците на Венецуела в САЩ, Аржентина, Колумбия, Панама, Коста Рика, Еквадор, Чили, Хондурас, Канада и Перу.", "date": "2019.03.20", "title": "Народното събрание на Гуайдо назначи посланик на Венецуела в България"}
{"url": "https://news.bg/energy/tsenite-na-gorivata-skochiha-nay-visoko-ot-nachaloto-na-godinata.html", "text": "Горивата на българския пазар поскъпнаха през тази седмица до най-високата си стойност от началото на годината. След поскъпването през ноември цените тръгнаха надолу, но през последната седмица се увеличиха по-осезаемо, съобщи money.bg.Към 19 и 20 март бензинът А95 се продава за 2,11 лева за литър, а дизелът - за 2,31 лева за литър. За сравнение в началото на месеца цените им са съответно 2,08 и 2,28 лева за литър. Данните са от специализирания сайт Fuelo.net .Що се отнася до цените, които предлагат отделните вериги бензиностанции, най-ниската за бензина А95 е 1,92 лева, а най-високата е 2,14 лева. При дизела разликата е осезаемо по-голяма - най-ниската е 2,04 лева, а най-ниската - 2,34 лева.Това е най-сериозното поскъпване на горивата на пазара от началото на годината. През януари цената на А95 беше под 2 лева - между 1,95 и 1,96 лева за литър. Тази на дизела беше между 2,14 и 2,16 лева.Припомняме, през октомври и ноември миналата година, бе най-голямото поскъпване за последните 5 години. Тогава цената на бензина скочи до 2,38 лева, а на дизела - до 2,42 лева.Поскъпването идва на фона на ръст в цените на петрола на световния пазар. От началото на седмицата те отчитат ръстове, като вчера майските фючърси на сорта Brent добавиха 8 цента до 67,62 долара за барел, а американския WTI за април достига ниво от около 59 долара за барел.", "date": "2019.03.20", "title": "Цените на горивата скочиха най-високо от началото на годината"}
{"url": "https://news.bg/crime/zadarzhaha-dvama-mladezhi-za-ubiystvo-na-53-godishna-ot-harmanli.html", "text": "Задържани двама младежи за убийството на 53-годишна жена от Харманли. 19-годишен и 22-годишен са обвинени за жестокия побой над жената.Жертвата и задържаните са свързани и се познавали заради алкохол и наркотици, съобщава БТВ.Припомняме, в понеделник от случаен минувач бе открита мъртва жена в тревната площ на разграден празен парцел.Съдебният лекар констатира множество наранявания по главата.", "date": "2019.03.20", "title": "Задържаха двама младежи за убийство на 53-годишна от Харманли"}
{"url": "https://news.bg/economics/nad-23-000-gartsi-sa-si-kupili-nashi-e-vinetki.html", "text": "Общо 23 496 е-винетки за 662 684 лв. са продадени до 17 март на автомобили с гръцки регистрационни номера.Близо 20 000 от тях са за леки коли, останалите са за тирове. Продажбите нареждат Гърция на четвърто място сред чуждестранните шофьори след Турция, Румъния и Северна Македония.Това стана ясно на среща между министъра на регионалното развитие Петя Аврамова и министъра на инфраструктурата, транспорта и мрежите на Гърция Христос Спирдзис в Атина.Системата за покупка на е-винетка не позволява директно въвеждане на символи от гръцката азбука. Поради тази причина е изработена таблица за съответствие, чрез която гръцките граждани, имащи регистрационен номер със символи от тяхната азбука, е необходимо при покупка да въвеждат съответстващите символи.Гръцкото министерство на инфраструктурата, транспорта и мрежите ще разпространи тази информация за улеснение на гражданите, които пътуват през България.Министър Аврамова запозна колегата си с въведената от 1 януари 2019 г. в България електронна винетка и с предстоящото въвеждане на тол за тежкотоварните автомобили над 3,5 тона от 16 август тази година.По думите ѝ най-бързият и удобен начин за плащане на електронните винетки е през интернет, тъй като само след няколко минути те са вече активни и може да се пътува по платената пътна мрежа в България.Тази услуга е особено подходяща и за чуждестранни граждани - така си спестяват време при влизане в България на ГКПП. Възможно е отложено купуване на е-винетка до 30 дни преди датата на валидност.Петя Аврамова запозна министър Спирдзис и с каналите за продажба на е-винетки, сред които са интернет страниците , , , чрез безплатно мобилно приложение BGTOLL, както и в бензиностанции, на терминалите за самотаксуване по ГКПП и др.", "date": "2019.03.20", "title": "Над 23 000 гърци са си купили наши е-винетки"}
{"url": "https://news.bg/politics/elena-joncheva-iska-konstitutsionniyat-sad-da-zashtiti-zhurnalistite.html", "text": "Бъдещият водач на евролистата на БСП Елена Йончева сезира Конституционния съд за . Йончева ги определи като опасни промени, създаващи условия за цензура в българската журналистика.Въпреки всичко българската журналистика остава основният гарант за свободата и демокрацията в България. Това коментира Елена Йончева пред журналисти преди да влезе в Конституционния съд.Припомняме, в началото на февруари месеци президентът Румен Радев наложи вето върху промените в Закона за защита на личните данни. Той оспори приетите критерии, по които журналисти, учени и писатели са задължени да доказват, че използват лични данни правомерно. Тогава държавният глава определи текстовете като свръхрегулация, ограничаваща свободата на изразяване. Мнозинството в залата на Народното събрание обаче отхвърли неговите аргументи.Наред с това Йончева обяви, че Цветан Цветанов е купил \"луксозен апартамент на скандално ниски цени\". Йончева припомни и последния документ на ЕК, в който се посочва, че 2/3 от скандалните сделки на видни политици у нас не се разследват.Поставяме въпроса и припомняме, че Цветанов стана известен като политика с шестте апартамента, каза депутатът от БСП Явор Божанков.По думите му случайно или не тогавашният шеф на НАП стана депутат от ГЕРБ. Днес (вчера - б.р.) е станало ясно, че  в една от най-скъпите сгради в България, купен със заменки, като е приспадната сумата от 1 милион лева.Социалистите настояват КПКОНПИ и органите да разследват сделката. Божанков допълни, че призовават премиера Борисов, който заяви, че няма да търпи дори съмнения за корупция, да се огледа около себе си, където се правят сделки и заменки и да вземе решително мерки срещу това.", "date": "2019.03.20", "title": "Елена Йончева иска Конституционният съд да защити журналистите"}
{"url": "https://news.bg/politics/kasabov-se-pita-zashto-ot-bsp-sa-napusnali-zemlyankite.html", "text": "От НФСБ се зарадваха на присъствието на червения депутат Драгомир Стойнев в пленарна зала.Според Валентин Касабов сме станали свидетели на моноспектакъл.\"Предайте на партизаните, че мандрите свършиха и е време да работят\", обърна се той към червения депутат. Депутатът от НФСБ се усъмни в морала на левицата.\"БСП са или в гората, или в землянките, но като дойде време за заплати са тук\", подчерта Касабов.Депутатът пита кой модел ще сменят и дали с автомати ще връщат Ленин и Сталин.Данаил Кирилов пък попита как отсъствието на Сергей Станишев от листата на червените за ЕП ще се отрази на ПЕС.Драгомир Стойнев обясни, че левите не са в НС, защото вместо с ЦИК мнозинството се занимава със столетницата. По думите му БСП ще спечели изборите и обеща да покани герберите на следващия Конгрес на партията, защото част от тях били членове на левицата.Мустафа Карадайъ се върна към темата на дневния ред и пожела новата ЦИК да не взема решения под натиск. Той похвали дамите в новия състав, които били по-красивата и отговорна част на човечеството.", "date": "2019.03.20", "title": "Касабов се пита защо от БСП са напуснали землянките"}
{"url": "https://news.bg/world/pilot-koyto-ne-e-bil-na-rabota-spasil-samolet-737-max-den-predi-katastrofata-v-indoneziya.html", "text": "Докато екипажът на Lion Air се борил да поеме контрол над управлявания от него самолет Boeing 737 Max 8 на 28 октомври 2018 г., той получил помощ от неочакван източник: пилот в почивка, който се е случило да се вози в пилотската кабина, информира \"Блумбърг\".Пилотът, който е бил на допълнително място в пилотската кабина, правилно е установил проблема и е казал на екипажа как да изключи нефункционираща система за контрол на полета. Така той е спасил самолета от катастрофа, обявиха двама източници, запознати с разследването на Индонезия.Но на следващия ден, под управлението на друг екипаж, самолетът падна в Яванско море. Всички 189 души на борда загинаха. Разследващите смятат, че е възникнал същият проблем.За първи път се разкрива тази информация за предходния полет със самолет Max 8 на компанията Lion Air. Това е нова улика в мистерията как някои пилоти на този самолет са успели да предотвратят катастрофа, докато други са изгубили контрол над управляваните от тях самолети и са се разбили.Присъствието на трети пилот в кабината за управление не е включено в доклада от катастрофата на Националната комисия за транспортна безопасност на Индонезия от 28 ноември и преди не е разкривана тази информация.Пътникът с безплатен билет, пилотът, на полета от Бали до Джакарта казал на екипажа да изключи захранването към мотор, който насочва носа на самолета надолу, поясняват източниците и допълват, че това е част от инструкциите, които трябва да се знаят наизуст от всички пилоти.Говорител на Lion Air коментира, че цялата налична информация за полета е предадена на индонезийската комисия.Комисията обяви в доклад, че самолетът на няколко пъти е имал проблеми при предишни полети и те не са били оправени напълно.Системата за безопасност, която има за цел да не позволява на самолета твърде стръмно издигане или изпадане в stall - aеродинамично \"увисване\" ( няма достатъчно въздушна тяга под крилата на самолета заради голям ъгъл или заради ниска скорост), е проверявана от разследващите на катастрофата на 29 октомври, както и от тези, които разследват катастрофата в Етиопия пет месеца по-късно.Вярва се, че неизправен сензор е заблудил компютрите на самолета на Lion Air, което е довело до автоматично насочване на носа надолу, за да се избегне stall.На 13 март приземиха самолетите Boeing 737, тъй като по първоначална информация има съответствия между двете катастрофи в Индонезия и в Етиопия.Припомняме, по-рано този месец  след излитането си. Загинаха всички 157 души на борда. През октомври пътнически самолет на индонезийската компания И двата инцидента са с новите самолети 737 Max 8.", "date": "2019.03.20", "title": "Пилот, който не е бил на работа, спасил самолет 737 Max ден преди катастрофата в Индонезия"}
{"url": "https://news.bg/int-politics/nova-zelandiya-iska-obyasnenie-ot-erdogan-za-komentarite-mu.html", "text": "Премиерът на Нова Зеландия Джасинда Ардерн обясни, че външният министър Уинстън Питърс заминава за Турция, за да \"се изправи срещу\" коментарите на турския президент Ердоган за  в Крайстчърч, съобщава \"Ройтерс\".Ердоган, който се опитва да засили подкрепата за своята партия АК, която е ислямистки корени, за местните избори на 31 март, заяви, че Турция ще накара нападателят да си плати, ако Нова Зеландия не го направи.Коментарите бяха на митинг - кампания, който включва видеозаписи от атаката, излъчени във Фейсбук.Ардерн обясни, че Питърс ще поиска спешно разяснение от Турция и Ердоган.\"Нашият вицепремиер ще се изправи срещу тези коментари в Турция. Той отива там, за да постави въпроса направо, лице в лице\", обяснява Ардерн пред репортери в Крайстчърч.Питърс по-рано осъди излъчването на кадри, които според него биха могли да застрашат новозеландците намиращи се извън страната. Въпреки намесата на Питърс, на екрана на митинга на Ердоган отново се появи извадка от предполагаемия манифест на Тарант, заедно с кадри от стрелеца, който влизал в една от джамиите и стреля.Междувременно австралийският премиер Скот Морисън заяви, че е призовал посланика на Турция за среща, по време на която той поиска коментарите на Ердоган да бъдат отстранени от държавната телевизия на Турция.\"Ще чакам да видя какъв е отговорът на турското правителство преди предприемането на по-нататъшни действия, но мога да ви кажа, че всички възможности са на масата\", обясни Морисън пред репортери в Канбера.Морисън заяви, че посланикът на Австралия в Турция ще се срещне в сряда с членовете на правителството на Ердоган. Канбера преразглежда съветите си към австралийците, които планират пътувания до Турция.Отношенията между Турция, Нова Зеландия и Австралия като цяло са добри. Хиляди австралийци и новозеландци пътуват всяка година в Турция за военни мемориални служби.Преди малко повече от век хиляди войници от австралийския и новозеландския армейски корпус се борят на брега на един тесен плаж в Галиполи по време на злополучна кампания, която коства повече от 130 000 живота.Районът е място за поклонение на посетители, които почитат загиналите от своите страни в деня на армейския корпус, на 25 април.", "date": "2019.03.20", "title": "Нова Зеландия иска обяснение от Ердоган за коментарите му"}
{"url": "https://news.bg/int-politics/voenen-samolet-na-sasht-zasechen-blizo-do-ruskite-voenni-bazi-v-siriya.html", "text": "Американски военен самолет е извършил разузнавателен полет в близост до руската военновъздушна база \"Хмеймим\" и руската военноморска база в Тартус в Сирия, съобщават руските медии.Разузнавателен самолет за борба с подводници на военноморските сили на САЩ P-8A Poseidon с бордови номер 168857 е излетял от въздушната база на НАТО \"Сигонела\" на италианския остров Сицилия. Американският самолет е бил забелязан в района на Латакия и по крайбрежието на Ливан. Полетът е бил извършен на височина от 6,6 км над земната повърхност със скорост 732,7 км/ч. Самолетът Boeing е обиколил района на няколко пъти.Чужди военни самолети редовно са забелязвани по границите на Русия и край руски военни обекти в чужбина. Руските специалисти по-конкретно отбелязват високата активност на американското разузнаване. Общо през изминалата година руските радиотехнически войски са засекли и ескортирали повече от 980 хил. самолета.Руското военно министерство призова САЩ да се откажат от подобни операции, но Пентагонът отказа.", "date": "2019.03.20", "title": "Военен самолет на САЩ засечен близо до руските военни бази в Сирия"}
{"url": "https://news.bg/world/es-globi-google-za-treti-pat.html", "text": "Европейската комисия глоби американския технологичен гигант Google с повече от 1 милиард евро за нарушаване на антимонополните правила на Европейския съюз, съобщават медии.Незаконните практики са свързани с услугата AdSense.Еврокомисарят по конкуренцията Маргрете Вестагер съобщи, че ЕС е решил да глоби компанията с 1,49 милиарда евро за злоупотреба с доминиращо положение на онлайн рекламния пазар. Комисарят подчерта, че технологичният гигант блокира конкуренти онлайн чрез злоупотреба с позицията си при издаването на разрешения и пространство на рекламодатели.Според Вестагер действията на Google са в нарушение на антимонополните правила на ЕС. Нарушенията са продължили повече от 10 г.Това е третата глоба, която ЕС налага на Google през последните години.През юли 2018 г. Европейската комисия глоби  за злоупотреба с доминиращо положение на Android. Технологичният гигант беше глобен и с ", "date": "2019.03.20", "title": "ЕС глоби Google за трети път"}
{"url": "https://news.bg/politics/vklyuchiha-lilyana-pavlova-v-dve-komisii.html", "text": "Бившият министър на европредседателството и настоящ депутат Лиляна Павлова стана член на две парламентарни комисии. Едната е по правните въпроси, другата - по труда, социалната и демографската политика, съобщи БНР.Бившият министър се върна в парламента като народен представител след като в края на миналата година дейността на министерството за европредседателството беше преустановена.Припомняме, преди това Павлова бе .", "date": "2019.03.20", "title": "Включиха Лиляна Павлова в две комисии"}
{"url": "https://news.bg/crime/hvanaha-v-krachka-bashta-i-dashterya-dilari-v-sofiya.html", "text": "Задържаха баща и дъщеря дилъри на наркотици, съобщиха от Областната дирекция на МВР в София.Двамата са били арестувани около 20.00 часа на 11 март. 34-годишната жена била засечена с двама свои клиенти на ул. \"Св. Св. Кирил и Методий\" в момент на покупко-продажба на \"билка\". При последвалия обиск в дома й били открити 59 полиетиленови пликчета с тревиста маса, електронна везна и голяма сума пари. Там бил задържан и 63-годишният й баща, който бил криминално проявен. И двамата обитавали жилището без адресна регистрация.Те били задържани за 24 часа, а след доклад на събраните материали в Софийската градска прокуратура двамата били привлечени като обвиняеми. На мъжа е наложена мярка за неотклонение \"парична гаранция\" в размер на 2 000 лева, а на дъщеря му - мярка \"задържане под стража\".", "date": "2019.03.20", "title": "Хванаха в крачка баща и дъщеря дилъри в София"}
{"url": "https://news.bg/int-politics/partiyata-na-merkel-nastoya-za-zamrazyavane-chlenstvoto-na-orban-v-enp.html", "text": "Лидерът на Християндемократическия съюз (ХДС) Анегрет Крамп-Каренбауер обяви, че временното отстраняване на унгарската управляваща партия ФИДЕС от Европейската народна партия (ЕНП) ще бъде добър вариант, докато доверието към унгарския премиер и председател на партията Виктор Орбан не бъде възстановено, съобщава \"Ройтерс\".ЕНП се среща днес, за да реши какви действия да предприеме срещу ФИДЕС след сблъсъка им с ЕНП, която обвинява популиста и противника на мигрантите Орбан в нарушаване на върховенството на закона. Някои членове на ЕНП искат цялостно изключване на ФИДЕС.\"Докато ФИДЕС не възстанови напълно доверието, не може да има нормално пълноправно членство\", подчерта Крамп-Каренбауер, която е протеже на германския канцлер Ангела Меркел.\"Замразяване\" на членството би било вариант, посочи лидерът на ХДС.ФИДЕС разгневи ЕНП, като  на председателя на Европейската комисия Жан-Клод Юнкер, изобразен като марионетка, манипулирана от американския милиардер от унгарски произход Джордж Сорос, за да подкрепи неконтролираната имиграция в Унгария.Орбан също така проведе кампания срещу частния Централноевропейски университет в Будапеща, основан от Сорос.По-рано този месец Орбан се извини за обидния език, но някои лидери на ЕНП настояха, че това не е достатъчно.Крамп-Каренбауер заяви, че Орбан е предприел някои първи стъпки, с които да покаже, че има смисъл от продължаване на диалога.\"Но не е достатъчно да се разсеят съмненията относно това дали ФИДЕС споделя разбирането за общите ценности на ЕНП, което ще даде възможност за бъдещо сътрудничество, основано на доверие\", предупреди тя.Юнкер заяви пред германско радио, че е посъветвал ЕНП да изхвърли ФИДЕС.", "date": "2019.03.20", "title": "Партията на Меркел настоя за замразяване членството на Орбан в ЕНП"}
{"url": "https://news.bg/world/narkogrupa-obstrelva-konvoy-s-yadreno-gorivo-v-braziliya.html", "text": "Камиони с ядрено гориво са били подложени на въоръжена атака на магистрала в бразилския щат Рио де Жанейро във вторник, докато са преминавали край общност, контролирана от наркобанда. Членове на наркогрупата са открили огън по конвоя, пише вестник O Globo.Въоръжена полиция, ескортирала конвоя, е отвърнала на огъня, докато камионите са превозвали уран до намираща се в близост ядрена централа.В района, където често възниква насилие, има два ядрени реактора.Нападението е станало на около 200 километра от Рио де Жанейро. Камионите са стигнали до АЕЦ Angra 2 с около 30 минути закъснение, обявиха от ядрената агенция на страната.Държавната ядрена агенция Eletronuclear поясни в съобщение, че уранът е в \"естествено състояние\" и не представлява опасност за населението. Допълва се, че конвоят е минавал през район, където е имало престрелка и не е бил атакуван.Обикновено конвоят е от около пет-шест камиона и е ескортиран от полиция, обяви говорител на агенцията пред \"Гардиън\". Камионите са били натоварени с ураново гориво, предназначено за АЕЦ Angra 2 - в експлоатация от 2001 г.Но говорител на пътната полиция в Рио де Жанейро заяви, че конвоят е бил обстрелван.Няма арестувани или ранени.", "date": "2019.03.20", "title": "Наркогрупа обстрелва конвой с ядрено гориво в Бразилия"}
{"url": "https://news.bg/politics/udalzhavat-do-11-april-sroka-za-kontsesiyata-na-letishte-sofiya.html", "text": "Удължават срока за подаване на оферти за концесията на летище \"София\" до 11 април. Това заяви транспортният министър Росен Желязков по време на участието в транспортната комисия.Желязков припомни, че срокът за подаване на предложение , но след приемането на Закона за концесиите срокът ще бъде удължен до 11 април.Кандидатите, които се подали оферти, ще бъдат обявени на 11 април.Припомняме, че това е поредното удъжаване на срока за подаване на оферти.Първоначално  След това по препоръка на консултанта на Министерството на транспорта ", "date": "2019.03.20", "title": "Удължават до 11 април срока за концесията на летище \"София\""}
{"url": "https://news.bg/crime/novi-dopalnitelni-do-6-mln-lv-otivat-v-mvr.html", "text": "Правителството одобри нов допълнителен транш към бюджета на МВР. След като миналата седмица кабинетът за поредна година отпусна , този път допълнителните представа са за лични документи и са в размер до 6 милиона лева. \"Със средствата в размер до 6 000 000 лв. ще бъдат финансово обезпечени сключени договори за изпълнение на дейности, свързани с издаването на българските лични документи\", пишат от пресслужбата на Министерски съвет.Не става ясно какви дейности ще бъдат обезпечени.Оказва се, че не само за Шенген се отпускат ежегодно пари. В края на август миналата година в бюджета за 2018 година на МВР .Основанието е същото - \"за обезпечаване на дейности, свързани с издаването на лични документи\".Сумата обаче беше значително по-голяма - .Съвсем в края на миналата година, на 12 декември 2018 година,  за същата година.От тях 7 милиона отново бяха за издаването на лични документи.", "date": "2019.03.20", "title": "Нови допълнителни до 6 млн. лв. отиват в МВР"}
{"url": "https://news.bg/politics/odobriha-pozitsiyata-na-balgariya-za-neutralna-kam-klimata-ikonomika.html", "text": "Одобриха позицията на България по Съобщението на Европейската комисия \"Чиста планета за всички - европейска стратегическа дългосрочна визия за просперираща, модерна, конкурентоспособна и неутрална по отношение на климата икономика\", което беше представено на 28 ноември 2018 г.Съобщението е в отговор на призивите Европейският съюз да запази водещата си глобална роля в действията срещу изменението на климата и цели да въвлече всички заинтересовани в дебат, на чиято база да бъде изготвена рамка за приноса на ЕС към постигане на целите, установени със Споразумението от Париж.Според одобрената позиция страната ни подкрепя провеждането подобна дискусия и търсенето на подкрепа от обществото, от всички сектори на икономиката и от всички административни нива. В рамките на този преход за България ще бъдат водещи принципите за разходо-ефективност, отчитането на националните специфики, правото на държавите сами да определят енергийния си микс, технологичната неутралност, икономическото развитие и социалното благополучие на гражданите.От правителството посочват, че страната ни смята за важно мерките да бъдат съобразени с технологичните възможности на индустрията и да са базирани върху оценки на въздействие по сектори, особено по отношение на малките и средни предприятия.За България е важно да има повече яснота и относно прилагането на принципа за солидарност в процеса на постигане на общите цели на Съюза, както и справедливото разпределение на разходите и ползите от прехода, съобщават от Министерския съвет. Като необходимо се посочва създаването на обща политика за стимулиране на научната и развойна дейност, за създаване на благоприятна среда за иновативни решения чрез осигуряване на публично финансиране, в това число и субсидии за частна изследователска и развойна дейност, демонстрационни проекти и подпомагане на практическото внедряване на иновациите.", "date": "2019.03.20", "title": "Одобриха позицията на България за неутрална към климата икономика"}
{"url": "https://news.bg/politics/pensionirat-komandira-na-natsionalnata-gvardeyska-chast.html", "text": "Да отпадне длъжността \"Командир на Националната гвардейска част\" от 14 април 2019 г. предложиха на днешното правителствено заседание. С друго решение на МС се предлага да бъде освободен командирът на гвардейците бриг. ген. Илко Йорданов, съобщиха от Министерския съвет.Предложението е към президента Румен Радев да издаде Указ за изменение на Указ № 85 от 28 февруари 2012 г. С него се утвърждават длъжностите във  на Република България и Националната служба за охрана, изискващи висши офицерски звания.Правителството предлага бригаден генерал Илко Йорданов да бъде освободен от длъжността \"Командир на \". Причината - поради навършване на пределната възраст за притежаваното звание. Освобождаването на ген. Илко Йорданов да бъде от 14 април 2019 година.", "date": "2019.03.20", "title": "Пенсионират командира на Националната гвардейска част"}
{"url": "https://news.bg/crime/ostaviha-za-postoyanno-v-aresta-50-godishen-izmamil-trima-sas-shofyorski-knizhki.html", "text": "Уважено е искането на Районната прокуратура в Шумен за постоянен арест на мъж, измамил трима, че ще им осигури шофьорски книжки, съобщават от държавното обвинение.50-годишният Юксел Ю. е привлечен като обвиняем за измама на трима, на които обещал да осигури издаване на книжки без обучение и изпит срещу заплащане.Мъжът е развивал дейността си от декември 2016 до февруари 2017 г. Първият измамен бил мъж от село Тушовица, който предоставил на обвиняемия 2200 лева срещу обещанието да му издаде шофьорска книжка за категории А, С, Е и Д. След като Юксел забавил изпълнението на обещанието, измаменият го срещнал и го накарал да му подпише запис на заповед за дадените пари.50-годишният обвиняем обещал на друг мъж от Бургас фалшива книжка, категория В, който му платил за услугата 400 евро и 1000 лева.1600 лева за книжка без обучение и изпит дал и друг човек от село Тушовица.Общият размер на измамата възлиза на 5600 лв.Най-тежката мярка за постоянен арест взета от Шуменския районен съд спрямо Юксел Ю., е била потвърдена и от Шуменския окръжен съд.За престъплението се предвижда затвор от 1 до 6 години.", "date": "2019.03.20", "title": "Оставиха за постоянно в ареста 50-годишен, измамил трима със шофьорски книжки"}
{"url": "https://news.bg/world/ukrayna-nalozhi-novi-sanktsii-na-rusiya-1.html", "text": "Украйна наложи нови санкции на Русия, съобщават руски медии.Киев добави към \"черния списък\" 294 юридически и 848 физически лица, участвали в строителството на Кримския мост (Керченски мост), а също така за провеждането на избори в Донбас.Съответният указ е публикуван на сайта на президента на Украйна Петро Порошенко.Уточнява се, че в списъка попадат и лица, които са свързани с незаконното задържане на украинските моряци и украинските кораби по време на възникналата криза в Керченския проток през миналата година. Също така са санкционирани организатори на изборите на Кримския полуостров.", "date": "2019.03.20", "title": "Украйна наложи нови санкции на Русия"}
{"url": "https://news.bg/regions/daryavat-konfiskuvani-darva-za-ogrev-na-nuzhdaeshti-se-v-straldzha.html", "text": "Раздават конфискувани дърва на нуждаещи се в Стралджа, предаде БНР.Над 30 кубика дървесина бяха раздадени на възрастни, самотни и болни хора от населените места в общината.Те са били иззети при акции срещу незаконната сеч в общинския горски фонд, извършвана основно от роми.Днес лично кметът на града Атанас Киров ръководи разпределението на дървата за огрев. Той изтъкна, че доброто не трябва да е само на думи, а да се превърне в дело. Киров посочи, че инициативата е част от социалната политика, която управата води вече четвърта година подред.Според него това е начин да се покаже на нарушителите на закона от ромската част на града, че това мародерство трябва да приключи.Киров увери, че инициативата, превърнала се в практика, ще продължи и занапред.", "date": "2019.03.20", "title": "Даряват конфискувани дърва за огрев на нуждаещи се в Стралджа"}
{"url": "https://news.bg/world/makron-mobilizira-voynitsi-zaradi-zhaltite-zhiletki.html", "text": "Президентът на Франция Еманюел Макрон съобщи, че в страната ще бъдат разположени войници в помощ на полицията за поддържане на реда по време на протестите на \"жълтите жилетки\" през уикенда, информира АП, позовавайки се на говорителя на правителството Бенжамен Гриво.Макрон подчерта, че военните ще охраняват правителствените сгради и други места, за да се позволи на полицейските сили да поддържат обществения ред.7000 войници, повечето въоръжени с автоматични оръжия, са дислоцирани из страната като част от операция Sentinel след атаките през 2015 г.В понеделник френското правителство обяви нови мерки за сигурност и забрана за организиране на демонстрации на \"жълтите жилетки\" на булевард \"Шанз-Елизе\" в Париж и други два града след ", "date": "2019.03.20", "title": "Макрон мобилизира войници заради „жълтите жилетки”"}
{"url": "https://news.bg/economics/vlizaneto-v-bankoviya-nadzor-na-es-osnoven-prioritet-na-radoslav-milenkov.html", "text": "\"Усилията трябва да бъдат концентрирани към влизането на България в Банковия надзор на ЕС. Няма по-важна задача в краткосрочен план от тази.\" Toва заяви номинираният за подуправител на БНТ Радослав Миленков пред парламентарната комисия по бюджет и финанси.Неговата номинация за нов подуправител на БНБ пред комисията представи управителят на БНБ Димитър Радев. Ако бъде избран, той ще замени на поста подуправител подалия оставка Димитър Костов.Миленков сподели, че няма за цел да прави революция в дейността и структурата на банковия надзор, а ще се съсредоточи върху развитието и надграждането на всички онези положителни процеси и практики, започнали от 2015-а насам.\"Много е важно да изградим необходимата структура за директно осъществяване на надзорната дейност на БНБ в контекста на надзорните правомощия и практики на ЕЦБ\", подчерта Миленков.Той обърна внимание на факта, че, ако страната ни стане член на Банковия съюз, ЕЦБ ще осъществява пряк надзор над няколко големи банки, определени по нейните критерии, но БНБ ще има преки ангажименти към инспекциите на място на тези банки, както и към цялостния контрол - дистанционен и на място към всички останали банки, които са извън обхвата на прекия надзор на ЕЦБ.\"Ще усъвършенстваме процесите и процедурите за събиране, обработка и подаване към ЕЦБ на статистическа надзорна информация\", отбеляза Миленков.По думите му без значение дали ще станем част от Банковия съюз на ЕС, трябва методично да се развиват процесите и процедурите на рисково базирания надзор. Това включва задълбочени анализи и развиване на индивидуални за всяка банка планове за превенция срещу рисковете от големи и вътрешни кредити, за намаляване на уязвимостта от кредитен, лихвен и ликвиден риск.Номинираният за подуправител на БНБ Радослав Миленков е магистър по финанси от УНСС и притежава дългогодишен опит в банковата сфера. Започва кариерата си като одитор в \"Делойт и Туш\", след което се прехвърля на работа в Първа инвестиционна банка. Там става директор на специализираната служба за вътрешен контрол и израства до главен финансов директор и член на управителния съвет на кредитната институция. Бил е член и на надзорния съвет на Унибанка АД в Скопие и член на Одитния комитет на Първа инвестиционна банка - Албания. През 2011-а Миленков се прехвърля на работа в Изи Асет Мениджмънт първо като прокурист, а след това като главен изпълнителен директор. От 2012 г. до ноември 2014-а Миленков е член на УС на Общинска банка и неин изпълнителен директор, където работи известно време с Владислав Горанов, който една година също бе изпълнителен директор на кредитната институция.От средата на ноември 2014-а Миленков е назначен от Министерския съвет за председател на УС на Фонда за гарантиране на влоговете. В контекста на тази негова биография бяха и част от отговорите му на въпросите поставени от \"Капитал\".На обвиненията, че като председател на Фонда Миленков не е предоставял на медиите исканата от тях информация, той поясни, че обхвата на тази информация е много точно определен от Закона за гарантиране на влоговете и той винаги се е придържал към неговите нормативни рамки.Що се отнася до близките взаимоотношения с финансовия министър Владислав Горанов, Миленков разясни, че те винаги са били работни.Той заяви, че се надява доброто сътрудничество с финансовия министър да продължи, но изцяло в контекста на законовите правила регламентиращи независимостта на Централната банка.Депутатите ще гласуват номинацията на Радослав Миленков за подуправител на БНБ в петък 22 март.", "date": "2019.03.20", "title": "Влизането в Банковия надзор на ЕС основен приоритет на Радослав Миленков "}
{"url": "https://news.bg/int-politics/obvinyavat-sasht-vav-voenni-prestapleniya-v-somaliya.html", "text": "\"Амнести интернешънъл\" обвинява САЩ, че не разследват адекватно обвинения за цивилни жертви след атаки с дронове и самолети. Загинали са 14 цивилни и и са ранени 8 души тази година според нов доклад, който обвинява Вашингтон в потенциални военни престъпления в африканската страна, съобщава \"Дойче веле\". Организацията обвинява САЩ и предупреждава, че убийствата се извършват \"тайно\". Въздушните удари срещу предполагаемите цели на Ал-Кайда, ал-Шабаб в Сомалия постоянно нарастват по време на администрацията на Тръмп, от 47 през 2018 г. до 28 досега тази година.В доклада се твърди, че най-малко 14 цивилни са убити само в пет от повече от 100 въздушни удара, извършени през последните две години.\"Атаките изглежда са нарушили международното хуманитарно право, а някои може да се окажат военни престъпления\", се казва в доклада на Амнести.Американското командване в Африка (АФРИКОМ), което има стотици бази, откъдето се провеждат военни операции по целия континент, повтори отрицанието си да са убивани цивилни в интервенциите срещу сомалийците.Според АФРИКОМ, най-скорошният удар е извършен на 18 март, в резултат на което са убити трима бунтовници.В съобщение за пресата, АФРИКОМ съобщава, че \"преразглежда всяка информация, която има за инцидента, включително съответната информация, предоставена от трети страни\".\"Преследваме цели по-бързо\", коментира генерал Томас Валдхаузер, настоящ командващ АФРИКОМ.\"Всички военнослужещи мъже на възраст, за които е установено, че са в непосредствена близост до бойци на Ал-Шабаб в определени географски райони, които американските военни смятат за райони, които симпатизират или подкрепят ал-Шабаб, сега се считат за легитимни цели\", коментира Абдулахи Хасан от Амнести пред \"Дойче веле\", загрижен, че прилагането на широко тълкуване на тази директива към конфликта в Сомалия в крайна сметка увеличава риска за цивилните.Амнистията отхвърля твърденията за нулеви жертви сред цивилното население като \"просто ненадеждни\" и заяви, че последователните откази на военните са\"много подозрителни\".По силата на законодателството Пентагонът е длъжен публично оповестява такива операции, но ЦРУ не работи по същите правила, като поставя под въпрос, кой от тях е отговорен за нападенията.Говорителят на Амнести, Брайън Кастнер коментира: \"Нашите констатации пряко противоречат на мантрата на американските военни за нулевите жертви в Сомалия. Това твърдение изглежда още по-измислено, когато имате предвид, че САЩ утроиха своите въздушни удари в цялата страна от 2016 г., надминавайки въздушните удари над Либия и Йемен взети заедно.\"", "date": "2019.03.20", "title": "Обвиняват САЩ във военни престъпления в Сомалия"}
{"url": "https://news.bg/politics/karakachanov-balgariya-se-stremi-da-e-dobar-partnyor-i-faktor-v-nato.html", "text": "България повишава разходите за отбрана в отговор на увеличените предизвикателства пред международната сигурност - през последните 15 години те значително нараснаха, включително в Черноморския регион.Такава позиция изрази министърът на отбраната Красимир Каракачанов при откриването на изложбата \"15 години България в НАТО\" при Националния дворец на културата.Той припомни предприетите от правителството мерки за възстановяване на боеспособността на армията, които включват модернизация, възстановяване и ремонт на военната техника, повишаване на заплатите на военнослужещите и решаване на натрупаните с години проблеми.\"Надявам се и в бъдеще правителството да намира за необходимо да удовлетворява изискванията на армията и започнатото през 2017 г. да продължава и през следващите години с ускорени темпове\", подчерта министърът на отбраната.\"Преди 15 години никой не си е представял, че НАТО ще разработва стратегии за справяне с нелегалната миграция и за борбата с тероризма\", коментира Каракачанов.Той посочи като примери войната в Ирак, последвалата Арабска пролет, войната в Сирия, ескалирането на конфликта между турското правителство и кюрдите в Турция, напрежението в Черноморския регион и ескалирането на ислямския тероризъм, в резултат на което бяха извършени десетки атентати в Европа, отнели живота на множество мирни граждани.Като член на Алианса България се стреми не само да бъде добър партньор, но и чрез модернизация и подготовка на своите въоръжени сили да бъде фактор, който при необходимост да може да изпълни своите задължения както по Конституция, така и като ангажименти към нашите съюзници, посочват от Министерството на отбраната.Изложбата \"15 години България в НАТО\" е организирана от Министерството на отбраната. До 1 април 2019 г. тя ще бъде разположена пред Паметника на войнишкия лъв - част от Мемориала на Първи и Шести пехотен полк, в градината при Националния дворец на културата в София. В изложбата са представени над 60 фотографии, които са символичен разказ за подготовката на българските военнослужещи за участие в мисии и операции на НАТО, за техния стремеж към усъвършенстване на бойните способности по време на съвместни тренировки с военни формирования от въоръжените сили на страните-членки на съюза.Министър Каракачанов отбеляза, че с откриването на изложбата започват проявите, свързани с честването на 70-ата годишнина от учредяването на Организацията на Северноатлантическия договор и 15-ата годишнина от присъединяването на нашата страна към алианса. Той благодари на фотографа на Министерството на отбраната Вяра Йовева, която със своето творчество популяризира дейността на Българската армия и показва живота на българските войници, сержанти и офицери и й пожела нови успехи.", "date": "2019.03.20", "title": "Каракачанов: България се стреми да е добър партньор и фактор в НАТО "}
{"url": "https://news.bg/int-politics/vitsepremierat-nikolova-pita-sarbiya-za-dalga-na-srabskite-zheleznitsi-kam-bdzh.html", "text": "Вицепремиерът по икономическата и демографската политика Марияна Николова и сръбският й колега Расим Ляйч обсъдиха задълбочаването на икономическото сътрудничество между България и Сърбия на среща в Ниш, съобщи пресцентърът на Министерският съвет.\"Трябва да работим за надграждане на икономическото сътрудничество и да ускорим усилията за инвестиции в двете страни,\" заяви Николова.Ляйч отбеляза, че двете държави имат над 60 спогодби и трябва да продължат активната работа в тази посока.\"Смятам, че търговският обмен има потенциал да се увеличи, защото са налице условията това да се случи\", посочи сръбският вицепремиер.Двамата се договориха за организирането на съвместен бизнес форум, който да надгради постигнатите резултати от предишни подобни инициативи. Те обсъдиха и възможностите за обща поява на трети пазари, с цел привличане на външните инвеститори и увеличаване на туристическия поток към региона.Вицепремиерът Николова повдигна въпроса за дълга на сръбските железници към \"Холдинг БДЖ\" ЕАД, който е близо 8 млн. евро. Ляйч отговори, че е запознат с казуса и пое ангажимент да го постави пред транспортния министър Зорана Михайлович.По-късно в сградата на кметството, Николова проведе среща с представители на бизнеса, която бе организирана от кмета на Ниш Дарко Булатович. Основна тема на разговорите бе засилването на връзките между представителите на малкия и средния бизнес в Сърбия и България. На съвместна пресконференция заедно с Булатович, Николова обяви, че партньорството в този сектор ще бъде сред акцентите на предстоящия бизнес форум.В генералното консулство на страната ни в Ниш българският вицепремиер се срещна и с наши сънародници от културно-информационните центрове в Цариброд, Босилеград и Звонци. В срещата участваха и представители на българо-сръбските центрове в Зайчар, Враня и Ниш.", "date": "2019.03.20", "title": "Вицепремиерът Николова пита Сърбия за дълга на сръбските железници към БДЖ"}
{"url": "https://news.bg/world/5-g-sled-aneksiyata-ikonomikata-na-krim-e-v-kolaps-razviva-se-samo-voennata-sfera.html", "text": "Пет години след руската анексия на Крим, на полуострова се наблюдава срив във всички сектори, с изключение на военния. Това показват данни, огласени от Атлантическия съвет на България и фондация \"Мати Украина\".Първоначалните плановете на Русия за превръщането на Крим в икономически рай се провалят, основно заради международните санкции.Забранени са полетите до полуострова и влизането на кораби в морските му пристанища, както и вносът и износът на продукция и услуги - включително физически услуги, застраховки, лизинг, инвестиране, туризъм, кредитиране, каквито и да било контакти с предприятия.Ситуацията е критична за малкия и средния бизнес. През 2013 г. в Крим работят 15 500 частни предприятия и 116 хиляди предприемачи. През юли 2018 г. остават 1400 предприятия и 55 хиляди предприемачи.Аналогична е картината в банковата сфера.Преди анексията на полуострова има клонове на 67 банки. Сега там работят 7 банки, които се намират под международни санкции. Всички украински банки са се изтеглили. 34 руски банки правят опит да развиват дейност, като 24 от тях вече са изгубили лицензите си, 2 са фалирали, а 19 са в процес на фалит. 5 банки са спрели своята дейност по собствена инициатива вследствие на санкциите, включително руската Сбербанк.Почти парализиран е транспортният сектор.През 10-те пристанища на Крим има 10 се извършва търговски обмен със Сирия, Турция, Северен Кипър, Ливан, Либия, Египет. За периода 2014-2017 г. под удара на международните санкции попаднаха 325 кораба под знамената на 33 държави.През 2018 нарушенията намаляват - те са извършени от кораби на 15 държави. Основен нарушител е Русия - 72.7% на нарушенията на морското право са извършени от нейни плавателни съдове.От 2017 г. Турция официално отказва да обслужва в пристанищата си кораби, които незаконно са посещавали Крим.Подобна е ситуацията в гражданското въздухоплаване.След забраната на Евроконтрол за полети до окупираната територия, всички полети до Крим от Русия се поемат от 40 руски авиокомпании. През 2017 година тяхното количество намалява на 16. 11 руски авиокомпании са фалирали. Опитите да се въведат международни въздушни връзки Симферопол-Ереван и Симферопол-Истанбул се провалят вследствие на санкциите.Анексията води до критична ситуация в енергийния сектор. До 2014 г. 80-90% от електричеството се доставя от континентална Украйна, а след окупацията възстановяването на захранването струва на Русия над 1 млрд. щатски долара.Към тази картина се прибавя отливът на туристи.Като цяло се наблюдава рязко намаляване на броя на работните места във всички сфери, освен отбраната и сигурността.Икономическият срив води до силна зависимост на Крим от федералния бюджет на Русия. През 2016 г. полуостровът е струвал на Москва 1.2 млрд. щатски долара, е през 2017 г. разходите се увеличават почти с 50 процента. Според прогнозите, към 2030 45% от бюджета на полуострова ще трябва да се осигуряват от дотации.След анексията Русия експроприира държавните имоти на Украйна в Крим, под формата на \"национализация\". Веднага са иззети 200 почивни бази, летища, пристанища, инфраструктура във водоснабдяването и енергетиката, железопътна инфраструктура, винарни изби, зърнохранилища. Конфискувани са аграрни предприятия, детската почивна база \"Артек\", корабостроителният завод \"Море\", Никитската ботаническа градина и др.Русия \"национализира\" и украинското предприятие \"Чорноморнафтогаз\", което експлоатира 17 находища на газ и нефт в Черно море.Сега руското правителството настоява за ускорена разпродажба на украинските имоти с цел да компенсира огромните руски дотации за полуострова. Руският бизнес не бърза да инвестира заради международните правни последствия във връзка със санкциите.Неуспехът на икономическата програма води до понижаване на статута на Крим. Руското министерството по въпросите на Крим е ликвидирано през лятото 2015 г., а през юли 2016 г. е ликвидиран и Кримският федерален окръг. \"Република Крим и град Севастопол\" са включени в състава на Южния федерален окръг.Руските власти се концентрират върху \"военното усвояване\" на територията на полуострова. Започва \"перестройка\" на икономиката на Крим, насочена към възраждането на обекти от военно-промишления комплекс на бившия Съветския съюз. Огромната част от средствата по програмата се усвояват от руски фирми, кримските предприятия получават едва 4.7 на сто от финансирането чрез малки договори.Наблюдава се масирана милитаризация на полуострова, посочи ген. Съби Събев. Днес на територията му са разположени 32 хиляди военни, преди анексията е имало 12 хиляди. Предвижда се към 2025 г. броят им да нарасне до 45 хиляди.Сага са разположени 16 ракетни системи (преди окупацията не е имало), планира се към 2025 г. те да станат 50.Самолетите са 122 (преди анексията са били 22), с тенденция броят им да нарасне до 150 през 2025 г.С напускането на Договора за ракетите са среден и малък обсег Русия планира да разположи на полуострова ракети с ядрени бойни глави. Вече се обновяват съветските съоръжения за съхранение на такива оръжия.Окупираните сондажни морски платформи са превърнати допълнително във военни минибази с нови радиолокационни станции.Изграждат се и нови подводници, които да носят ядрено оръжие.Паралелно с милитаризацията се наблюдават политически преследвания и влошаване на ситуацията с човешките права. Широк международен отзвук предизвика съдбата на Олег Сенцов и кримския фермер Володимир Балух, осъдени по политически причини.", "date": "2019.03.20", "title": "5 г. след анексията икономиката на Крим е в колапс, развива се само военната сфера"}
{"url": "https://news.bg/world/indiya-v-tsvetovete-na-dagata-nastapi-praznikat-holi.html", "text": "В Индия милиони местни жители и гостуващи туристи празнуват Холи - пролетния фестивал на цветовете, известен и като Пхагвах. Това е традиционен индийски празник, отбелязващ началото на пролетта.По улиците настава истинско пиршество на цветовете - хората излизат с изрисувани лица и хвърлят един срещу друг прахообразни бои, оцветяващи всичко наоколо в багрите на дъгата.Навсякъде звучат жизнерадостни мелодии, изпълнявани на традиционни индийски инструменти.", "date": "2019.03.20", "title": "Индия в цветовете на дъгата – настъпи празникът Холи"}
