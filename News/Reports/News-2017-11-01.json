{"url": "https://news.bg/int-politics/britanskiyat-ministar-na-otbranata-podade-ostavka.html", "text": "Британският министър на отбраната Майкъл Фалън подаде оставка, съобщи Би Би Си. Той е признал, че поведението му в миналото не е съответствало на стандартите, приети сред военните.Според източници на Би Би Си, оставката на Фалън не е свързана с нови упреци срещу него или с някакви конкретни жалби.През последните дин в британския парламент бяха обсъждани случаи на сексуални посегателства.\"През последните дни се появиха редица твърдения за членове на парламента, включително за моето поведение в миналото. Много от тях са неверни, но признавам, че в миналото не отговарях на високите ни изисквания към Въоръжените сили, които имам честта да представлявам.\" - гласи изявление на Фалън, огласено от кабинета на премиера Тереза Мей.", "date": "2017.11.01", "title": "Британският министър на отбраната подаде оставка"}
{"url": "https://news.bg/world/sformiraneto-na-armiya-na-kosovo-e-v-poslednata-faza-obyavi-tachi.html", "text": "Сформирането на армия на Косово е в последната фаза.Това заяви президентът на малката балканска страна Хашим Тачи, цитиран от Gazeta Express.Тачи участва в дебат на граждански форум на тема \"Позицията на сръбската общност за промяната на мандата на Косовските сили за сигурност\". Форумът бе организиран от Центъра за стратегически изследвания на Косово и Центърa за изследване на политиката за сигурност.Президентът изтъкна, че сформирането на армията на Косово е в интерес на всички граждани на страната, тъй като ще донесе мир и безопасност на Косово и на региона. Той увери, че армията няма да представлява заплаха за никого.Единствената цел на Косовските сили за сигурност днес и на Въоръжените сили на Косово утре ще се запази същата: поддържане на мира и стабилността в региона, каза той.\"\", изтъкна Тачи.За да се промени настоящият мандат на Косовските сили за сигурност, необходими са промени в конституцията за създаване на косовска армия.", "date": "2017.11.01", "title": "Сформирането на армия на Косово е в последната фаза, обяви Тачи"}
{"url": "https://news.bg/bulgaria/prezidentat-izkaza-saboleznovaniya-na-tramp-za-zhertvite-ot-nyu-jork.html", "text": "Президентът на България Румен Радев изпрати съболезнователно писмо до държавния глава на САЩ Доналд Тръмп по случай терористичния акт в Ню Йорк.\"Република България категорично осъжда тероризма като средство за постигане на политически цели и подкрепя усилията на международната общност в борбата срещу всички негови форми\", пише в писмото на Радев до Америка.В писмото си Румен Радев изразява съпричастността и съчувствието на българския народ към семействата и близките на загиналите в атентата, както и надеждата, че пострадалите ще се възстановят бързо.", "date": "2017.11.01", "title": "Президентът изказа съболезнования на Тръмп за жертвите от Ню Йорк"}
{"url": "https://news.bg/regions/saboriha-oshte-18-nezakonni-postroyki-v-maksuda.html", "text": "Багери и засилени мерки за сигурност в най-голямата ромска махала във Варна - Максуда. Днес бяха съборени нови 18 незаконни постройки в махалата.Събарянето на постройките започна по обяд. На мястото имаше засилени мерки за сигурност, за да не се стигне до разпри, съобщава bTV.С тежка техника бяха съборени общо 18 незаконни постройки. Те са били изградени преди около 30 години. Жителите на постройките са били предупредени да напуснат домовете си още в началото на летния сезон. От тогава до сега с тях работили медиатори, които да предотвратят евентуална ескалация на напрежението.Предвидено е на мястото на съборените постройки да бъде изградено продължение на булевард \"Васил Левски\". От общината обаче отричат събарянето на постройките да е свързано с тези планове.За последните 2 години в ромския квартал Максуда са съборени близо 100 незаконни постройки. Според Николай Няголов от общината във Варна към момента нито едно от семействата, живеещи в тези постройки, не се е възползвало от предвидените места за временно настаняване.", "date": "2017.11.01", "title": "Събориха още 18 незаконни постройки в Максуда"}
{"url": "https://news.bg/politics/ima-120-mln-lv-poveche-za-nauka-no-goranov-ne-iska-da-se-razpredelyat-na-kalpak.html", "text": "В бюджета за другата година парите за наука ще бъдат със 120 милиона лева повече. Това стана ясно от думите на финансовия министър Владислав Горанов на брифинг по повод протеста на учените на БАН.Горанов припомни, че в Бюджет 2018 за средно образование са предвидени 452 млн.лв. повече, за висше образование са 38 млн.лв. повече, а за наука са 120 млн.лв. повече.\"Основният дебат при парите за наука е дали разпределението да бъде предрешено предварително или да е на база цели и резултати\", добави Горанов.\"Ръстът на разходите за наука е значителен, но не е предрешено при кого ще попаднат. За БАН от тези 120 млн.лв в повече са около 5 млн.лв. Това дава възможност за около 5% нарастване на възнаграждението, ако се приеме подходът на калпак\", обясни финансовият министър.Според него парите за наука трябва да бъдат разпределени за отделни проекти. Ще може да се кандидатства за финансов ресурс.От БАН смятат, че той предварително трябва да се разпредели, но според МФ, ако това стане, ще се намали конкуренцията между отделните звена и ще се накърни донякъде връзката между качеството и потребностите на държавата.Допълнителните 120 млн. повече не се включват в 350-те млн.лв по програмите за наука.\"Бюджетът на БАН може да бъде удвоен. Те приемат и произвеждат около 50% от научния продукт, следователно, ако допуснем, че успеят да завоюват половината от ръста само на предвидените допълнителни разходи за наука, бюджетът им може да бъде увеличен с милиони\", заяви още Горанов.Вицепремиерът Томислав Дончев от своя страна каза, че големият проблем е, че парите не се разпределят на пакет или на глава, или не се разпределят институционално. Вече и отделен учен и отделно научно звено трябва да се бори за отделно финансиране, а то трябва да става през цели и резултати.Тази реформа може да се окаже за някои учени и звена болезнена, прогнозира Дончев. По думите му за наука има много пари, но те няма да се разпределят по равно.Горанов уточни, че от тези 120 млн.лв., 5 млн. са за БАН, 6 млн. за Национален иновационен фонд, 16,5 млн. за фонд Научни изследвания, 60,8 млн за стипендии на докторантите, 10 млн. лв членски внос и участие в нетърговски организации, в т.ч. за центъра в Дубна, за поддръжка на база данни за научни публикации и др.", "date": "2017.11.01", "title": "Има 120 млн. лв. повече за наука, но Горанов не иска да се разпределят на калпак"}
{"url": "https://news.bg/bulgaria/chez-razpredelenie-naemat-bezrabotni-po-proekt.html", "text": "\"ЧЕЗ Разпределение България\" АД стартира нов проект, по които ще наема безработни лица или такива с увреждания. Това се случва във връзка с подписан от тях договор с Министерство на труда и социалната политика.Планирано е в рамките на проекта дружеството да осигури работа и професионално обучение на 14 безработни. Проектът стартира на 2 май 2017 г. и ще продължи до 2 септември 2018 г. Трябва повече от половината от наетите по програмата хора да принадлежат към уязвими групи - хора без квалификация, трайно отдалечени от пазара на труда, на възраст над 54 г., младежи под 29 г. и лица с увреждания.\"За нас е важно да дадем възможност на хора със затруднения, които по една или друга причина не са развили уменията си, да станат конкурентоспособни\", заяви Евгения Накова, директор Човешки ресурси на ЧЕЗ България и добави, че дружеството вярва, че инвестициите в развитието и квалификацията на хората са най-важният социален капитал.ЧЕЗ ще наеме 14 безработни или неактивни лица за срок от 12 месеца и ще предостави и обучение на 8 от наетите лица.Проектът включва и купуването на техника за новооткритите работни места. Размерът на безвъзмездната финансова помощ е 146 526,72 лева. От тях 85% европейско и 15% национално съфинансиране. Сума на допустимите разходи по проекта е 183 158,40 лева.", "date": "2017.11.01", "title": "ЧЕЗ Разпределение наемат безработни по проект"}
{"url": "https://news.bg/world/v-makedoniya-hvanaha-nad-1-t-marihuana.html", "text": "Македонските митнически власти заловиха над един тон марихуана на гранично-пропускателния пункт в село Блаце, съобщава Македонската информационна агенция.Това е най-голямото количество марихуана, изземвано от македонските власти. Канабисът е открит в товарен камион. Шофьорът на превозното средство е избягал.Митничарите са открили 839 пакета с марихуана. Тя е билa предназначена за турския пазар. На улицата струва около 4 милиона евро.Блаце е на границата с Косово.", "date": "2017.11.01", "title": "В Македония хванаха над 1 т марихуана"}
{"url": "https://news.bg/education/povishava-se-interesat-kam-izuchavaneto-na-balgarski-ezik-v-ukrayna.html", "text": "В училищата в Украйна вече ще се изучава повече български език. Това стана ясно по време на среща на министъра на образованието и науката Красимир Вълчев и министъра на образованието и науката на Украйна Лилия Гриневич. Двамата договориха мерки за разширяване на изучаването на български език в украинските училища. До края на месец януари 2018 г. двете страни трябва да подпишат междуправителствен документ, с който да конкретизират договореностите.Българската общност в Украйна и българското правителство следят с внимание изпълнението на приетия закон \"За образованието\" от парламента на Украйна. Законът регламентира преподаването на майчиния език на малцинствените групи в страната.На срещата днес Вълчев за пореден път получи уверенията от просветното министерство в Украйна, че  не ограничава, а създава условия за разширяване на изучаването на майчин език от българската общност, която наброява над 200 000 души.Двамата министри откриха и компютърен кабинет за интерактивно езиково обучение в 31-во Одеско училище, в което от тази година се изучава български език като майчин. Според Вълчев от България са командировани нови двама български преподаватели в 31-во Одеско училище.В Украйна обучение на български език се осъществява в 42 държавни средни училища. Организирани са 57 неделни училища към българските обществени организации, в които допълнително се изучават българска история, фолклор, география и други свързани с България предмети.Стана ясно и че се обсъжда създаването и на ново украинско-българско училище в Одеса като отговор на повишения интерес към изучаване на български език. ", "date": "2017.11.01", "title": "Повишава се интересът към изучаването на български език в Украйна"}
{"url": "https://news.bg/world/islyamska-darzhava-shte-e-vechna-ubeden-teroristat-ot-nyu-jork.html", "text": "От полицията в Ню Йорк обявиха, че сред жертвите на терористичния акт в Манхатън вчера са петима аржентинци, един германец и двама американци.Общо 14 души са били откарани за лечение в болница, от които двама са починали, четирима са били в критично състояние и осем души са получили сериозни наранявания.Общо при атаката загинаха 8 души и 12 бяха ранени.В и около пикапа, който терористът използва за извършването на атаката, са били открити множество ножове, както и два имитационна пистолета.\"Изглежда, че г-н Саипов е планирал това в продължение на седмици. Той го е направил в името на \"Ислямска държава\", изтъкнаха от нюйорската полиция.Губернаторът на щата Ню Йорк отбеляза, че не е получил телефонно обаждане от президента Доналд Тръмп, но това не го притеснявало. Кметът на Ню Йорк Бил де Блазио също коментира по темата, като каза, че изобщо не е притеснен, че не се е чул с Тръмп.От полицията обявиха, че Саипов никога не е бил обект на разследване от страна на ФБР, но може да е бил разследван от други институции.\"Той може да е имал връзки с лица, които са били обект на разследване, макар че той самият не е\", уточниха от полицията.Бил де Блазио посочи, че животът в града продължава. Той отдаде почит на шестте чуждестранни жертви, като подчерта, че \"те сега са нюйоркчани\".\"Ние разбираме, че това беше атака срещу нашите ценности\", коментира кметът, допълвайки: \"Това беше опит да се пречупи духът ни. Но като опит да пречупи духа ни той се провали.\"Де Блазио заяви, че маратонът на Ню Йорк, насрочен за неделя, ще се проведе, като ще бъдат предприети допълнителни мерки за сигурност.Уточнява се, че намерените бележки на узбекския терорист са написани на арабски език. Същността от написаното в бележките била, че \"Ислямска държава\" щяла да бъде вечна.Тръмп в началото на заседанието на правителството нарече терориста \"животно\".", "date": "2017.11.01", "title": "\"Ислямска държава\" ще е вечна, убеден терористът от Ню Йорк"}
{"url": "https://news.bg/regions/brakonieri-izgoryaha-s-2-karutsi-2-konya-i-kup-nezakonna-darvesina.html", "text": "Горски служители от Регионалната дирекция по горите в Сливен и Югоизточно държавно предприятие заловиха трима системни бракониери.Нарушителите са хванати в момент на пренасяне на незаконно изсечената дървесина.Бракониерите са хванати на вчера, 31 октомври. Около 21 часа в района на местността \"Червен баир\" на територията на Държавното горско стопанство \"Тунджа\" в Ямбол горските и полицаи от Ямбол спират за проверка две каруци, натоварени с дървесина.Оказва се, че дървата са транспортирани без превозен билет и са изсечени, без да са маркирани с контролна горска марка.От нарушителите са иззети 2 каруци, 2 коня и незаконната дървесина. За установеното нарушение са съставени 2 акта за нарушения по Закона за горите.Лицата са задържани в Районното управление в Ямбол за изясняване на самоличността им и съставяне на актове за установени административни нарушения.", "date": "2017.11.01", "title": "Бракониери \"изгоряха\" с 2 каруци, 2 коня и куп незаконна дървесина"}
{"url": "https://news.bg/world/tramp-zove-kongresa-da-prekrati-zelenite-karti.html", "text": "Президентът на САЩ Доналд Тръмп обяви, че ще прекрати лотарията за зелени карти на страната, информира АФП.По-рано в \"Туитър\" Тръмп обвини програмата за вчерашната терористична атака в Ню Йорк, при която загинаха 8 души и 12 души пострадаха.Американският лидер нарече извършителя на атаката \"животно\".Милиардерът поясни на среща на кабинета, че ще поиска от Конгреса \"незабавно\" да започне работа по спиране Програмата за разнообразяване на имигрантския поток (DV), която е използвана от нападателя от Ню Йорк, за да влезе в САЩ през 2010 г.Други официални представители обаче заявяват, че това не е проблемът.Президентът добави, че \"ще предприемем всички необходими мерки за защита на хората ни\".По време на заседанието на кабинета американският държавен глава каза, че ще помисли дали да не изпрати 29-годишния Сайфуло Саипов във военния затвор \"Гуантанамо\", докато чака процеса.Програмата за разнообразяване на имигрантския поток влиза като закон от 1990 г., а в сила от 1995 г. Всяка година 50 000 души в света печелят зелени карти, които им позволяват легално да живеят в САЩ.Преди няколко месеца Тръмп представи проектозакон за промяна на лотарията. Предложението ще намали верижната миграция и ще замени сегашната схема с точкова система за получаване на зелени карти, както е в Австралия и Канада.Автори на законопроекта са сенаторите Том Котън от Арканзас и Дейвид Пърдю от Джорджия.Законопроектът предвижда намаляване на законната имиграция с 40% през първата година и с 50% за период от 10 години.", "date": "2017.11.01", "title": "Тръмп зове Конгреса да прекрати зелените карти"}
{"url": "https://news.bg/society/protest-v-plovdiv-zaradi-propuskatelniya-rezhim-v-stariya-grad.html", "text": "Жители на Пловдив излязоха на протест против въвеждането на пропускателен режим в Стария град. Хората блокираха входа на Стария Пловдив, съобщи Нова телевизия.Жителите са недоволни от новата правила. Според работещите и живеещите в Стария Пловдив въвеждането на ограничен брой пропуски за влизането и паркирането на автомобили в Стария град е равносилно на репресия.Вместо обаче община Пловдив да отговори на протеста на гражданите, протестиращите получиха глоба в размер на 20 лв. за неправилно паркиране пред входа на Стария град.Припомняме, това не е първи опит да се ограничи трафикът в Стария град, но досега тази инициатива нямаше успех.През 2010 година общината предприе действия по ограничаването на трафика, въвеждайки специални пропуски за живущите там. Тогава беше предвидено да се създадат два вида пропуски - единият за паркиране на собствениците на жилища (по 1 пропуск на жилище), а другият - за достъп до парка (за хората, които паркират автомобилите си в гараж). Наредбата не беше приета.", "date": "2017.11.01", "title": "Протест в Пловдив заради пропускателния режим в Стария град"}
{"url": "https://news.bg/world/zelenata-partiya-na-germaniya-obvarza-uchastieto-si-v-koalitsiya-s-emisiite-na-avtomobilite.html", "text": "Зелената партия на Германия обяви, че за да се присъединят към коалиционно правителство, то ще трябва да принуди автомобилните производители да въведат технически промени в двигателите и в системите за изпускане на изгорелите газове с цел намаляване на въглеродните емисии, съобщава Ройтерс.Транспортът е сред политическите теми, които се разискват на преговорите между консерваторите на германския канцлер Ангела Меркел, Свободната демократическа партия и Зелената партия за сформиране на коалиция.Партиите обсъждат всички политики преди да започнат конкретни преговори за сформиране на правителство. До момента те са се договорили само по няколко въпроса. Борбата с климатичните промени и имиграцията са препъникамък към момента.Германската автомобилна индустрия се опитва да се възстанови след разразилия се около \"Фолксваген\" \"Дизелгейт\". През 2015 г. компанията призна, че е оборудвала дизеловите си автомобили с устройства, манипулиращи тестове за въглеродните емисии. Зелената партия настоява за далеч по-големи ограничения от договорените между правителството и автомобилната индустрия промени в устройствата.Няма да изпълним целите си за по-чист въздух над градовете само с модернизиране на софтуера, каза Джем Йоздемир, лидер на Зелената партия.Според него трябва да има и технически промени.Йоздемир добави, че автомобилната индустрия преминава през най-голямата трансформация в историята си и автомобилите трябва да се произвеждат без да създават въглеродни емисии, а в същото време да бъдат по-автоматизирани.Общественият транспорт също трябва да бъде разширен, каза той.", "date": "2017.11.01", "title": "Зелената партия на Германия обвърза участието си в коалиция с емисиите на автомобилите"}
{"url": "https://news.bg/finance/kolednite-dobavki-yasni-do-sredata-na-mesetsa.html", "text": "До средата на месец ноември трябва да стане ясно дали пенсионерите ще получат коледни добавки. Това обяви социалният министър Бисер Петков.Според Петков до средата на месеца ще стане ясно и какъв ще бъде размера на коледните добавки и кой ще получава тези добави, ако добавки има.По думите на Петков ситуацията около коледните добавки тази година била по-различна, защото размера на минималната пенсия бил увеличен двукратно. \"Ако се плащат коледни добавки, трябва да се търси един по-различен от досегашния подход, който да внесе повече справедливост в системата\", допълни министърът.БНР информира, че в Националния осигурителен институт се подготвят два варианта за коледни добавки. Предвижда се сумите да бъдат отпуснати на всички пенсионери. Окончателното решение ще бъде взето от правителството.", "date": "2017.11.01", "title": "Коледните добавки ясни до средата на месеца"}
{"url": "https://news.bg/crime/svaliha-obvineniyata-sreshtu-kmeta-i-glavniya-arhitekt-na-asenovgrad.html", "text": "Прокуратурата прекрати разследването срещу кмета на Асеновград Емил Караиванов.Всички повдигнати към момента обвинения срещу кмета на Асеновград са прекратени. Причината - няма достатъчно доказателства за извършени от Караиванов престъпления.Припомняме, . Първото обвинение срещу кмета беше за промяна на градоустройствения план. Според това обвинение Караиванов, в качеството си на кмет, е разрешил да бъде съборен паметник на културата и на негово място да бъде построена кооперация. Противоречието - тези действия не попадат в компетенциите на градоначалник.Второто обвинение срещу Караиванов беше за сключването на договор за почистване на шахтите по улиците на града. Караиванов беше обвинен в безстопанственост и нанасяне на щети в размер на 80 хил. лева, отпуснати за фиктивно почистване на шахтите в града.И двете разследвания срещу кмета бяха за злоупотреби в изключително големи размери. С решението на прокуратурата обаче разследването по случая приключва, а Караиванов остава без обвинения.От своя страна кметът е категоричен, че ще търси правата си в съда. Той ще заведе дело за опетненото му име.Припомняме и че главният архитект на Асеновград Константин Атанасов също беше задържан при  в града. Срещу него бяха повдигнати . Обвиненията срещу него обаче също са били прекратени, съобщи Нова телевизия.", "date": "2017.11.01", "title": "Свалиха обвиненията срещу кмета и главния архитект на Асеновград"}
{"url": "https://news.bg/crime/mvr-savetva-no-i-globyava-za-nasha-bezopasnost-na-patya.html", "text": "МВР посочва седем важни правила с полезни съвети за безопасност през зимата.- Пътното превозно средство трябва да е (чл. 139, ал. 1, т. 1). Временно спиране от движение на ППС до отстраняване на неизправността (чл. 171, т. 2, б. \"а\").-  трябва да е с изправни: Спирачки; звънец (чл. 79, т. 1 и 2). е между 20 и 150 лв. (чл. 179, ал. 1, т. 4 (150 лв.); чл. 180, ал. 1, т. 1 (от 20 до 150 лв.) или чл. 183, ал. 3, т. 7 (30 лв.).Ако , нямаш право да се движиш с това ППС (чл. 101, ал. 3, т. 4, б. \"б\"). е 150 лв. (чл. 179, ал. 1, т. 4).- Използвай  или гуми с дълбочина на протектора не по-малка или равна на 4 мм през периода  (чл. 139, ал. 1, т. 4).- , нямаш право да се движиш с това ППС (чл. 101, ал. 3, т. 9). е 50 лв. (чл. 183, ал. 4, т. 5).-  движението по пътищата -  само когато пътните условия изискват това (чл. 9, ал. 1). е до 20 лв. (чл. 185).- Ако липсват или са неизправни, нямаш право да се движиш с това ППС през нощта (чл. 101, ал. 3, т. 8). е от 20 до 150 лв. (чл. 180, ал. 1, т. 1).- Поддържай  и светлинна сигнализация при маневри чисти, видими, регулирани и в изправност (чл. 100, ал. 4, т. 2). е до 20 лв. (чл. 185).- При движение с  трябва да имаш: два бели или жълти светлоотразителя отзад; през нощта и при намалена видимост - тяло, светещо в бяло или в жълто, отзад вляво (чл. 71, ал. 1).- При движение стрябва да имаш: устройство за излъчване на бяла или жълта добре различима светлина отпред (фар) и червен светлоотразител отзад; бели или жълти светлоотразители или светлоотразяващи елементи отстрани на колелата (чл. 79, т. 3 и 4).е 50 лв. (чл. 183, ал. 4, т. 4).- обезопасителен триъгълник; аптечка; пожарогасител и светлоотразителна жилетка (чл. 139, ал. 2, т. 1 - 4). е до 20 лв. (чл. 185).- Антифриз; резервоарче, заредено с незамръзваща течност за почистване на стъкла; вериги за сняг; достатъчно гориво; зарядно за акумулатор; въже за теглене; одеало и др.- Когато си , спряно в обхвата на пътното платно заради повреда или техническа неизправност, сложи си светлоотразителната жилетка (чл. 101, ал. 1). е до 20 лв. (чл. 185).- си сложи светлоотразителната жилетка: в тъмната част на денонощието; при намалена видимост и извън населени места(чл. 80, т. 1). е 10 лв. (чл. 183, ал. 1, т. 5).- Като  или използвай светлоотразителни елементи.- Като  често особено ако си с шапка или качулка.- Като  (чл. 108, ал. 1).- Като , се движѝ по платното за движение, , по възможност най-близо до лявата му граница (чл. 108, ал. 2, т. 1). е 20 лв. (чл. 184, ал. 3).-  на възраст до 10 години може да се движи САМО по тротоара или банкета, като , и ЗАДЪЛЖИТЕЛНО се води най-малко от две лица на възраст над 18 години. При пресичане на платното за движение водачът на групата е длъжен своевременно да подаде сигнал с палка \"Стоп! Деца\", с червен флаг или с ръка, за да спре движението на пътните превозни средства (чл. 112, ал. 1). е до 30 лв. за водача на организираната група пешеходци (чл. 184, ал. 1, т. 1).", "date": "2017.11.01", "title": "МВР съветва, но и глобява за наша безопасност на пътя"}
{"url": "https://news.bg/int-politics/igra-na-krienitsa-kade-e-karles-puchdemon.html", "text": "Карлес Пучдемон и негови съратници в понеделник неочаквано се появиха в Брюксел, а във вторник суспендираният каталунски президент даде и пресконференция в белгийската столица. \"Дойдохме в Брюксел, за обясним каталунския проблем в самото институционално сърце на Европа (...) да покажем на света тежкия демократичен дефицит, който съществува в испанската държава\", каза 54-годишният политик. Пучдемон обясни, че е искал да избегне възможната конфронтация, до която е можело да се стигне при оставането му в Каталуния.През изминалата нощ играта на криеница продължи. Медиите първо съобщиха, че Пучдемон се качил на самолета за Барселона. После обаче на летището в каталунската столица кацнаха само двама от неговите съратници-сепаратисти, които отнесоха доста и шумни ругатни от страна на привържениците на единна Испания. Оказа се, че Пучдемон е останал в Брюксел. Той самият вече заяви, че ще се върне в Испания единствено ако получи определени гаранции, но не уточни какви по-конкретно.Върховният съд в Мадрид е призовал Пучдемон за утре в рамките на проверката на обвиненията срещу него. През следващите два дни - четвъртък и петък - съдът иска да изслуша общо 14 членове на суспендираното каталунско правителство. Ако Пучдемон и останалите призовани не се явят, срещу тях могат да бъдат издадени заповеди за арест, които и белгийските власти ще бъдат длъжни да приложат.\"Дълъг поход\"Както знаете, след като парламентът в Барселона обяви независимостта на Каталуния, миналия петък . Пучдемон, който първоначално не искаше и да чуе за нови избори, сега прие посочената от правителството дата 21 декември. \"Призовавам народа на Каталуния да се подготви за един дълъг поход. Демокрацията ще бъде в основата на нашата победа\", каза той.Допитванията представят противоречива картина на настроенията и нагласите на каталунците в настоящия момент от кризата около тяхната независимост. Каталунското правителство цитира проучване, според което вече 49 на сто от хората са за отделяне от Испания (а през юни били само 41%), според други допитвания обаче сепаратистите галопиращо губят подкрепа. Вестник \"Ел Мундо\" публикува резултатите от проучване, според което за независимост се обявяват едва 34 на сто от каталунците. А според друг авторитетен испански вестник, \"Ел Паис\", този процент е дори 29 на сто.", "date": "2017.11.01", "title": "Игра на криеница - къде е Карлес Пучдемон?"}
{"url": "https://news.bg/crime/zoni-bez-avtomobili-v-sofiya-po-vreme-na-evropredsedatelstvoto-ni.html", "text": "Зони без автомобили за председателството предвижда МВР. Основните ще са около НДК, Техпарка и столичен хотел, където ще се настанява основно евроелита. Това стана ясно от думите на вътрешния министър Валентин Радев по време на блиц контрола в ресорната парламентарна комисия.Въпрос за мерките за сигурност зададоха от ГЕРБ, притеснени от атентата в Ню Йорк. Последните атаки бяха проведени с автомобили. Министърът не изключи, ако има атака у нас и тя да се извърши по същия начин. Затова и силовото ведомство взема нужните мерки.Не се наблюдава увеличаване на престъпността, обясни той в отговор на червения Красимир Янков за организираната престъпност. 57% от бюджета на МВР за догодина бил за борба с престъпността.Нямало толкова много организирани престъпни групи, стана ясно от думите на министъра. Групите се наблюдавали, следили се и в социалните мрежи.Най-важна е превенцията, отчете Валентин Радев. Красимир Янков обаче се усъмни в капацитета на МВР.", "date": "2017.11.01", "title": "Зони без автомобили в София по време на европредседателството ни"}
{"url": "https://news.bg/crime/identifitsiraha-i-petata-zhertva-na-navodnenieto-v-burgasko.html", "text": "Намереното тази сутрин тяло в Мандренкото езеро е на 67-годишната Стоянка от село Черни връх. Това потвърдиха от полицията, цитирани от БНР.Жената се издирваше от нощта срещу 25 октомври. Вчера , който получи тежки наранявания по време на бедствието.Домът на Димитър и Стоянка беше отнесен от поройните дъждове в област Бургас. В нощта на бедствието . Най-тежко беше положението в община Камено, където беше обявено и бедствено положение. По-късно стана ясно, че  в бургаска област са със скъсани язовирни стени. Много хора бяха евакуирани от домовете си, като част от тях бяха приютени в общински сгради.Припомняме, в прокуратурата са образувани четири производства за жертвите от наводнението в Бургас. След проливните дъждове в нощта на 23 срещу 24 октомври 2017 г. се се излели около 200л/кв.м. дъжд. Инспекторите на ДАМТН установиха. Всички те са , с изключение на яз. \"Чотората\", който е с обем от 100 000 м3. Това са каскадни язовири, като четири, от тях са на територията на община Бургас, а три са в община Камено. Важно е да се отбележи, че под тези водоеми няма населени места и водния отток от тях не е причина за човешки жертви.", "date": "2017.11.01", "title": "Идентифицираха и петата жертва на наводнението в Бургаско"}
{"url": "https://news.bg/int-politics/ruski-bombardirovachi-letyat-do-us-samoletonosach-eskortirat-gi.html", "text": "Изтребители F/A-18 от американските военноморски сили са излетели от самолетоносача \"Роналд Рейгън\" и са придружили два руски бомбардировача Ту-95, които са се доближили до кораба в неделя. Това съобщава СиЕнЕн, позовавайки се на двама служители на Пентагона.Контактът, който се е случил, докато руските бомбардировачи са прелетели на около 130 км от американския самолетоносач, е бил сметнат за безопасен и професионален, уточняват служителите, като руските самолети са продължили пътя си без инциденти.Самолетоносачът \"Роналд Рейгън\" е плавал в Японско море/ Източнокитайско море по време на контакта между американските и руските военни.Три американски самолетоносача - \"Роналд Рейгън\", \"Теодор Рузвелт\" и \"Нимиц\" - са действали в зоната на операциите на 7-ми флот на американските военноморски сили, които покриват източната част на Индийския океан и западната част на Тихия океан през последните дни.\"Рузвелт\" и \"Нимиц\" са се присъединили към \"Рейгън\", който е базиран в Япония, в региона през миналата седмица.Въпреки че американските ВМС не са предоставили каквито и да е подробности за задачите на \"Рузвелт\" и \"Нимиц\", присъствието на допълнителни самолетоносачи привлече вниманието в региона.Допълнителното американско военно присъствие е почти сигурно послание към Северна Корея, но също изпраща сигнал към Русия и Китай, тъй като и двете страни се опитват да засилят присъствието си в региона.Русия изпрати свои бомбардировачи да прелетят над Корейския полуостров през последните месеци, което е послание към Пекин и Вашингтон, че Москва също има претенции за влияние в Азия.", "date": "2017.11.01", "title": "Руски бомбардировачи летят до US самолетоносач, ескортират ги"}
{"url": "https://news.bg/politics/mikrofonite-zamlaknaha-za-kratko-po-vreme-na-obsazhdane-na-byudzheta-na-mvr.html", "text": "Обсъждането на бюджета на МВР от депутатите в ресорната комисия тръгна лошо. Точно когато левицата започна с атаките за макрорамката за следващата година, спря токът на микрофоните.Председателят на вътрешната комисия Цветан Цветанов овладя ситуацията, ангажирайки депутатите с делови въпроси. \"Господин председател, токът дойде\", радостно обяви малко по-късно социалистът Иван Иванов.Някои полицаи догодина ще получат . Това стана ясно от думите на вътрешния министър Валентин Радев при дебатите по първо четене на Бюджет 2018 в частта за МВР.Продължава една тенденция за пълен застой в политиките, които провежда МВР, критикува Иван Иванов. Бюджетът не бил убедителен за повишване на капацитета за борба с организираната престъпност. Няма сигурност и за противодействие на миграционния натиск и борбата с тероризма.От БСП поискаха гаранции, че полицаите ще получат достойно увеличение на заплатите и да няма трусове в сферата Сигурност в навечерието на европредседателството ни.Няма пълен застой в МВР, категоричен бе силовият министър. 57% от бюджета на МВР отива за борба с престъпността, стана ясно от думите му. Капиталовите разходи са малко, призна той . Бюджетът на министерството винаги ще е недостатъчен, смята Валентин Радев.", "date": "2017.11.01", "title": "Микрофоните замлъкнаха за кратко по време на обсъждане на бюджета на МВР"}
{"url": "https://news.bg/world/puchdemon-se-samoprovazglasi-za-prezident-v-izgnanie.html", "text": "Бившият каталунски лидер Карлес Пучдемон се самопровъзгласи за президент в изгнание - най-малко що се отнася до новия му сайт, информира ДПА.В профила си в \"Туитър\" Пучдемон представи новия си уебсайт, според който е \"президент в изгнание\". В социалната мрежа той публикува и линк на сайтаМадрид свали регионалното правителство на Пучдемон, след като парламентът в Барселона прокара резолюция за едностранно обявяване на независимост от Испания. Като част от усилията на испанското правителство са блокирани сайтовете на регионалната власт.", "date": "2017.11.01", "title": "Пучдемон се самопровъзгласи за президент в изгнание"}
{"url": "https://news.bg/world/teroristat-ot-nyu-jork-se-radikaliziral-v-sasht-bil-svarzan-s-daesh.html", "text": "Узбекският гражданин, който връхлетя върху хора на велосипедна алея в Ню Йорк вчера, избивайки 8 души, е свързан с терористичната групировка ДАЕШ (\"Ислямска държава\"), но се е \"радикализирал в САЩ\".Това обяви губернаторът на щата Ню Йорк Андрю Куомо в интервю за СиЕнЕн.Терористът Сейфуло Саипов беше прострелян в коремната област от полицията в края на кървавата атака в долен Манхатън, но се очаква да се възстанови от раните си.\"Той е извратен страхливец, това е той, и той е свързан с \"Ислямска държава\", радикализирал се е в САЩ\", коментира Куомо.", "date": "2017.11.01", "title": "Терористът от Ню Йорк се радикализирал в САЩ, бил свързан с ДАЕШ"}
{"url": "https://news.bg/finance/balgariya-e-s-nay-malko-raboteshti-na-nepalen-raboten-den-v-es.html", "text": "32% от заетите жени в Европа работят на непълен работен ден. Това сочат данни за ученето, работата и възнаграждението на труда от новата дигитална публикация \"\", изготвена от Евростат и националните статистически институти на държавите членки в ЕС. В статистиката попадат и данни от други европейски държави.Статистическите данни са за 2016 година. Според тях броят на мъжете и жените в Европа, работещи на непълно работно време, е различен. В рамките на ЕС и още няколко държави в Европа през 2016 г. 32% от заетите жени са работили на непълно работно време в сравнение с 9% от мъжете.Погледнато за отделните държави членки, най-високият дял от жените, които работят на непълно работно време, е в Нидерландия - 77%. Холандия е и с най-високия дял на мъже, които работят на непълен работен ден - 26.2%.На второ място в тази статистика се нарежда Австрия, където 47% от жените не работят на пълен работен ден, а на трето място - Германия с 46% от женското население.България е с най-нисък дял както при жените, така и при мъжете, работещи на непълно работно време. У нас 2.2% от жените работят на непълен работен ден срещу 1.8% при мъжете.Интересен е фактът, че в Швейцария, Норвегия и Исландия, които не са държави членки на ЕС, са отчетени високи показатели по отношение на времето на заетостта. В Швейцария 60.2% от жените и 15.6% от мъжете работят на непълен работен ден. За Норвегия данните отбелязват 38.1% от жените и 15% от мъжете, а в Исландия - 36.8% от женската половина и 12.3% от мъжете.Според статистическия портрет безработицата в изследваните страни е по-голяма сред жените. В ЕС през 2016 година коефициентът на безработица е 8.7% при нежния пол при 8.4% при мъжете.В 14 държави членки коефициентът на безработица е по-висок при жените, в 13 е по-висок при мъжете, а в Унгария е еднакъв при жените и мъжете.България попада между страните, в които се наблюдава по-голяма безработица при мъжете отколкото при жените. У нас 8.1% от мъжете са безработни към 7.0% при жените.Най-голямата безработица е отчетена в Гърция, където 28.1% от жените и 19.9% от мъжете са безработни. В южната ни съседка се наблюдава и най-голямата разлика между коефициентите на безработица при мъжете и жените в Европа.На второ място по безработица в ЕС се нарежда Испания, където 21.4% от жените и 18.1% от мъжете са безработни. След Гърция и Испания в тази класация се нареждат Хърватия, Кипър, Италия, Португалия, Словакия, Словения и други.По-ниско равнище на безработица при жените отколкото при мъжете се наблюдава в Ирландия (съответно 6.5 при жените и 9.1% при мъжете), Латвия (8.4% към 10.9%) и Литва (6.7% при жените и 9.1% при мъжете).", "date": "2017.11.01", "title": "България е с най-малко работещи на непълен работен ден в ЕС"}
{"url": "https://news.bg/world/bezhantsi-v-gartsiya-nastoyavat-za-prehvarlyane-v-germaniya-zapochvat-gladna-stachka.html", "text": "Група от сирийски мигранти, предимно жени и деца, организираха протест срещу гръцкото правителство, съобщава Ройтерс.Имигрантите протестират срещу отлагането на гръцкото правителство да ги изпрати при роднините им в Германия. Демонстрантите са опънали палатки пред парламента в Атина.Някои от бежанците, които заявяват, че са в Гърция от повече от година, обявиха, че започват гладна стачка.\"Нашите семейни връзки са по-силни от вашите незаконни споразумения\", пише на един от лозунгите, носен от жена, имайки предвид споразуменията за бежанците между страните членки на ЕС.Гръцки медии съобщават, че Гърция и Германия неофициално са постигнали споразумение през май да се забави изпращането на бежанци към германската държава. Атина отрича това.Министърът по миграцията Янис Музалас заяви пред журналисти, че през тази година са успели да увеличат обединението на разделени семейства с около 27% в сравнение с 2016 г., макар че властите са обвинявани.Музалас добави, че Гърция е получила уверение от Германия, че бежанците, чиито молби за убежище са одобрени, ще бъдат допуснати в Германия, макар че може да има и забавяне. Министърът отрече, че бежанците трябва да си плащат за полетите.Около 60 000 бежанци и мигранти, предимно сирийци, афганистанци и иракчани, са блокирани в Гърция след затварянето на така наречения \"Балкански коридор\".Близо 148 084 бежанци и мигранти са стъпили на гръцка земя от Турция тази година.Средно по 214 души са пристигали в Гърция ежедневно през септември в сравнение със 156 през август, 87 през юли и 56 през март, разкри Музалас.", "date": "2017.11.01", "title": "Бежанци в Гърция настояват за прехвърляне в Германия, започват гладна стачка"}
{"url": "https://news.bg/regions/nyama-opasnost-ot-obgazyavane-na-gorna-oryahovitsa.html", "text": "Локализираха пожара на сметище в покрайнините на Горна Оряховица. Няма данни за обгазяване на града, въпреки че горяха и автомобилни гуми, съобщи пред БНР кметът Добромир Добрев.Два противопожарни автомобила остават на дежурство. На всеки час от екоинспекцията ще информират за състоянието на въздуха в Горна Оряховица. Разследват се причините за пожара, предполага се, че има човешка намеса.Повече от час пожарникари от Горна Оряховица и Велико Търново гасиха голям пожар от запалени стари автомобилни гуми в местността \"Бабенец\". Огънят бе до крайните жилищни квартали на железничарския град. Сметището, което гореше, е на площ от няколко декара.", "date": "2017.11.01", "title": "Няма опасност от обгазяване на Горна Оряховица "}
{"url": "https://news.bg/politics/krasimir-yankov-ochakva-demotivirani-politsai-s-byudzhet-2018.html", "text": "Бюджетът на МВР не е изготвен на база функционален модел за анализ на дублиращите дейности във ведомството.Тази критика отправи пред News.bg депутатът от БСП Красимир Янков след заседанието на ресорната парламентарна комисия, която прие на първо четене макрорамката на бюджета на МВР за 2018.От обясненията на вътрешния министър Валентин Радев в комисията стана ясно, че параметрите на бюджета на силовото ведомство предполагат щат от 46 000 полицаи.Между един и 15% ще се увеличат заплатите на служителите на МВР в отделните звена, а това е крайно недостатъчно, убеден е социалистът. Подобно минимално увеличение на заплатите на служителите в МВР ще доведе до демотивация и ще нагнети социалното напрежение.Средствата за обучение и повишаване на квалификацията не са достатъчни. Това смята самият министър, посочи червеният депутат. Бюджет 2018, според думите на Радев, пред комисията ще осигури необходимите технически средства за ведомството. Янков се съмнява в капацитета на МВР за борба с организираната престъпност и за други дейности.", "date": "2017.11.01", "title": "Красимир Янков очаква демотивирани полицаи с Бюджет 2018"}
{"url": "https://news.bg/regions/iztochvat-6-yazovira-v-obshtina-asenovgrad.html", "text": "Шест общински язовира в община Асеновград ще бъдат източени по спешност. Източването на водоемите се налага заради лошото им техническо състояние, съобщи БНР.Крайната мярка ще бъде приложена за следните язовири:Компетентните органи са констатирали, че в посочените водоеми не работят основни съоръжения. Някои от язовирите имат повредени преливници и неработещи изпусквателни кранове. Други от водоемите са с непочистени от дървета и храсти язовирни стени.", "date": "2017.11.01", "title": "Източват 6 язовира в община Асеновград"}
{"url": "https://news.bg/politics/tsvetanov-chul-za-kompromat-sreshtu-petrov-otkam-sluzhebniya-vitsepremier.html", "text": "\"Не смятам, че българското общество днес е готово да приеме като алтернатива БСП и ДПС в едно алтернативно общество\", това заяви Цветан Цветанов в кулоарите на парламента.Цветанов уточни, че в момента, в който е излязла новината за искания вот на недоверие от БСП е станала известна друга новина - според Евростат безработицата станала 6,1% , което е намаление от 7,2% само за една година.\"Смятам, че точно партия ГЕРБ е партията, която е успяла да води най-агресивната политика срещу корупцията\", заяви Цветанов по повод темата на вота на недоверие.Все още няма обсъждано име за здравен министър, стана ясно от думите на Цветанов, който поясни, че медийните публикации също могат да се разглеждат като вариант.По думите на Цветанов проф. Николай Петров е професионалист, консенсусен човек, но понякога при стойностните хора се появявало възможност да бъдат отстреляни.Председателят на ПГ на ГЕРБ беше категоричен, че не знае дали е, защото се говори за одитен доклад, възложен от служебния кабинет.\"Знаете че тогава много силна беше волята на тогавашния служебен кабинет да овладее държавата и да се търсят повече компромати, но не и да се правят политики.\" добави Цветанов.Той припомни, че в този период в хазната има с 200 милиона лв по-малко приходи събрани, а сега има стабилно управление.\"Чух дори коментари, че някои от вицепремиерите на служебния кабинет са търсили точно подобни компромати или нещо, което да може действително да извадят като възможност Николай Петров да бъде шеф на ВМА. Мога да го приема това за някакъв сценарий, който е бил заложен по време на служебния кабинет, а доколкото чух вчера някой ми казваше, кулоарно, че един бивш вицепремиер е ходил в дадени здравни заведения, за да търси нещо, с което да подпомогне искането за вот на недоверие в сферата на здравеопазването и той е служебен вицепремиер, който в момента няма абсолютно никаква компетентност и е далеч от сферата на здравеопазването\", сподели Цветанов.Цветанов уточни, че тази информация му е казана и не знае дали е така.", "date": "2017.11.01", "title": "Цветанов чул за компромат срещу Петров откъм служебния вицепремиер"}
{"url": "https://news.bg/world/finansoviyat-sektor-na-velikobritaniya-gubi-10-000-rabotni-mesta-za-den-sled-brekzit.html", "text": "Финансовият сектор на Великобритания може да изгуби 10 000 работни места за един ден след напускането на ЕС. Това предупреди Банката на Англия, цитирана от АП.Банката призовава правителството бързо да сключи преходно споразумение с Брюксел за плавен преход след Брекзит.Заместник-управителят на банката Сам Уудс заяви по време на парламентарно изслушване, че очаква да бъдат загубени 10 000 работни места \"само за един ден\" след Брекзит.Това, по думите му, би представлявало 2% от работната ръка в банковия и застрахователен сектор на Острова или 3% от тези, които работят в и около Лондон.Много фирми във финансовия сектор са обезпокоени от отражението, което Брекзит може да окаже след март 2019 г. Членството в ЕС дава на фирмите възможност автоматично да продават продуктите си в ЕС и Лондон е европейският център за много международни компании.Банката на Англия предупреди, че много компании ще започнат да напускат Обединеното кралство от началото на следващата година. Банката призовава правителството да договори преходно споразумение с ЕС, за да се удължат настоящите икономически и търговски отношения най-малко с още няколко години след Брекзит.Уудс добави, че данни на консултанската фирма Oliver Wyman показват, че между 65 и 75 хиляди работни места във финансовия сектор могат да бъдат затворени в дългосрочен план.Преходно споразумение е \"приоритет номер едно за нас\", каза той.", "date": "2017.11.01", "title": "Финансовият сектор на Великобритания губи 10 000 работни места за ден след Брекзит"}
{"url": "https://news.bg/politics/komisiyata-za-zashtita-na-lichnite-danni-nyama-pari-za-komandirovki-do-bryuksel.html", "text": "Комисията за защита на личните данни няма пари за командировки до Брюксел за европредседателството.Нито един лев не е отпуснат за посещенията в Бюрксел по време на европредседателството, заяви шефът на комисията за защита на личните данни Венцислав Караджов пред вътрешната комисия.Депутатът от БСП Красимир Янков заяви, че изнесените факти за недофинансирането на комисията са скандални и въпросите поставени днес не бива да останат просто пред депутатите и проблемите да се изнесат на широката аудитория.Председателят на вътрешна комисия Цветан Цветанов пък го запита какво е постигнал през времето, в което е председател. Караджов започна да изброява направените реформи.Цветанов заключи, че след като през 2017 година комисията е съумяла да изпълни изцяло своята дейност, то няма нищо скандално в думите му сега. \"В рамките на 6 месеца ще имаме много повече пътувания до Брюксел, нещо което ние няма как да финансираме, нямаме пари за това. До сега имаме по едно посещение в Брюксел\", заяви Караджов.", "date": "2017.11.01", "title": "Комисията за защита на личните данни няма пари за командировки до Брюксел"}
{"url": "https://news.bg/crime/vap-protestira-nad-170-obshtinski-zapovedi.html", "text": "Прокуратурата протестира 173 незаконосъобразни заповеди на общински кметове, за учредяване на право на строеж, на надстрояване или на пристрояване върху общински имоти.Върховната административна прокуратура разкри множество случаи на общински наредби с незаконосъобразни норми. Наредбите са приети от общински съвети и с тях се допуска да се учредява право на строеж, на надстрояване или пристрояване на сгради само със заповед от кмета на общината, без решение на общинския съвет.Освен това тези норми позволяват на кметовете издават заповед или анекс при промяна в обема и параметрите на тези права за пристрояване.Това е в разрез с чл.37 и чл.38 от Закона за общинската собственост. Според закона решението на общинския съвет е условие за извършване на разпоредителните действия в тази посока, доуточняват от държавното обвинение.Заради това от ВАП проверява законността, при която от териториалните прокуратури са издирени конкретни заповеди на общински кметове, издадени след началото на януари 2015 г.Най-много протестирани заповеди са разкрити в община Добрич - 27 бр., Перник - 25 бр. и Столична община - 16 бр.Разкрити са и заповеди в общините Девин, Шумен, Кърджали, Гърмен и др.173 от 1191 проверени акта ще се оспорят пред съда.В този брой се включват и незаконосъобразни разпоредби в подзаконови актове, действащи на териториите на общините, като някои от тях са установени от ВАП в предходен момент.Ползотворният ефект от проверката представлява отстраняване на случаите на незаконосъобразно разпореждане с общинска собственост без решение на общински съвет.", "date": "2017.11.01", "title": "ВАП протестира над 170 общински заповеди"}
{"url": "https://news.bg/regions/shivachkite-v-dupnitsa-prodalzhavat-da-ne-vzimat-zaplati.html", "text": "Неизплатените възнаграждения на шивачките в Дупница стават тенденция. Регионалната инспекция по труда в Кюстендил започва спешна проверка на още една италианска обувна фирма в Дупница, съобщи БНР.Служителите във предприятието са категорични, че са били лъгани за заплатите си. Шивачките трябвало да получат трудовите си възнаграждения до средата на месец октомври, но това не се случило. Някои от шивачките получили пари в плик. Имало и дни, когато шивачките работили по 9 часа, а понякога, когато имало повече работа, собствениците дори заключвали шивачките в сградата на фирмата.Според служителите на италианската фирма десетки работници вече са напуснали заради проблеми със заплащането.Припомняме, това е поредната италианска обувна фирма, която се инспектира в областта заради нередовното плащане на служителите си и проблеми с трудовото законодателство. В началото на месец февруари тази година шивачките от обувния цех \"Абонданца\" в град Дупница . В средата на месеца омбудсманът Мая Манолова съдейства за подписването на споразумение, в което собственикът и управляващ италианската фирма \"Абонданца\" в град Дупница Луиджино Каприоти се задължи да изплати забавените заплати и обезщетенията на служителите си. Това обаче не се случи, въпреки че срокът за изплащане на заплатите беше удължаван няколко пъти.Поради това  Сотир Цацаров, Националната агенция за приходите (НАП) и Националния осигурителен институт (НОИ) и инспекцията по труда.В края на месец май Окръжният съд в Кюстендел .", "date": "2017.11.01", "title": "Шивачките в Дупница продължават да не взимат заплати"}
{"url": "https://news.bg/politics/balgarskoto-predsedatelstvo-tragva-po-sveta-na-poshtenska-marka.html", "text": "Министърът за Българското председателство на Съвета на ЕС 2018 Лиляна Павлова и министърът на транспорта, информационните технологии и съобщенията Ивайло Московски утвърдиха специална пощенска марка \"Първо Българско председателство на Съвета на ЕС\".Валидирането на марката тематично се обявява в Деня на народните будители.По случай утвърждаването на новата марка Павлова заяви, че българското маркоиздаване се е превърнало в традиция, която отбелязва значимите български събития и личности, които остават в хрониката на историята. Поради това министърът изяви радостта си, че Българското председателство в Съвета на ЕС влиза като важна част от съвремената история на България и на него вече има посветена пощенска марка.\"Искам да благодаря и на художника Тодор Ангелиев, създателят на логото и визуализацията на марката за Българското председателство\", посочи още Павлова и допълни, че логото и марката съчетават трите най-важни български символа - кирилицата, шевицата и българският трибагреник.Пощенската марка ще бъде в тираж 62 000 броя и ще е част от официалните подаръци, които България ще даде на гостите на председателството.Павлова обясни и че през 2031 година, когато се очаква страната ни отново да поеме председателството на Съвета, ще бъде пусната още една марка, която също ще бъде с колекционерска стойност.Според Московски пощенската марка ще бъде визитната картичка на Българското председателство. Той посочи, че пощенската марка е една малка енциклопедия, съдържаща в себе си събитията и фактите от важните за България дати. \"Освен пощенската марка за председателството, успяхме да запазим и домейни на кирилица, за да имаме възможност да разпространим азбуката, която ползваме, по целия свят и Европа\", допълни Московски.", "date": "2017.11.01", "title": "Българското председателство тръгва по света на пощенска марка"}
{"url": "https://news.bg/world/yuzhna-koreya-nyama-da-priznae-kndr-za-yadrena-darzhava.html", "text": "Южна Корея никога няма да признае КНДР за ядрена държава. Сеул също никога няма да се стреми да се сдобие с ядрени оръжия.Това заяви южнокорейският президент Мун Дже-ин, докато в същото време Китай обеща да работи за ядрено разоръжаване на Корейския полуостров след разрешаването на разногласията с Южна Корея за противоракетния щит на САЩ, информира Ройтерс.Вчера стана ясно, че Китай и Южна Корея са разрешили дипломатическия спор във връзка с разположения от САЩ противоракетен щит на Корейския полуостров.Пред парламента Мун каза, че не може да има военни действия на Корейския полуостров без съгласието на Южна Корея, допълвайки, че правителство ще се стреми към мир на полуострова.\"\", увери той.Китайското външно министерство обяви, че Пекин и Сеул ще продължат да използват дипломатически средства за разрешаване на проблемите на Корейския полуостров.", "date": "2017.11.01", "title": "Южна Корея няма да признае КНДР за ядрена държава"}
{"url": "https://news.bg/crime/aleksandar-nikolov-spas-e-samo-edin-ot-ezhednevnite-sluchai-v-gdbop.html", "text": "ГДБОП работи ежедневно по фалшиви профили, с които се извършват евентуални измами, а случаят Александър Николов - Спас от Кочериново е един от тях, но е станал медийно известен заради това, че е имало измамени журналисти.Това заяви Началникът на \"Трансгранични престъпления\" в ГДБОП Явор Колев по време на представянето на резултатите от проведената конференция за киберпрестъпността и киберсигурността в София.Стана ясно, че към този момент Спас се разглежда като заподозрян, тъй като към момента на задържането му няма достатъчно данни за престъпление. Колев заяви, че все още идват пострадали и продължава събирането на доказателства. \"На правоохранителните органи им трябва време да докажат едно престъпление\", обясни Явор Колев.Той посочи, че кражбата на самоличност, както и кражбата на лични данни са сериозни проблеми не само у нас, но и в целия Европейски съюз.Ще има много по-строги закони за кражба на лични данни, като в момента се пишат нормативни документи, които ще съдържат по строги мерки, посочи Колев.", "date": "2017.11.01", "title": "Александър Николов/Спас е само един от ежедневните случаи в ГДБОП"}
{"url": "https://news.bg/world/bosnenski-sarbin-opita-da-prodade-original-na-deytanskiya-miren-dogovor.html", "text": "Босненски сърбин е арестуван, след като се опита да продаде оригинален документ от мирното споразумение от Дейтън от 1995 г., което сложи край на войната в Босна, съобщава местната полиция, цитирана от \"Ройтерс\". Документът беше изчезнал преди десетилетие. Мъжът, когото медиите назовават като Зеляко Кунтос, бивш шофьор на босненско-сръбски бивш председател на парламента, и заяви, се опитвал да продаде документа за 100 000 босненски марки - 60 000 долара.Съгласно договора Босна бе разделена на два автономни региона - Федерация, споделена от босненските хървати и мюсюлманските бошнаци и доминираната от Сърбия - Република сръбска.\"Лицето З.К., което е получило през 2017 г. оригиналния документ, написан на английски език за мирното споразумение от Дейтън, е заподозряно в предлагането му за продажба, за да получи незаконни облаги\", се казва в изявление на полицията. Властите не дават повече подробности.През 2008 г. член на президентството разкри, че оригиналният документ на мирния договор на английски липсва. Кунтос арестуван в Пале край Сараево. Все още не е ясно как е получил документа.", "date": "2017.11.01", "title": "Босненски сърбин опита да продаде оригинал на Дейтънския мирен договор"}
{"url": "https://news.bg/health/onkolekari-gnevni-na-samnitelni-terapii.html", "text": "44-годишна жена е загубила гърдата си след проведено нетрадиционно \"лечение\" с хранителни добавки и едномесечен глад. Информацията е на Университетската специализирана болница за активно лечение по онкология (УСБАЛО), където жената впоследствие е постъпила на лечение. От нея е отстранен 3-килограмов тумор.Лекарите се обръщат с призив към пациентите да бъдат отговорни към здравето си и да не се доверяват на съмнителни \"терапии\".От онкологията разказват случая. През октомври в Отделението по мамология и реконструктивна хирургия е приета жена с локално авансирал тумор на лявата гърда. Образуванието затруднявало нейното движение, тя имала изразен анемичен синдром и силно нарушено общо състояние.Жената е усложнила своето състояние заради дълго лечение с неконвенционални средства. Тя се е доверила на частно практикуващ у нас руски лекар. Лечението е включвало \"биорезонансна терапия с електрически ток\", хранителни добавки - минерал детоксилекс и гладуване.Докато болната е гладувала около месец по съвет на лечителя, туморът й е достигнал гигантски размери. Появили са се кръвоизливи по надлежащата кожа.След проведени изследвания е извършена хемотрансфузия с цел корекция на кръвните показатели. След това пациентката е оперирана в планов порядък. При радикалната мастектомия е отстранена лявата гърда заедно с подлежащата мускулатура и едролобулираната туморна формация с размери 24/38/40 сантиметра и тегло 3.1 килограма.Хистологичното изследване показва, че жената е имала доброкачествен тумор (фиброаденом или филоиден цистосарком), който в резултат на погрешно третиране е малигнизирал и е достигнал тези гигантски размери. Мнението е на проф. Елена Александрова, началник на Отделението по хирургия на млечната жлеза в УСБАЛО.Проф. Александрова призовава всички жени с доброкачествени промени в млечните жлези да бъдат изключително отговорни към здравето си. Медикът съветва пациентите да не се доверяват на нетрадиционни методи на лечение, които могат да костват живота им.", "date": "2017.11.01", "title": "Онколекари гневни на съмнителни „терапии“"}
{"url": "https://news.bg/health/natrovenite-detsa-v-yambol-stanaha-30.html", "text": "Децата, приети в инфекциозното отделение на Ямболската болница с хранително натравяне, вече са 10. Продължава и да се търси причината за натравянето им.Припомняме, вчера, 31 октомври стана ясно, че 4 деца са били приети в спешно отделение на ямболнската болница със симптоми на хранително отравяне. Още най-малко 10 деца били със същите симптоми са се лекували в домашни условия.Към момента със симптоми на хранително натравяне са близо 30 деца. Повече родители са предпочели децата им да не бъдат хоспитализирани.Стана ясно, че децата са яли вчера на обяд шницел. Според близките на натровените деца причината за инцидента е именно обяда на децата.Всички деца са на възраст между 7 и 9 години. Те са ученици в основно училище \"Петко Р. Славейков\".Директорът на Регионалната здравна инспекция в Ямбол д-р Генчева заяви пред БНР, че децата са били и на хелуинско парти и там всяко дете е носило някакви лакомства. \"Стафилококовата интоксикация се причинява преди всичко от сладки храни. Ще потърсим причините. Ние не виним храната в стола, докато не се докаже. Не можем да кажем, че е и от хелуинското парти\", допълни тя.В училищния стол вчера са яли над 180 деца, както и възрастни хора. В момента комисия от Агенцията по безопасност на храните и РЗИ извършват проверки на храната. Проверява се и здравния статус на персонала.", "date": "2017.11.01", "title": "Натровените деца в Ямбол станаха 30"}
{"url": "https://news.bg/world/britanskite-domakinstva-zagubili-po-600-liri-zaradi-brekzit.html", "text": "Британските домакинства загубили по 600 лири заради Брекзит, информира \"Политико\".Националният институт за икономика и социални изследвания съобщи, че икономическият спад във Великобритания пряко се дължи на вота за напускане на ЕС.Институтът е установил, че финансовото състояние на британските домакинства е с 600 паунда по-лошо заради Брекзит.Организацията допълва, че доходите на британските домакинства щели да бъдат с 2% по-високи днес, ако британците бяха гласували за оставане в ЕС.Националният институт за икономика и социални изследвания също намали прогнозата си за икономическия ръст на Великобритания през тази и следващата година. Прогнозата обаче не говори за криза в британската икономика през 2018 г., а показва лек спад на растежа в средносрочен план в резултат на Брекзит.Прогнозите са БВП да се увеличи с около 1,5% през тази година и 2018 г., а инфлацията да е на ниво 3,2% през последното тримесечие на 2017 г. Целта е инфлацията да падне до 2% до втората половина на 2019 г. Институтът също очаква Банката на Англия да увеличи основната лихва с 0,25% на срещата си днес.", "date": "2017.11.01", "title": "Британските домакинства загубили по 600 лири заради Брекзит"}
{"url": "https://news.bg/bulgaria/moskovski-ne-vizhda-prichina-da-otnema-litsenz-zaradi-katastrofata-na-am-trakiya.html", "text": "Министърът на транспорта Ивайло Московски съобщи, че няма причина да се отнема лиценза на фирмата-собственик на катастрофиралия край Бургас автобус, предаде БНР.Оказва се, че нарушенията, установени във фирмата не дават основание за отнемане на лиценза. Главното нарушение на фирмата е свързано с нарушение на транспортния план.\"Фирмата е една от най-проверяваните. От началото на годината на фирмата има издадени, мисля, че са около 20 и няколко акта за различен тип нарушения. Нека да излезе и разследването, за да се прецени, ако нарушението попада в категория, която изисква отнемане на лиценз, бъдете сигурни, че ще бъде отнет\", увери транспортния министър.Припомняме, че 17 души пострадаха при катастрофатра на АМ \"Тракия\". Автобусът на \"Юнион Ивкони\" се преобърна в района на стралджанското село Воденичане, в посока Бургас. Причината за инцидента все още не е изяснена.", "date": "2017.11.01", "title": "Московски не вижда причина да отнема лиценз заради катастрофата на АМ \"Тракия\""}
{"url": "https://news.bg/world/po-eur91-spestyavat-sredno-na-mesets-domakinstvata-v-tsentralna-i-iztochna-evropa.html", "text": "Румънците средно спестяват по 53 евро на месец през тази година, което с 15% повече в сравнение с 2016 г. Това става ясно от проучване на Erste, цитирано от местния сайт Romania Insider.Подобно е нивото на спестяване и в Унгария.Като цяло възможностите за спестяване са се увеличили навсякъде в Централна и Източна Европа средно с 10%. Ръстът обаче в Румъния е най-високият за региона през тази година.Средно на месец са спестявани в Централна и Източна Европа по 91 евро тази година в сравнение с 83 евро през 2016 г. и 76 евро през 2012 г., според изследването на Erste.Австрийците са на първо място с 239 евро спестени финансови средства на месечна база. Те са следвани от словаците (107 евро на месец) и чехите (88 евро).България не се споменава в материала. ", "date": "2017.11.01", "title": "По €91 спестяват средно на месец домакинствата в Централна и Източна Европа"}
{"url": "https://news.bg/int-politics/tramp-uskoryava-restriktsiite-s-lotariyata-za-zeleni-karti.html", "text": "Американският президент Доналд Тръмп започна кампания от Туитър срещу лотарийната система за получаване на визи. \"Терористът дойде в нашата страна чрез така наречената програма за лотарии за виза\", Тръмп коментира, че иска основание за заслуги.\"Ние се борим усилено за имиграция, основана на заслуги, без повече демократични лотарийни системи. Трябва да сме много по-строги (и по-умни)\", допълни той.Според Доналд Тръмп това са европейски проблеми, а сенатор Чък Шумер, помага за внасянето на тези европейски проблеми. Американският президент иска да спре \"тази лудост\".Изказването на Тръмп е вследствие на атака, при която мъж гази и стреля по пешеходци в Ню Йорк. Осем души бяха убити, сред които 5-ма аржентинци и белгийска гражданка.29-годишният нападател е прострелян от полицията, когато напуска колата си и е задържан. Медии коментира, че това е Сайфуло Саипов, узбекски имигрант, пристигнал в САЩ през 2010 г. Длъжностни лица съобщават, че това е терористична атака.Заподозряният е в болница.  посочват източници на полицията, цитирани от американските медии. Сайфуло Саипов е арестуван и в Мисури миналата година заради глоба.Припомняме, през август Доналд Тръмп обяви нов план за имиграцията в САЩ. Документът предвижда Този конкурентен процес за кандидатстване ще облагодетелства кандидати, които говорят английски, разполагат с финансови средства, за да се издържа и покажат умения, които ще бъдат от полза за нашата икономика, обеща Доналд Тръмп.Законът ще намали верижната миграция и ще замени сегашната схема с точка в система за получаване на Зелени карти, закани се американският президент.", "date": "2017.11.01", "title": "Тръмп ускорява рестрикциите с лотарията за зелени карти"}
{"url": "https://news.bg/int-politics/sasht-vodyat-tayna-diplomatsiya-sas-severna-koreya-vapreki-tramp.html", "text": "САЩ тайно провежда пряка дипломация със Северна Корея. Това обяви висш служител в Държавния департамент на САЩ, въпреки публичното настояване на американския президент Доналд Тръмп, че подобни разговори са загуба на време, съобщава \"Ройтерс\".Използвайки т. нар. \"нюйоркски канал\", Джоузеф Юн, американски преговарящ със Северна Корея, е бил в контакт с дипломати в мисията на Пхенян в ООН, уточнява служителят на Държавния департамент, в момент, когато размяната на войнствени обиди между Тръмп и севернокорейския вожд Ким Чен-ун подхрани страховете от военен конфликт.Въпреки че американският държавен секретар Рекс Тилърсън на 17 октомври заяви, че ще продължи \"дипломатическите усилия ... докато бъде хвърлена първата бомба\", коментарите на служителя на Държавния департамент са най-ясният знак, че САЩ пряко са обсъждали въпроси извън освобождаването на американски затворници, въпреки че Тръмп отхвърли преките разговори като безсмислени.Няма обаче признаци, че комуникациите зад кулисите са подобрили отношенията, влошени допълнително от ядрените и ракетните изпитания на Северна Корея, смъртта на американския студент Ото Уормбиър дни след освобождаването му от Пхенян през юни и задържането на трима други американци.Разкритието за тайната дипломация с Пхенян идва въпреки коментарите на Тръмп, оръжейния напредък на Северна Корея и предположенията на някои американски и южнокорейски официални лица, че взаимодействията на Юн със севернокорейците са били преустановени.\"Те изобщо не са ограничени - и като честота, и по същество\", изтъква високопоставеният служител на Държавния департамент.Той отбелязва, че Юн е притиснал севернокорейските си събеседници да \"престанат да тестват\" атомни бомби и ракети.Северна Корея през тази година проведе шестия си и най-мощен ядрен взрив и извърши тестови изстрелвания на ракети, включително и междуконтинентални балистични ракети, които, ако всичко протече при перфектни условия, могат на теория да достигнат до континенталната част на САЩ.Възможността Пхенян да е по-близо до поставянето на ядрена бойна глава на междуконтинентална балистична ракета разтревожи администрацията на Тръмп, която през април предприе политика на \"максимален натиск и ангажираност\", която досега не успя да възпре Северна Корея.В началото на мандата на Тръмп, инструкциите на Юн са били ограничени до опити за освобождаване на американски затворници.\"Сега той има по-широк мандат от това\", посочва служителят на Държавния департамент, отказвайки обаче да уточни дали са му били дадени правомощия да обсъжда ядрената и ракетната програма на Северна Корея.В Пекин говорителката на китайското външно министерство заяви, че Китай приветства всякакъв диалог между САЩ и Северна Корея.\"Ние насърчаваме Северна Корея и САЩ към ангажираност и диалог\", посочи говорителката, добавяйки, че се надява, че преговорите ще помогнат за връщането на въпроса на дипломатически път за разрешаване.", "date": "2017.11.01", "title": "САЩ водят тайна дипломация със Северна Корея въпреки Тръмп"}
{"url": "https://news.bg/crime/zadarzhaha-mazh-bludstval-s-12-godishno-dete-v-shumen.html", "text": "Задържаха 34-годишен мъж, блудствал с малолетно дете в Шумен. По нареждане на Районната прокуратура в Шумен мъжът е задържан за срок до 72 часа.Мъжът е обвинен за това, че на 30 октомври е извършил действия на полово удовлетворение с лице от същия пол, ненавършило 14 години.Обвиняемият е осъждан два пъти - за изнасилване, за което е реабилитиран, и за неплащане на издръжка на собственото си дете.Районната прокуратура в Шумен ще внесе искане в районния съд за постоянното задържане на мъжа, след като изтече първоначалната му мярка за неотклонение.", "date": "2017.11.01", "title": "Задържаха мъж, блудствал с 12-годишно дете в Шумен"}
{"url": "https://news.bg/health/falit-na-lechebni-zavedeniya-za-dobolnichna-pomosht-prognozirat-ot-bls.html", "text": "Българският лекарски съюз (БЛС) свика извънреден управителен съвет относно гласуваното разпределение на рамката за бюджет 2018 на НЗОК.\"Увеличението в болнична помощ е задоволително, особено като се вземе предвид, че от 10 години няма коригиране на цени за клиничните пътеки\", изтъкват от БЛС.Притесненията на съюза са във връзка с бюджета, предвиден за извънболнична помощ. Според лекарите не трябва да се подценяват дейностите в това перо. От съюза са категорични, че този подход ще влоши качеството на медицински дейности в първичната и специализирана извънболнича помощ.\"Категорични сме, че е необходимо увеличение в средствата за извънболнична помощ и ако това не се случи, предстоят фалити на лечебни заведения и в извънболничната помощ\", алармират от съсловната организация.Спрямо последния бюджет реалното увеличение на НЗОК е 407 млн. лв. От тях за болнична помощ са насочени 148,560 млн. лв., за медико-диагностични дейности - 5, 5 млн. лв., за медицински изделия са предвидени 10 млн. лв., за първичната доболнична помощ - 7, 2 млн. лв. и едва 2,9 млн. лв. за предвидени за специализираната извънболнична помощ. \"СИМП е крайно подценен и поставя колегите в ситуация на невъзможност да издържат практиките си, а това неминуемо ще генерира напрежение между пациенти и лекари\", опасяват се от БЛС.От заседанието на съюза стана ясно, че съсловната организация застава единодушно зад колегите си от извънболнична помощ, като настоява за увеличение в бюджета на НЗОК.Претенциите на БЛС са за първичната доболнична помощ да се предвидят още 10 млн. лв., а за специализираната да се увеличат с още 13 млн. лв. Организацията припомня, че в проекто бюджета, който съюза изпрати до институциите през месец юли, исканите суми, реално отговарящи на потребностите на населението и на здравната система, за извъбнолнична помощ бяха значително по-високи - за ПИМП - 23 млн. лв. и СИМП - 26 млн. лв.Позицията на лекарската организация е, че липсата на достатъчен ресурс в доболничната помощ ще се отрази крайно негативно на достъпа на пациентите до здравеопазване, а от друга страна ще създаде условия за противопоставяне на работещите в доболнична и болнична помощ.", "date": "2017.11.01", "title": "Фалит на лечебни заведения за доболнична помощ, прогнозират от БЛС"}
{"url": "https://news.bg/politics/gen-botsev-prizna-profesionalizma-na-pilotite-ot-krumovo-vapreki-ogranicheniyata.html", "text": "Помощта на военните пилоти от авиобаза \"Крумово\" при овладяване на пожарите край Бургас, Кресна, Македония и Черна гора изтъкна началникът на отбраната ген.-лейтенант Андрей Боцев на церемония в авиобазата, съобщиха от Министерството на отбраната.За  ген. Боцев изтъкна отличното изпълнение на задачите, въпреки ограниченията, отлаганата с години модернизация, липсата на резервни части.\"Благодаря, че продължавате традицията на поколенията крумовци, посветили себе си на военната вертолетна авиация, и безспорно отстоявате мястото на военното формирование във вида въоръжени сили, в Българската армия, в системата за национална и колективна сигурност\", заяви ген.-лейтенант Андрей Боцев.\"Въпреки ресурсните ограничения, което обезсърчава и изпитва волята на всеки воин да се доказва в професията, вие ежедневно показвате, че искате и можете да изпълнявате отлично функциите и задачите си, да се мерите по качества с колегите си от държави с много по-голяма финансова осигуреност и техническа обезпеченост\", категоричен беше началникът на отбраната.Той отбеляза и достойното представяне на личния състав на авиобазата в национални и международни учения и тренировки.По повод празника със заповед на генерал-лейтенант Андрей Боцев бяха отличени военнослужещи, показали професионализъм, самоотверженост и отговорност при изпълнение на поставените задачи. Награди връчиха също командирът на Военновъздушните сили генерал-майор Цанко Стойков и командирът на 24-а авиационна база бригаден генерал Димитър Иванов.Пилотите показаха и изпълнение на различни задачи. Военните авиатори демонстрираха професионална подготовка при гасене на пожари с вертолет Ми-17, десантиране по способа \"бързо въже\", медицинска евакуация с вертолет \"Кугар\", прикриване и осигуряване с вертолет Ми-24 и въздушно разузнаване с вертолет \"БЕЛ\"-206.", "date": "2017.11.01", "title": "Ген. Боцев призна професионализма на пилотите от Крумово, въпреки ограниченията"}
{"url": "https://news.bg/world/asandzh-nyamashe-da-ima-napadenie-v-manhatan-ako-tsru-ne-vaorazhavashe-teroristi.html", "text": "Атаката в Манхатън нямаше да се случи, ако ЦРУ \"прекара по-малко време\" при въоръжаването на терористи. Това написа в \"Туитър\" съоснователят на \"Уикилийкс\" Джулиан Асандж.Според него атаката е нямало да се случи, ако агенцията е преследвала терористите вместо да ги обучава и въоръжава.Осем души бяха убити и 11 ранени, след като шофьор на камион се вряза в хората по велоалея в Долен Манхатън и започна да стреля. Пет аржентинци са сред загиналите. Американската полиция отказва публично да съобщи самоличността на нападателя, но източник, запознат с разследването, разкри, че нападателят е 29-годишният Сайфуло Саипов., написа Асандж в социалната мрежа след нападението в американския град.", "date": "2017.11.01", "title": "Асандж: Нямаше да има нападение в Манхатън, ако ЦРУ не въоръжаваше терористи"}
{"url": "https://news.bg/politics/ne-mozhem-da-razchitame-na-nauchna-ekspertiza-otvan-zatova-tryabva-da-investirame.html", "text": "Не приемам, че трябва да дойдат еврокомисари и да ни кажат, че 0,2% от БВП за наука са крайно недостатъчни. Това каза президентът Румен Радев преди да връчи наградите на младите учени в Българска академия на науките.По думите му не можем да разчитаме на научна експертиза отвън затова трябва да инвестираме в научни изследвания, лаборатории, но най-вече - да инвестираме в нашите млади учени.Наградите за млади учени се връчват традиционно в Деня на народните будители и са учредени на имената на двама от основателите на академията - проф. Марин Дринов, пръв председател на Българското книжовно дружество и акад. Иван Евстатиев Гешов по чието време книжовното дружество става Българска академия на науките. Негова е фразата: \"Най-добрата гаранция за доброто управление е един просветен народ!\". Президентът Румен Радев апелира да се обърнем към историческия пример на строителите на съвременна България, които по думите му са заложили на науката.\"Благодарение на техния залог България започна да се превръща в модерна европейска държава, нашият лев става конвертируем. Затова, ако искаме да имаме модерна държава, интегрирана в Европа, ние трябва да се обърнем към нашата наука. Тя е тази, която ще ни покаже вектора и начина, по който ще постигнем рационален резултат. Тази наука е неделима част от нашата национална сигурност и нашият национален суверенитет\", заяви Радев.Президентът благодари на ръководството на БАН за това, че продължават да дават вяра, насока и да мобилизират младите учени във всички направления на науката - съвременни ИКТ технологии, биоразнообразие, биомедицина, космос, екология, \"всички сфери са важни, ако наистина държим да бъдем една модерна държава\", настоя държавният глава.Към младите учени той се обърна с думи на благодарност. \"България има нужда от вас, бъдещето е ваше. В този наистина дълбоко духовен български ден аз ви желая успех!\"", "date": "2017.11.01", "title": "Не можем да разчитаме на научна експертиза отвън, затова трябва да инвестираме"}
{"url": "https://news.bg/bulgaria/balgarskata-roza-damastsena-zabranena-v-hranite-v-kitay.html", "text": "Български малки и средни предприятия се оплакват, че на китайския пазар не се допуска внос на български хранителни продукти със съдържание на роза Дамасцена. Това информират от Изпълнителната агенция за насърчаване на малките и средните предприятия (ИАНМСП).Този проблем се дискутира на на международния панаир за малки и средни предприятия CISMEF в град Гуанджоу. Представянето на страната ни беше с национален щанд, организиран от ИАНМСП.Костадин Джатев, ръководител на СТИВ Шанхай, постави проблемът за забраната на хранителни продукти с роза Дамасцена. Той акцентира върху казуса пред министъра на индустрията и информационните технологии на Китай Миао Уей по време на панаира.Продуктите, които са засегнати от тази рестрикция са вода, сладка, конфитюри, бонбони, локум и др.Проблемът се корени в документ публикуван от Департамента по стандарти за безопасност на храните относно изследване и оценка на Националната здравна програма към Националната комисия за здраве и семейно планиране на Китай. Комисията и здравната програма са приели и публикували допълнителен списък, в които са изброени всички разрешените съставки за хранителни продукти в Китай.Положителният списък съдържа традиционно нехранителни субстанции, които могат да бъдат влагани в хранителни продукти. Оказва се, че всички продукти, които не присъстват в списъка не могат да бъде използвани в храни, разпространявани на китайския пазар.В издадения документ присъства единствено вида роза Рогоза, което автоматично означава, че българските хранителни продукти с роза Дамасцена не могат да се продават в Китай.Актуалното състояние на договореността ни с Китай позволява български хранителни продукти да бъдат продавани без да се упоменава изрично използвания сорт роза.Проблемът със заложените сортове роза в продукти се отнася само до хранителни продукти и не засяга козметичната и парфюмерийна индустрия.", "date": "2017.11.01", "title": "Българската роза Дамасцена забранена в храните в Китай"}
{"url": "https://news.bg/world/hamas-otstapva-na-palestina-granichnite-punktove-na-gaza-s-izrael-i-egipet.html", "text": "Палестинската групировка \"Хамас\" предава на палестинските власти административния контрол на гранично-пропускателните пунктове \"Ерез\" и \"Керем Шалом\" на израелската граница и \"Рафах\" на границата с Египет, информира \"Ал Джазира\".Така организацията за първи път предава контрола от десетилетие. То е част от сключеното на 12 октомври споразумение за помирение между \"Хамас\" и управляващата политическа партия \"Фатах\" по време на преговори в Кайро.Говорител на \"Фатах\" поясни пред медията, че няма предварителни условия за предаване контрола над пунктовете.Вчера в съобщение палестинското правителство обяви, че е готово да работи в тясно сътрудничество с Египет за подготвяне заработването на пункта \"Рафах\" от 12 ноември.\"Рафах\", основният пункт в южната част на Ивицата Газа, предимно беше затворен за двумилионното население в региона, откакто \"Хамас\" пое контрол.Другият пункт, \"Ерез\", се намира в северната част на Газа и се управлява от Израел.Палестинското правителство също ще поеме контрол над три пункта за товарни автомобили - \"Карни\", \"Керем Шалом\" и \"Суфа\".", "date": "2017.11.01", "title": "„Хамас” отстъпва на Палестина граничните пунктове на Газа с Израел и Египет"}
{"url": "https://news.bg/world/uzbekistan-proveryava-informatsiyata-dali-napadatelyat-ot-nyu-jork-e-uzbek.html", "text": "Узбекистан разследва информация, според която мъжът, който уби 8 души в Ню Йорк, е гражданин на централноазиатската държава. Това заяви представител на външното министерство на Узбекистан, информира Ройтерс.Осем души бяха убити и 11 ранени, след като шофьор на камион се вряза в хората по велоалея в Долен Манхатън и започна да стреля. Пет аржентинци са сред загиналите.Представителят не предостави повече информация.Източник от полицията на САЩ описа заподозряния като имигрант в САЩ, роден в Узбекистан.Американската полиция отказва публично да съобщи самоличността на нападателя, но източник, запознат с разследването, разкри, че нападателят е 29-годишният Сайфуло Саипов.СиЕнЕн и други американски медии информират, че Саипов е оставил бележка, че извършената атака е от името на ДАЕШ (\"Ислямска държава\").Той имигрирал в САЩ през 2010 г. и живеел във Флорида, според други американски медии.Хиляди мъже от Централна Азия се присъединиха към ДАЕШ в Сирия и Ирак. Няколко граждани на Узбекистан извършиха терористични атаки срещу цивилни граждани в Европа тази година.На Нова година узбек нахлу в нощен клуб в турския град Истанбул и уби 39 души.През април етнически узбек от Киргизстан се взриви в метрото на руския град Санкт Петербург, убивайки най-малко 15 души.През същия месец узбек уби четирима души в Стокхолм.Всички атаки са свързвани с ДАЕШ.", "date": "2017.11.01", "title": "Узбекистан проверява информацията дали нападателят от Ню Йорк е узбек"}
{"url": "https://news.bg/int-politics/rusiya-shtyala-da-se-opita-da-varne-sasht-v-realnostta.html", "text": "Заместник-министърът на външните работи на Русия Сергей Рябков коментира най-новите санкции на САЩ срещу Революционната гвардия на Иран, както и отношенията на Москва с Вашингтон.По думите на Рябков, американските действия спрямо Русия тикат двустранните отношения към задънена улица, като Вашингтон бил отговорен за това.Рябков подчерта, че американските санкции засягат на първо място самите американци. Според него Москва не виждала нищо повече от страна на САЩ от сигнали за намерението за нормализиране на отношенията с Русия.Руският дипломат споменал натискът върху Москва и опитите за промяна на политиката на страната чрез санкции, определяйки ги като повод за съжаление и тревога. Той подчертал, че Москва ще продължи да търси път за излизане от настоящата безизходица в руско-американските отношения.\"Ще продължим да търсим, доколкото е възможно, пътища за излизане от настоящата ситуация\", посочи дипломатът, допълвайки: \"Ние ще се опитаме да върнем американците в реалността и да им покажем, че техните интереси също страдат от подобни методи.\"Рябков също така споменал другата група санкции, наскоро наложени срещу 41 ирански граждани и компании, включително военновъздушното звено на Революционната гвардия на Иран, определяйки ги като неефективни и незаконни, тъй като са едностранни.\"Нашият подход към едностранни санкции е универсален. Ние разглеждаме подобни практики като незаконни, в разрез с международното право и основните принципи на междудържавното общуване\", изтъкна Рябков пред журналисти, след като бил запитан да коментира санкциите, наложени срещу Революционната гвардия на Иран вчера.Този коментар идва в деня, след като Министерството на финансите на САЩ обяви разширяване на санкциите срещу Революционната гвардия, наложени на 13 октомври заради \"подкрепа на тероризма\", твърдение, което беше категорично отхвърлено от Техеран.Руският дипломат подчерта също, че съществуващото споразумение за ядрената програма на Иран не трябва да бъде променяно. Според Рябков основната грижа сега е \"изцяло да се съхрани постигнатото\".", "date": "2017.11.01", "title": "Русия щяла да се опита да върне САЩ в реалността "}
{"url": "https://news.bg/regions/sofiya-s-nov-ekokompleks.html", "text": "София с още една стъпка към зелена столица. Жилищен комплекс ще учи как да пазим природата.Екокомплексът ще бъде разположен в полите на Витоша и е вдъхновен от идеята за различна и екологична среда за живот в шумната столица. Зеленият комплекс ще се състои от шест сгради с разнообразни и просторни апартаменти, офис площи, подземен гараж, богато озеленен и отлично поддържан парк, допълнен от декоративни водни елементи.Ще разполага и с детски център с площадки за игра, зона за домашните любимци, кардио алея за почитателите на спорта сред природата, два открити басейна, СПА и фитнес център.В строителството са заложени съвременните, висококачествени и енергоефективни материали и технологии. Дъждовната вода пък ще се използва за поддържане на зеления парк. Ще се събира и слънчевата енергия за екологични цели, за да е София по-зелена.", "date": "2017.11.01", "title": "София с нов екокомплекс"}
{"url": "https://news.bg/bulgaria/me-proveryava-studeniya-rezerv-na-toploelektricheskite-tsentralite.html", "text": "Министерство на енергетиката проверява възможността на енергийните предприятия да осигурят \"студен резерв\". Министърът на енергетиката Теменужка Петкова издаде заповед, с която експерти от ресорното ведомство и \"Електроенергийния системен оператор\" ЕАД ще проверят готовността на предприятията.В следващите десет дни ще се извършват проверки на място в централите, които са сключили договор с ЕСО ЕАД за предоставяне на разполагаема електрическа мощност - \"студен резерв\".Допълнително ще се провеждат и инспекции за спазване на изискванията на наредбата за резерви от горива на централите, които работят с основно гориво въглища.Закона за енергетиката задължава топлоелектрическите централите да поддържат резерви от горива в достатъчно количество, което да гарантира надеждно и продължително производство на електроенергия.Утре министър Петкова ще провери готовността за \"студен резерв\"на централите \"Ей и Ес-3С Марица Изток I\" ЕАД и ТЕЦ \"Марица изток 2\" ЕАД.", "date": "2017.11.01", "title": "МЕ проверява \"студения резерв\" на  топлоелектрическите централите"}
{"url": "https://news.bg/world/holandiya-provezhda-referendum-za-sporen-zakon-za-podslushvane.html", "text": "Холандия ще проведе референдум за законодателство, което дава повече правомощия на службите да подслушват и следят.Това съобщава холандската новинарска агенция ANP, цитирана от Ройтерс.Активисти, политици и медии искат да се блокира \"законът за подслушване\", който беше прокаран в парламента през юли. Законът позволява на агенциите тайно да събират информация от големи групи от хора.Холандското законодателство задължава правителството да проведе референдум, ако петиция с най-малко 300 000 подписа е внесена в избирателната комисия на страната.", "date": "2017.11.01", "title": "Холандия провежда референдум за спорен закон за подслушване"}
{"url": "https://news.bg/regions/otkriha-tyaloto-na-zhena-v-mandrenskoto-ezoro.html", "text": "Откриха тяло на жена в Мандренското езеро от спасителни екипи на \"Гражданска защита\" в Мандренското езеро, съобщи Нова телевизия. Според БНР, все още проверяват дали е на издирваната от нощта срещу 25 октомври 67-годишна Стоянка от каменското село Черни връх.Във вторник, 31 октомври, съпругът на Стоянка - 71-годишния Димитър почина в болница. След приливната вълна в село Черни връх той беше хоспитализиран в тежко състояние.Междувременно в София група доброволци откриха пункт за събиране на материална помощ за пострадалите след потопа в Бургаско. Той се намира на улица \"Академик Методи Попов\" 24 в столичния квартал \"Изток\".Осигурени са няколко микробуса, които ще извозят събраните помощи директно до наводнените села в община Камено в събота, 4 ноември.Хората се нуждаят от топли дрехи и завивки. \"Хората имат нужда от всичко за дома - препарати, мебели, битова техника\", обясниха от Организацията за закрила на българските граждани, които помагат в село Ливада от първия ден след потопа.", "date": "2017.11.01", "title": "Откриха тяло на жена в Мандренското езоро"}
{"url": "https://news.bg/crime/mitnichari-zaloviha-blizo-6-hil-tabletki-za-polova-mosht.html", "text": "Митничари от мобилен екип на Митница Лом задържаха 980 блистера таблетки - стимуланти за полова мощ. Медикаментите са открити на 29 октомври при проверка в района на Дунав мост 2 Видин - Калафат.Хапчетата са намерени в камион с турска регистрация. Лекият автомобил пътувал от Турция към Западна Европа. Таблетките били укрити на пачки от блистери. Те били натъпкани във фабрични кухини от двете страни на кабината на камиона.Общото намерените медикаменти са 980 блистера или 5880 таблетки Sildenafil Vegal - Extra Cobra.Препаратът се използва за стимулиране на половата мощ и се продава свободно в Турция. Паричната стойност на откритите лекарства по цени на дребно в Турция е около 5000 евро.", "date": "2017.11.01", "title": "Митничари заловиха близо 6 хил. таблетки за полова мощ"}
{"url": "https://news.bg/world/siriyskata-opozitsiya-boykotira-organiziran-ot-rusiya-kongres.html", "text": "Сирийската опозиция бойкотира организирания с посредничеството на Русия конгрес на сирийски групи, заплануван за 18 ноември в Сочи.Това съобщих представители на опозицията, цитирани от Ройтерс.Те настояват всички мирни преговори да се водят от ООН в Женева.Москва съобщи, че най-важната задача на предложения конгрес е започване на конституционна реформа.\"Революцията отхвърля тази конференция, която е между режима и режима\", каза Мохамед Алуш, член на опозиционния Върховен преговорен комитет и високопоставен член на бунтовническата група \"Джаиш ал Ислам\".Комитетът е изненадан, че е включен в списък с групите, поканени на конгреса, каза Алуш и добави, че ще излезе с декларация с други партии, в която ще бъде изложена основната позиция за отхвърляне на тази конференция.Базираната в Турция Сирийска национална коалиция обяви, че конгресът е опит за заобикаляне на \"международното желание за политически преход\" и инициираните от ООН преговори в Женева.\"Коалицията няма да участва в преговори с режима извън Женева и без посредничеството на ООН\", поясни говорител на организацията.", "date": "2017.11.01", "title": "Сирийската опозиция бойкотира организиран от Русия конгрес"}
{"url": "https://news.bg/regions/bchk-sabra-nad-190-hil-lv-za-postradalite-pri-navodneniyata-v-burgas.html", "text": "БЧК събра 191 517 за хората, пострадали от наводнението в Бургас, съобщиха от БЧК.  започна от 27 октомври.Към 1 ноември доброволците на БЧК продължат да раздават , както и топли дрехи на засегнатите от наводненията жители. Днес доброволците подпомагат бедстващите в село Братово и кв. \"Долно Езерово\" в община Бургас.Всеки, който има възможност да дари средства за подпомагането на пострадалите хора при наводненията в област Бургас, може да подкрепи Националната инициатива на БЧК:БЧК предостави на пострадалите общини професионални изсушители на наводнените къщи, предназначени за употреба в тежки бедствени ситуации. Тяхната функция е да абсорбират водата в наводнените помещения за много кратко време.От Българския червен кръст благодарят на всички дарители!", "date": "2017.11.01", "title": "БЧК събра над 190 хил. лв. за пострадалите при наводненията в Бургас"}
{"url": "https://news.bg/society/ucheni-protestirat-malchalivo-za-dohodi-i-nauka.html", "text": "Стотици учени излязоха на протест и мълчаливо шествие. Те настояват да се изпълнят поетите ангажименти от правителството и парламента с програмата 2020 и стратегията за научи изследвания и висшето образование. Учените настояват за ускорено финансиране на науката, достигане на 1% от БВП за 2018 при предвидени 0,18% за 2018 и да се изпълнят изискванията на ЕС за преодоляване на изоставането на науката в общността.Протестиращите допълват своите искания и със 75 милиона лева за наука и достигане на заплатите на учените в БАН и Селскостопанска академия до 1060 лева, което е средното за страната. Учените настояват за юридическа и финансова самостоятелност на Селскостопанска академия.В своята декларация по повод Деня на народните будители те припомнят, че за 10 години са замразени заплатите им, има съкращения и масово бягство на младите от науката, 10 години на безпаричие и мизерия.30% от научните работници, специалисти, експерти, и висшисти, получават основна заплата равна на минималната за страната.Средните работни заплати в БАН и Селскостопанска академия са с 300 лв. по-ниски от средните за страната. Учените отдадоха почит и поднесоха венци и цветя на паметника на Стамболов и продължават своя мълчалив протест пред МС и площад \"Независимост\".В Деня на народните будители учените от БАН и Селскостопанска академия декларираха готовност протестните им действия да продължат докато не бъдат постигнати исканията им. Те внесоха своите протестни декларации в Министерство на финансите, Министерски съвет и Народното събрание.Заместник-председателят на парламента Валери Жаблянов, заедно със свои колеги излез пред сградата на парламента. Той се ангажира да запознае мнозинството с исканията на научните работници и да попита управляващите, защо въпреки, че декларират, че пари в държавата има, не увеличават заплатите на научните работници в БАН.", "date": "2017.11.01", "title": "Учени протестират мълчаливо за доходи и наука "}
{"url": "https://news.bg/tech/ucheni-udiveni-ot-planeta-gigant-koyato-protivorechi-na-teoriyata.html", "text": "Гигантска планета, чието съществуване по-рано се смяташе за твърде малко вероятно, е била открита от международна група астрономи под ръководството на специалисти от Университета Уоруик, съобщава EurekAlert.Газовият гигант, наречен NGTS-1b, достигал размерите на Юпитер и се намира в съзвездието Гълъб на разстояние 600 светлинни години от Земята. Неговата маса е с 20% по-малка от масата на Юпитер. Температурата на повърхността достига 530 градуса по Целзий.Отбелязва се, че годината на планетата продължава 2,6 дни, а разстоянието до нейното слънце се равнява на 3% от разстоянието между Земята и Слънцето.Според учените тази планета е само половината от размера на слънцето, около което се върти. Това прави газовия гигант най-голямата известна планета във Вселената по този показател.Съществуването на NGTS-1b опровергава теорията за сформирането на планетите, съгласно която относително неголеми звезди образуват около себе си твърди небесни тела, но не и газови гиганти, за формирането на които звездите не могат да съберат достатъчно материал.\"Откриването на NGTS-1b е пълна изненада за нас - ние не очаквахме да открием такава голяма планета с такава малка звезда. Това поставя под съмнение това, което знаем за формирането на планетите\", изтъква д-р Даниел Бейлис, водещ автор на изследването.", "date": "2017.11.01", "title": "Учени удивени от \"планета гигант\", която противоречи на теорията"}
{"url": "https://news.bg/world/medvedev-v-sveta-ne-tryabva-da-dominira-edna-valuta.html", "text": "В света не трябва да доминира една валута.Това обяви премиерът на Русия Дмитрий Медведев, цитиран от Ройтерс.Той съобщи, че Русия и Китай обсъждат свързване на националните си системи за плащане. Медведев призова за по-балансирана световна финансова структура.Подчертавайки разпространението на китайската система за плащане UnionPay и усилията на Пекин да направи валутата си международна, Медведев подчерта на пресконференция в китайската столица, че Русия разработва своя система за плащане, известна като национална платежна карта \"Мир\".В момента се обсъжда дали карта \"Мир\" трябва да бъде свързана с китайските разплащателни системи, изтъкна той на пресконференция с китайския си колега Ли Къцян.Според него това би било \"добра перспектива\" и би довела до \"избягване на тези проблеми, които понякога се появяват, когато използвате американските платежни системи\", имайки предвид Visa и Mastercard.Русия започна да създава карта \"Мир\" след наложените от Запада санкции през 2014 г. по време на украинската криза. Системата се използва предимно в Русия.\"\", категоричен руският премиер.", "date": "2017.11.01", "title": "Медведев: В света не трябва да доминира една валута"}
{"url": "https://news.bg/crime/amerikanski-agent-obuchava-50-sluzhiteli-na-gdbop-za-kiberprestapleniyata.html", "text": "От днес в Академията на МВР започва обучение на над 50 служители на ГДБОП по линия на киберпрестъпността. Обучението ще се води от американски агент.Това стана ясно по време на брифинг в ГДБОП, на който бяха обобщени резултатите от проведената конференция на тема: \"Киберпрестъпност и киберсигурност\".Директорът на ГДБОП Ивайло Спиридонов представи свършената работа с участието на над 300 експерти от цял свят, включително Стивън Уилсън - шеф на център по киберпрестъпност в Европол, както и Робърт Нови, заместник-директор на \"Сикрет Сървиз\".По покана на Стивън Уилсън ще има български представител в центъра по киберпрестъпност на Европол за година или 6 месеца, а \"Сикрет Сървиз\" ще имат агент на работа в ГДБОП. По време на конференцията е имало е и екип на Facebook, които са провели обучение.Началникът на \"Трансгранични престъпления\" в ГДБОП Явор Колев отбеляза, че повишаването на международното сътрудничество е един от важните резултати от конференцията.\"Киберпрестъпленията са трансгранични и България не е изолирана\", категоричен беше той.Албена Спасова от Академията по киберпрестъпност отбеляза, че за първи път си партнират със Съвета на Европа по въпросите на киберпрестъпленията. Обучението на Фейсбук е било за правоохранителните органи и как да се води борба с фалшиви профили. По-нататък дискусията ще бъде разширена с представители на Viber и Google.Явор Колев обясни, че кражбата на самоличност, както и кражбата на лични данни е сериозен проблем не само у нас, но и в целия ЕС. Ще има много по-строги закони за кражба на лични данни, като в момента се пишат нормативни документи, които ще съдържат по строги мерки, посочи Колев.Във връзка с Darknet Колев заяви, че там също се провежда разследване и обучението в МВР Академията днес е свързано с това. Участва се и в международни операции. Затваряни са такива сайтове, но у нас няма задържани.", "date": "2017.11.01", "title": "Американски агент обучава 50 служители на ГДБОП за киберпрестъпленията"}
{"url": "https://news.bg/bulgaria/daritkova-misli-za-byudzheta-ne-za-ministerskiya-stol.html", "text": "Едно потенциално име за нов здравен министър отпадна. Шефката на здравната комисия Даниела Дариткова няма да наследи Николай Петров на поста.\"С мен не е говорено да бъда министър на здравеопазването, моята сила е в парламента\", коментира тя пред медиите. Тя иска да се търси устойчиво решение в сферата на здравеопазването.\"Парламентарната здравна комисия в момента е в бюджетна процедура. За нас е важно тази процедура да мине успешно, за да гарантираме нормално функциониране на сектор \"Здравеопазване\" следващата година\", допълни Дариткова.Самата тя не е чула имена на евентуалните наследници на Петров. \"Изключително много съжалявам за оставката на министър Николай Петров. Българската здравна система загуби от тази оставка\", смята депутатката от ГЕРБ. Здравеопазването се нуждае от дългосрочна визия, консенсус и устойчиви решения, смята Даниела Дариткова.", "date": "2017.11.01", "title": "Дариткова мисли за бюджета, не за министерския стол"}
{"url": "https://news.bg/world/atina-minava-na-e-bilet.html", "text": "Хора чакат по 5 часа за електронен билет в атинското метро, пенсионери припадат на опашките, съобщава в. \"Български новини\".От 1 ноември електронният билет става единственото средство за пътуване в обществения транспорт в Атина.Това доведе до абсолютен хаос в гари и метростанции за издаване на електронен билет днес. Чакането може да варира от 3 до 5 часа и довежда до припадъци на възрастните хора, които не могат да чакат часове наред, съобщава вестник \"Български новини\" в Гърция.Тъй като хартиените билети вече не важат, всеки трябва да си извади електронен билет за 4,5 евро за деня или 7 евро за 5 пътувания.Преди дни заместник-министърът на инфраструктурата и транспорта Никос Мавраганис съобщи, че до 5 ноември е удължен срокът за желаещите да сменят октомврийските си карти, а до 10 ноември е удължен срокът за издаване на онлайн карти. Той увери, че инвалиди, безработни и други такива категории граждани ще ползват отделна врата за качване, докато получат новите си карти.Междувременно гърците ги чака ново неудобство поради тричасовата стачка, която служителите на метрото обявиха за четвъртък. Влаковете ще бъдат спирани от 9 вечерта до края на смяната, тъй като електротехническата асоциация се противопоставя срещу \"тактиката на администрацията по отношение на признаването на осигурителните вноски за категорията тежки и нездравословни професии\".", "date": "2017.11.01", "title": "Атина минава на е-билет"}
{"url": "https://news.bg/world/244-dzhihadisti-sa-se-varnali-vav-frantsiya.html", "text": "244 джихадисти са се върнали във Франция, предаде АП. Агенцията уточнява, че те са били за екстремистки ислямски групировки в Ирак и Сирия.Данните бяха изнесени от френския министър на вътрешните работи Жерар Колон. Той говори пред горната камара на френския парламент.От завърналите 244 джихадисти, 178 са мъже, а 66 са жени. Властите са разтревожени, че 58 младежи имат реален боен опит.Все пак 120 от мъжете и 14 от жените са в ареста.През последните години Франция преживя поредица от нападения. Най-кървавото беше срещу редакцията на сатиричното списание \"Шарли Ебдо\".Зад атентата стояха двама братя с реален боен опит в редиците на Ислямска държава.", "date": "2017.11.01", "title": "244 джихадисти са се върнали във Франция"}
{"url": "https://news.bg/politics/rastat-v-ikonomikata-da-idva-ot-sektori-s-visoka-dobavena-stoynost-ochakva-menda-stoyanova.html", "text": "Ако искаме България да настига по доходи европейските държави, важно е ръстът в икономиката да идва от сектори с висока добавена стойност - нови технологии, нови продукти, които имат добра цена. Нискоефективни производства няма как да реализират високи приходи. Това заяви пред БНТ председателят на Комисията по бюджет и финанси в 44-ия парламент Менда Стоянова преди днешното обсъждане на проектобюджет 2018 в народното събрание.С 50 лева ръст увеличение на минималната работна заплата (МРЗ) няма как да бъде удържан от нискоефективните производства.Догодина се очаква около 5% ръст на БВП. Ние сме над средното ниво с ръст на БВП за еврозоната и за европейските държави. За нас - наваксващите, този ръст трябва да бъде по-висок, смята Стоянова.Всяко рязко увеличение или намаление на приходите в едната или другата посока се дължи на конюнктюра, която може да бъде върната обратно. Имаме примери 2007, 2008-ма какво се случи, каза финансистът.Стоянова открои някои от приоритетните теми в Бюджет 2018 г. Здравеопазването - приоритет, от който зависи бъдещето. Обхващането на всички деца от образователната система с допълнителни квалификации, специализации, е задължително. Отчита се по-висока средна възраст на учителите, каза Стоянова.Според нея, голямата роля на МОН е да създаде механизми, с които да гарантира повишаване на качеството на образованието. \"Въвеждането на тестовете, с които се чеква верният отговор направиха децата ни да не разсъждават, да действат механично по предварително зададени отговори. МОН да помисли за механизми, с които да накара децата да мислят, да бъдат функционално грамотни, а не просто грамотни\", заяви Менда Стоянова.За депутата-финансист всяко училище може да излезе с проекти за повишаване на функционалната грамотност на учениците, за стимулиране на възможността им да разсъждават. \"Базата ще направим, заплатите - ще дадем, учителите трябва да са мотивирани да ползват новите технологии да поднасят знанията по интересен начин, а не да цъкат телефоните\", каза Стоянова.За пенсии са предвидени над 500 млн. лева. В Бюджет 2018 се предвиждат 400 млн. допълнително за здравеопазване и суми за другите социални услуги - там отново трябва да има реформа. Трябва да има структурна промяна по начина, по който се предоставят тези социални услуги и социални плащания. Там се изсипват много пари, но те не се използват за този, който има нужда. Често се разпиляват, смята Стоянова.400 млн. са много пари, които не знам дали ще бъдат използвани рационално. Честата смяна на здравните министри не се отразява добре за промяната на структурата на системата. Не познавам в детайли случая, заради който проф. Петров подаде оставка, допълни председателят на бюджетната комисия в 44-то народно събрание.В България в голямата си част имаме модерно здравеопазване - най-новите апаратури, лекарства за лечение на онкологични лекарства- това струва доста скъпо. Няма как да искаме само с 8% здравна вноска и осигурителен доход, върху който се внася тази вноска с пъти по-малък от европейския, да имаме европейско здравеопазване, смята Менда Стоянова.В проектобюджета за догодина са предвидени 590 млн. повече за сектор Сигурност (армията и полицията). Имаме около 160 млн. за заплати и другото е за техника, допълни Менда Стоянова.", "date": "2017.11.01", "title": "Ръстът в икономиката да идва от сектори с висока добавена стойност, очаква Менда Стоянова"}
{"url": "https://news.bg/world/tramp-zasilva-merkite-za-proverki-i-izdirvane-sled-atakata-v-nyu-jork.html", "text": "Американският президент Доналд Тръмп нареди на Министерството на вътрешната сигурност да засили мерките и проверките след смъртоносното нападение в Ню Йорк.Полицията в града поздрави гражданите, \"Нюйоркчани са устойчиви ... Благодаря че показахте на света кой сме\".Осем души бяха убити и 11 ранени, след като шофьор на камион се вряза в хората по велоалея в Долен Манхатън и започна да среля. Пет аржентинци са сред загиналите.Смъртта на петте аржентинци е потвърдена от външното министерство на страната. Те са част от група от 10 приятели на посещение в Ню Йорк, за да отпразнуват 30-годишнината от завършването им в политехнически колеж, съобщават аржентинските медии.Външното министерство на Аржентина посочи загиналите мъже, всички те са на възраст от 48 до 49 години. Загиналите са Диего Енрике Ангелини, Алехандро Дамян Пануко, Ариел Ерлий и Хернан Феррух. Друг от приятелите, Мартин Лудовико Маро, се лекува в болница. Президентът Маврицио Макри изрази \"дълбоките си съболезнования\" за семействата на жертвите.Загинал е и белгийски гражданин, коментира външният министър на Белгия. Две други жертви все още не са идентифицирани.29-годишният нападател е прострелян от полицията, когато напуска колата си и е задържан. Медии коментира, че това е Сайфуло Саипов, узбекски имигрант, пристигнал в САЩ през 2010 г. Длъжностни лица съобщават, че това е терористична атака.Заподозряният е в болница.  посочват източници на полицията, цитирани от американските медии.Сайфуло Саипов е арестуван и в Мисури миналата година заради глоба.Президентът Тръмп е информиран за случилото се в Ню Йорк във вторник следобед, съобщи \"Белият дом\". След това Тръмп коментира в Туитър:Той също така обяви, че е наредил програмата за издирване да бъде засилена.Междувременно кметът на Ню Йорк Бил де Бласио каза, че инцидентът в Манхатън е \"страхлив акт на терор, насочен към невинни цивилни граждани\".\"Ние знаем, че това действие има за цел да наруши нашия дух, но също така знаем, че Нюйоркчани са силни, Нюйоркчани са устойчиви и духът ни никога няма да бъде сломен от насилие и такъв акт, който да ни сплаши\", коментира той.Полицията призова хората да избягват обикновено натоварената зона, тъй като е започнала голяма операция.", "date": "2017.11.01", "title": "Тръмп засилва мерките за проверки и издирване след атаката в Ню Йорк"}
{"url": "https://news.bg/int-politics/preizbraha-shindzo-abe-za-premier-na-yaponiya-1.html", "text": "Шиндзо Абе е преизбран за премиер на Япония, дни преди посещението на президента на САЩ Доналд Тръмп, съобщава \"Ройтерс\".Абе, който е на 63 г., встъпи в длъжност през декември 2012 г., обещавайки да рестартира остарялата икономика и да засили отбраната.Коалицията, водена от Либералдемократическата партия, запази две трети от \"свръх мнозинството\" в долната камара на парламента по време на изборите на 22 октомври, като отново активизира натиска да преразгледа следвоенната, пацифистка конституция.Очаква се Абе да преназначи настоящите министри и да да съставят допълнителен бюджет за годината до 31 март 2018 г., като се фокусират върху грижите за децата и повишават производителността.В телефонен разговор в понеделник Абе и Тръмп се съгласиха да работят заедно за стъпки за противодействие на ядрената и ракетна програма на Пхенян.Тръмп коментира с Абе, че \"очаква с нетърпение посещението си в Япония и че Япония и Америка са 100 процента заедно и няма място за съмнение за съюза Япония-САЩ\".Двамата лидери са в близки отношения и планират да играят голф заедно по време на посещението на Тръмп на 5-7 ноември в Япония.", "date": "2017.11.01", "title": "Преизбраха Шиндзо Абе за премиер на Япония"}
{"url": "https://news.bg/disasters/dve-avarii-za-denonoshtie-na-gazoprovoda-v-krim.html", "text": "Втора авария за денонощие стана на газопровода в Крим. Това съобщи ТАСС, позовавайки се на Главното управление на Министерството на извънредните ситуации в региона.\"Потвърждавам за втора авария (на газопровода)\", заяви представител на управлението и отказа други коментари.Пред РИА Новости председателят на компанията \"Крымгазсети\" Сергей Тарасов също потвръди за повредата на още един газопровод.Става дума за газопровод със средно налягане с диаметър 270 мм. \"Характерът на повредата говори за това, че тя може да е резултат от саботаж\", заяви Тарасов.По думите му, сега се обследва мястото на повредата на тръбата в района на село Запрудное (южният бряг на Крим).Снощи бе повредена линията на газопровода от средно налягане в района на Алушты (село Виноградное). Там се разглежда и версията за взрив.В \"Крыменэрго\" също съобщават за повреда на две линии за пренос на 100 кВ, които се използват за енергоснабдяване на Алушты и също са на южния бряг на полуострова. Специалистите работят за възстановяване на електропроводите.", "date": "2017.11.01", "title": "Две аварии за денонощие на газопровода в Крим"}
{"url": "https://news.bg/society/30-ot-potrebitelite-u-nas-sa-onlayn-orientirani.html", "text": "България се доближава до средното европейско ниво на пазаруващите през Интернет, съобщава Димитър Маргаритов, председател на Комисията за защита на потребителите (КЗП). У нас 30% от потребителите са онлайн ориентирани, общо в Европа - около 50%, допълва Маргаритов по повод изнесената от българска хостинг компания статистика за 19% ръст на онлайн магазините у нас през последните 12 месеца спрямо предходния период.\"Има силно увеличаване на интереса към онлайн търговията в България от страна на тези, които имат желание да осъществяват такава дейност през интернет. Важното е да направим така, че тази търговия да не създава пречки пред хората, да не ги вкарва в излишни разходи, а по-скоро да им помага да направят по-добрия информиран избор и да инвестират средствата си правилно и така, както пожелаят\", подчерта Маргаритов.По думите на председателя постъпващите в КЗП жалби във връзка с онлайн сделки вече конкурират тези в конвенционалната търговия. Той съобщи, че при извършените над 2000 проверки на електронни магазини от началото на годината все още най-честото нарушение е опитът на търговци да ограничат правото на потребителите да връщат закупените по Интернет стоки в 14-дневния срок.\"Или съкращават този срок, или въобще пропускат за споделят тази информация с потребителите и съответно някой може да остане с впечатление, че няма такова право. При анонсиране на промоционални оферти понякога впоследствие се оказва, че или стоката не е налична, или е на по-висока от обявената цена\", даде пример Маргаритов. Председателят предупреди, че има опасност и от т.нар. мними търговци, които при изискване за авансово плащане може да вземат парите, но изобщо да не доставят стока.Маргаритов посъветва преди покупка винаги да се прави съпоставка на различни оферти и препоръча доза критичност към споделените в Интернет впечатления от потребителите относно даден търговец, тъй като може да се окажат нож с две остриета. Той насочи вниманието и към защитата на лични данни при подобен тип сделки.\"Когато един търговец изисква повече, отколкото е необходимо, например трицифрения код на банковата карта, трябва да сме внимателни, защото може да се стигне до злоупотреби\", подчерта Димитър Маргаритов.", "date": "2017.11.01", "title": "30% от потребителите у нас са онлайн ориентирани"}
{"url": "https://news.bg/politics/deputatite-osadiha-teroristichniya-akt-v-nyu-jork.html", "text": "Депутатите осъдиха терористичния акт в Ню Йорк. Това стана още в началото на днешното пленарно заседание.Заявяваме волята си да обединим усилията си в борбата срещу тероризма, защото няма и не може да има оправдание за подобно насилие над невинни хора, заяви председателят на парламента Димитър Главчев.Припомняме осем души загинаха, а други 11 бяха ранени, след като мъж помете с колата си пешеходци на велоалея в града, който никога не спи.", "date": "2017.11.01", "title": "Депутатите осъдиха терористичния акт в Ню Йорк"}
{"url": "https://news.bg/crime/parvi-preporaki-na-mvr-za-aktsiya-zima-i-dvizhenie-po-patishtata.html", "text": "На 1 ноември, за поредна година, в цялата страна стартира традиционната акция \"Зима\", която има за цел да изостри вниманието на водачи и пешеходци, участващи в движението по пътищата на България през зимния сезон, към тяхното безопасно поведение и шофиране, както и към толерантността има на пътя.МВР припомня, че тази година акцията ще се проведе на три етапа, като всеки от тях е посветен на различна група участници в движението и в рамките на всеки един етап има обявен тематично специален ден без жертви на пътя.Тази седмица вниманието на пътните полицаи е насочено приоритетно към спазване на законовите изисквания от страна на велосипедистите и на водачите на превозни средства с животинска тяга. А 6 ноември е определен като Ден без жертви велосипедисти.Велосипедите и другите двуколесни пътни превозни средства са рискови за управление при зимни условия. Хлъзгавите и заледени пътни настилки са предпоставка за настъпване на пътни инциденти, често с фатални последици.Ако въпреки това сте решили да се придвижвате с велосипед през зимата, сте длъжни да използвате светлоотразителна жилетка, когато сте извън населено място, през тъмната част на денонощието и при намалена видимост. Важно е да сте видими отдалеч.Велосипедите трябва да имат изправни спирачки, звънец, устройство за излъчване на бяла или жълта светлина отпред и червен светлоотразител отзад, както и бели или жълти светлоотразители (или елементи) отстрани на колелата. Препоръчително е при зимни условияда не се използват велосипеди или други двуколесни превозни средства.По отношение на ППС с животинска тяга, най-често пътнотранспортните произшествия настъпват заради липсата на светлоотразители, не са редки случаите на пътни инциденти поради неправилното им движение на пътя и неправилния превоз на пътниците в тях.Всяко пътно превозно средство с животинска тяга трябва да има два бели или жълти светлоотразителя отпред, два червени светлоотразителя отзад, а при движение през нощта и при намалена видимост - отзад вляво светещо тяло, излъчващо бяла или жълта добре различима светлина. Светлоотразителите трябва да са разположени симетрично от двете страни на превозното средство.Препоръчително е да оборудвате пътните превозни средства с животинска тяга с необходимите задължителни светлоотразители, за да са видими за останалите участници в движението.", "date": "2017.11.01", "title": "Първи препоръки на МВР за акция \"Зима\" и движение по пътищата"}
{"url": "https://news.bg/politics/helouin-po-poznat-na-detsata-ot-1-noemvri-trevozhat-se-deputati.html", "text": "Законотворците почетоха с декларации Деня на народните будители. От ГЕРБ се похвалиха с повече пари за наука и образование в бюджета за следващата година. Управляващата партия изтъкна, че просветата е приоритет и затова са заложени редица мерки за стимул, както на учениците, така и на учителите.Става дума за конкретни стъпки, отчете Милена Дамянова. Тя призна, че тези мерки не са достатъчни, но са стъпки, които носят промяна.Председателят на образователната комисия не е съгласна с констатациите на опозицията, че учителите са изоставени и лишени от добра материална база. Ние сме готови на още промени, отчете Дамянова. Системата на образование няма нужда от спорове, смята тя.Червеният депутат Иво Христов на свой ред също почете празника на будителите. Българите са разчитали преди всичко на това, че са народ с дух, върна се в миналото той. Близо 2,5 милиона души са напуснали България заради прехода. 30% от тях са висшисти и произвеждат в чужбина 100 милиарда долара годишно. Сега, по думите му, 30% са функционално неграмотните деца в основни направления.Има недостиг на студенти. Поне 10 000 места ще останат свободни във ВУЗ-овете. Според Христов всеки ректор трябва да издаде заповед - вечер университетите да се заключват, че можело да влезе куче и да завърши.У нас върви тенденция българите от прусаците на Балканите да се превърнат в простаците на Балканите, притеснен е червеният депутат. Той е смутен да не би 1 ноември да се превърне в край на българската наука и държава, смята Иво Христов.Гергана Стефанова от партия \"Воля\" призова да се почита миналото ни, за да имаме бъдеще. Всяко време създава условия да се наричаме будители, убедена е депутатката. Длъжни сме да пазим будителския дух, според нея.И ДПС уважиха днешния светъл ден. Депутатът Ерол Мехмед изтъкна, че 1 ноември е паметен ден. Днешният ден е такъв, че да се потърсят корените ни. Животът изисква да сме толерантни, категоричен е Мехмед. Ние сме обречени да живеем заедно, допълни народният представител. Левски ще е съвестта ни. Революцията първо се извършва в съзнанието, заяви още депутатът. Майчиният език е в основата на всичко, подчерта Ерол Мехмед. Ние ще останем будни във времето, закани се той.Лидерът на \"Атака\" Волен Сидеров се възмути, че Хелоуин бил по-познат празник на децата от 1 ноември. В училище трябва да се учи вероучение, категоричен бе той. Детето от малко трябва да знае какво е дух и душа. Без това и занапред ще се чудим защо има агресия в обществото и сред подрастващите. Според него се наслагва лицемерие. Не сме номадско племе, дошло тук на кончета, ние сме цивилизационен народ, отчете Сидеров.Децата трябва да знаят, че са наследници на велик народ. Пожелавам ви душевно здраве, обърна се той към колегите си. Истината е вярата в Бог, категоричен бе Волен Сидеров.", "date": "2017.11.01", "title": "Хелоуин по-познат на децата от 1 ноември, тревожат се депутати"}
{"url": "https://news.bg/world/tovaren-korab-s-11-dushi-e-potanal-v-cherno-more-kray-istanbul.html", "text": " Товарен кораб с 11 души екипаж на борда е потънал в Черно море в близост до азиатската страна на Истанбул, съобщи турският министър-председател Бинали Йълдъръм, цитиран от \"Ройтерс\". \"За съжаление, един от нашите товарни кораби потъна в ... Черно море снощи\", коментира той, добавяйки, че причината за инцидента все още е неясна. \"Операциите за търсене и спасяване продължават.\"Товарният кораб \"Билал Баул\" превозвал чугун от северозападната турска провинция Бурса до северната провинция Зонгулдак, предава турската информационна агенция \"Доган\".Три кораба, един хеликоптер и един самолет извършват спасителни операции. Открити са празни спасителни лодки, както и някои спасителни жилетки.", "date": "2017.11.01", "title": "Товарен кораб с 11 души е потънал в Черно море край Истанбул"}
{"url": "https://news.bg/politics/naznachiha-nov-direktor-na-agentsiyata-za-sotsialno-podpomagane.html", "text": "Румяна Петкова е новият директор на Агенцията за социално подпомагане. Тя е назначена от 1 ноември със заповед на министъра на труда и социалната политика Бисер Петков, съобщиха от Министерството на труда и социалната политика.От 1 ноември 2017 г. Петкова поема поста от Цветан Васев, който изпълняваше тази длъжност от 6 юни 2016 г.Досега Румяна Петкова беше директор на Регионалната дирекция за социално подпомагане в Благоевград. Тя започва работа в системата на Агенцията за социално подпомагане през 2005 г., като е заемала последователно длъжностите социален работник, главен експерт и началник на отдел.Новият изпълнителен директор на АСП има бакалавърска степен по икономика от Шуменския университет \"Епископ Константин Преславски\". Тя е завършила магистратура по финанси в Югозападния университет.", "date": "2017.11.01", "title": "Назначиха нов директор на Агенцията за социално подпомагане"}
{"url": "https://news.bg/int-politics/vodesht-turski-aktivist-e-obvinen-v-opit-za-svalyane-na-pravitelstvoto.html", "text": "Известният турски активист за човешки права и бизнесмен Осман Кавала очаква на обвинения за нарушаване на конституцията и опити за сваляне на правителството, съобщава държавната агенция \"Анадолу\", цитирана от \"Ройтерс\".Истанбулският съд обвини Кавала, като част от разследването свързано с организацията на Гюлен, който Анкара обвинява за извършването на опит за преврат през юли миналата година.Съдът коментира, че Кавала е обвинен в \"опит за сваляне на конституционния ред\" и \"опит за сваляне на правителството на Република Турция\".Кавала, чиято организация Anadolu Kultur участва в популяризирането на културата и правата, е задържана преди близо две седмици на летище Ататюрк в Истанбул, предизвика загриженост в Европа и Съединените щати.Държавният департамент на САЩ описва първоначалното задържане на Кавала като пример за \"много тревожна тенденция\" за задържане на лидери на гражданското общество, журналисти, академици и активисти в Турция.Припомняме, вчера турският президентът Тайип Ердоган е подал оплакване до съда срещу виден опозиционен депутат, коментира един от адвокатите на Ердоган, след като депутатът нарекъл турския лидер \"фашистки диктатор\".Адвокатите на Ердоган, който доминира в турската политика в продължение на повече от десетилетие, водят над 1800 дела срещу хора, включително карикатуристи, бивша победителка в Мис Турция и ученици по обвинения в обида към държавния глава.", "date": "2017.11.01", "title": "Водещ турски активист e обвинен в опит за сваляне на правителството"}
{"url": "https://news.bg/world/arzhentinski-spa-kurort-nay-sigurnoto-myasto-pri-yadren-udar-na-phenyan.html", "text": "От няколко месеца напрежението със Северна Корея расте и дори може да ескалира по повод обявеното посещение на Доналд Тръмп в Азия.И в този все по-напрегнат международен контекст има един град, който в случай на нападение, ще остане убежище на мир и спокойствие, защото е извън обхвата на огъня и яростта, обещани от Ким Чен-ун. Това пише френското издание Les Echos, като цитира австралийския сайт ABC News.Това е морският и СПА курорт Мар дел Плата, разположен на юг от аржентинската столица Буенос Айрес.Сайтът е стигнал до това заключение, след като е изследвал всеки възможен сценарий за изстрелване на ракета от Пхенян. И буквално е взел под внимание всички севернокорейски твърдения: технически характеристики на оръжията, способност за миниатюризация на ядрени бойни глави, изстрелване на сателити ...Мар дел Плата е на 19.529 км от ПхенянВ най-лошия сценарий, при който Северна Корея успее да разработи тристепенна ракета (\"Хвасон-13\"), оръжията, изстреляни от Пхенян, ще имат диапазон на действие от 15 000 км.В резултат само южноамериканският континент ще бъде далеч извън обхвата на севернокорейската огнева мощ.И в средата на тази бяла зона се намира морският курорт Мар дел Плата, разположен на 19,529 км. от Пхенян.Заплахата от \"Хвасон\" 12 и 13Разбира се, става дума за най-екстремния сценарий. Онзи, който изключва Пхенян да използва подводница, за да осъществи изстрелване и който предполага, че разработването на тристепенната ракета - \"Хвасон-13\" е приключило. Това, в което много експерти се съмняват.Но симулациите, направени от ABC News въз основа на другите видове ракети, разработени от Пхенян, будят безпокойство.Каква е истинската мощ на Северна Корея?Дори Пхенян да се хвали, че от лятото може да достигне американската военна база в Гуам с ракетите си с междинен обсег Хвасон-12, които могат да достигнат от 3700 до 6000 км., същите тези ракети могат да имат и други цели. Те биха могли да ударят голяма част от Китай, Русия, Югоизточна Азия, но и западна Индия и Казахстан.Още eдно ниво по-нагоре и с двустепенната си междуконтинентална балистична ракета \"Хвасон-14\", тествана два пъти тази година, Пхенян на практика удвоява обхвата на огъня.Той е на границата от 8 500 до 10 000 километра, което поставя в обсега на действие практически целия европейски континент, с изключение на южната част на Иберийския полуостров.В Съединените щати подобна ракета може да удари град Лос Анджелис. Но, противно на общоприетото убеждение, Вашингтон и Ню Йорк също биха били потенциални цели. Тъй като според някои експерти ракетите, изстреляни в посока изток, ще се възползват от ускорение, свързано с въртенето на земното кълбо, увеличавайки по този начин обсега им на действие.", "date": "2017.11.01", "title": "Аржентински СПА курорт - най-сигурното място при ядрен удар на Пхенян"}
{"url": "https://news.bg/regions/mosv-publikuva-proekt-za-promeni-v-kompleks-kaliakra.html", "text": "Обществено обсъждане за обявяването на \"Комплекс Калиакра\" и за промени в още три защитени зони започва от 1 ноември, съобщиха от МОСВ. В едномесечен срок заинтересованите могат да представят мотивирани писмени становища, възражения и предложения по режимите, описани в проектите на заповедите.На интернет страницата на екоминистерството са публикувани проектозаповедите за обявяване на защитена зона \"Комплекс Калиакра\". Там са и проектите за промени в заповедите за обявяване на защитените зони \"Калиакра\", \"Белите скали\" и \"Било\".Припомняме, в началото на август имаше протести от жители на общините а пред сградата на община Каварна. Хората бяха недоволни от наложената забрана за редица дейности в новообявената защитена зона \"Комплекс Калиакра\".По-късно Върховната административна прокуратура провери заповедите на екоминистерството, с които бе въведена забрана за разораване, залесяване и създаване на трайни насаждения на територията на зона Калиакра.Забранено бе да се садят плодови и зеленчукови култури, зърнено-бобови култури, листно-стъблени зеленчукови култури, кореноплодни зеленчукови култури, луковично-зеленчукови култури, маслодайни култури, влакнодайни култури, етеричномаслени култури, едногодишни или многогодишни фуражни култури на територията на защитена зона \"Комплекс Калиакра\" до обявяването ѝ за защитена зона, но за не повече от 2 години.Според разпоредбите на чл. 12, ал. 1 от Закона за биологичното разнообразие (ЗБР) е изготвен проект на заповед за обявяване на защитена зона за опазване на природните местообитания и на дивата флора и фауна (BG0000573) в \"Комплекс Калиакра\".Територията на защитената зона обхваща село Тюленово, община Шабла, област Добрич, селата Камен бряг, Свети Никола, Българево, както и град Каварна, селата Божурец, Топола, община Каварна, област Добрич и Балчик, община Балчик, област Добрич.От ековедомството очакват да има обществено обсъждане и на проектозаповедите за промени в защитените зони \"Калиакра\", \"Белите скали\" и \"Било\" за опазване на дивите птициПълният текст на всяка от проектозаповедите и съпътстващата ги информация са публикувани и са на разположение в административната сграда на Регионалната инспекция по околната среда и водите във Варна (ул. \"Ян Палах\", № 4).Припомняме, протестите в Калиакра и неяснотата за прилагане на ограниченията в защитените зони бяха повод от екологични организации да поискат оставката на в. \"Изцяло подкрепяме хората, защото те бяха прави и те казаха нещо важно: \"Не може !\", заяви през август Андрей Ковачев по повод протестите.", "date": "2017.11.01", "title": "МОСВ публикува проект за промени в \"Комплекс Калиакра\""}
{"url": "https://news.bg/int-politics/kadirov-obvini-spetssluzhbite-na-ukrayna-za-ubiystvoto-na-zhenata-na-napadatel-na-putin.html", "text": "Ръководителят на Чечня Рамзан Кадиров обяви, че зад убийството край Киев на Амина Окуева стоят украинските специални служби.\"Не трябва да търсиш мечешка следа, когато мечката стои пред теб! В Киев прекрасно знаят, че Никифорова (преди Окуева се е казвала Анастасия Никифорова, б. р.) беше безмилостно разстреляна от собствените си спецслужби. Перефразирайки Тарас Булба, може да се каже, че който е родил, той е и убил\", написал Кадиров в Telegram.Според него в Киев \"решиха да застрелят не два, а три заека\". Ръководителят на Чечня смята, че Украйна искала да се избави от \"местните бандити\", да отклонят вниманието на \"западните собственици\" от антиправителствените демонстрации, а също така се опитали още веднъж да обвинят Русия за своите проблеми.В понеделник вечерта чеченецът Адам Осмаев беше ранен, а съпругата му Окуева беше убита след стрелба по автомобила им. Украинските власти обявиха, че за убийството се подозира \"чеченска следа\".Адам Осмаев е съден за опит за покушение срещу руския президент Владимир Путин през 2012 година.", "date": "2017.11.01", "title": "Кадиров обвини спецслужбите на Украйна за убийството на жената на нападател на Путин"}
{"url": "https://news.bg/world/nyama-danni-za-postradali-balgari-pri-atentata-v-nyu-jork.html", "text": "Към 23.30 ч българско време няма постъпила официална информация в българското посолство във Вашингтон и Генералното консулство в Ню Йорк за загинали или пострадали български граждани в следствие на инцидента в Ню Йорк. По-рано днес, в Манхатън превозно средство е преминало през велоялея, като в последствие е имало и въоръжена стрелба.Това съобщиха от външно министерство.Съобщава се за най-малко 6 убити и 15 ранени в следствие на атаката.Към този момент няма български граждани, които да са търсили съдействие от българските дипломатически мисии. Посолството във Вашингтон и Генералното консулство в Ню Йорк следят развитието на ситуацията и са в постоянен контакт с местните власти.Български граждани, които желаят да получат актуална информация обстановката или да подадат сигнал за техни близки, могат да го направят на дежурните телефони на посолството във Вашингтон: +1 202-387-5770 и Генералното консулство в Ню Йорк: +1 202 387 0174", "date": "2017.11.01", "title": "Няма данни за пострадали българи при атентата в Ню Йорк"}
{"url": "https://news.bg/world/tramp-atentatorat-ot-nyu-jork-e-mnogo-bolen-chovek.html", "text": "\"Изглежда, че в Ню Йорк още един много болен и ненормален човек е атакувал: органите на реда селдят внимателно ситуацията. Не и в САЩ!\" Това коментира в профила си в Туитър президентът на САЩ Доналд Тръмп. Той разпореди да се затегне граничния контрол.Неговата съпруга - Мелания Тръмп разкри, че е потресена от станалото.Това беше акт на терор. Страхлив акт на терор, насочен към невинни хора, които не подозираха, че са застрашени, подчерта на пресконференция кметът на Голямата ябълка Бил де Блазио.Според данните, които имаме в момента, осем невинни хора се разделиха с живота днес, повече от 12 бяха ранени, добави кметът.", "date": "2017.11.01", "title": "Тръмп: Атентаторът от Ню Йорк е много болен човек"}
{"url": "https://news.bg/world/razpoznaha-atentatora-ot-nyu-jork.html", "text": "Властите в САЩ идентифицираха нападателят от Ню Йорк. Това е Сайфуло Хабибулаевич Саипов.Той е на 29 години и е родом от Узбекиста, съобщи Си Би Ес. Атентаторът пристигнал в САЩ през 2010 г. Новината се потвърждава и от Ей Би Си. От разпространените в социалните медии снимки се вижда как полицията задържа мъж с черна брада и коса.Според Ей Би Си Саипов живее в Тампа, Флорида.По-рано кметът на Ню Йорк, Бил де Бласио, каза, че осем души са станали жертва на терористичната атака, а повече от дузина са били ранени.Според полицията, нападателят на камиона е шофирал по велосипедна лента и газел всички, които срещал по пътя си.", "date": "2017.11.01", "title": "Разпознаха атентатора от Ню Йорк"}
{"url": "https://news.bg/press/dve-lobita-vzeli-na-mushka-prof-petrov-4711-sluchaya-na-boy-i-tormoz-v-uchilishte.html", "text": "Имала ли е тайни срещи с Бойко зад гърба на Корнелия червената Деница?Кой от БСП ходи тайно при Борисов и признава ли си после за срещите пред Нинова?В списъка на гостите попадна вторият човек в соцпартията Деница Златева. Медийният съветник на премиера Севделина Арнаудова написа във фейсбук пост с хаштаг #спомниси#. БСП отговори с декларация от името на Златева, че имало две срещи, но не били тайни.Дамската схватка между Арнаудова и Златева е нов епизод от сериала \"Искали ли са заедно да управляват ГЕРБ и БСП?\".Две лобита взели на мушка проф. ПетровИкономически засегнати кръгове в медицинските среди стоят зад атаката срещу проф. Николай Петров, довела да неговата оставка. Тази теза застъпиха вчера вицепремиерът Валери Симеонов и изпълнителният директор на УМБАЛ \"Св. Екатерина\" проф. Генчо Начев.\"Да не забравяме, че за следващата година г-н Петров в качеството си на министър на здравеопазването прокара забрана за откриването на нови лечебни заведения и регистрирането на нови лекарства.4711 случая на бой и тормоз в училище4711 са били случаите на агресия в училищата през изтеклата 2016-2017 учебна година, свързани с физическо посегателство и психически тормоз. Това съобщиха за \"Монитор\" от Министерството на образованието и науката (МОН). Броят на случаите е с 455 повече от предходната година, обясниха още от ведомството. Най-често учениците са използвали вербална агресия помежду си - 2805 пъти, която включва всякакъв тип обиди, псувни и цинизми, които учениците си разменят. 2111 пъти пък се е налагало учителите.България се срина в световната класация за добър бизнес климат Жестоко пропадане - това е оценката за бизнес климата в България в новия доклад Doing Busines 2018 (\"Да правиш бизнес\") на Световната банка, публикуван вчера. Страната ни се е сринала с 11 стъпала до 50-о място в редовната класация, която показва на инвеститорите кои са най-уредените и дружелюбни икономики на планетата, където си заслужава да влагат парите си. И както се вижда ясно в проучването, днешна България определено не е сред оазисите за правене на бизнес - въпреки че управляващите непрекъснато твърдят обратното.Охранителна фирма на МО тласкана към фалитМО умишлено иска да фалира държавната охранителна фирма \"МОБА\", алармираха вчера от БСП. Разпродава се уставният й капитал и вече са изтъргувани 800 пистолета, 60 000 патрона и бинокли, без дружеството да има лиценз за търговия с оръжие, съобщи Атанас Зафиров. По думите му фирмата няма как да бъде губеща, защото има гарантирани договори и печалба.Ведомството на Каракачанов отказва да актуализира минималните заплати между 360-380 лв. на служителите. 1200 човека са заплашени да останат на улицата.Управител на \"МОБА\" от юни 2017 г. е Николай Наков Наков. Той е бил в две от кандидатдепутатските листи на \"Воля\". Наков е личен адвокат на Веселин Марешки.Министър от кабинета \"Орешарски\" купува \"ТЕЦ Варна\"Чешката държавна компания CEZ Group съобщи, че е договорила продажбата на притежавания от нея \"ТЕЦ Варна\", който не работи от две години като замърсяващ и икономически неизгоден. Купувач е варненската \"Сигда\", собственост на двете деца на бившия транспортен министър в кабинета \"Орешарски\" Данаил Папазов, като самият той заедно със сина му са управители. По информация от чешката медия Hospodarske Noviny и от източник на \"Капитал\" цената на сделката е 50 млн. евро, постигната след състезание между два кандидата.", "date": "2017.11.01", "title": "Две лобита взели на мушка проф. Петров, 4711 случая на бой и тормоз в училище"}
{"url": "https://news.bg/world/puchdemon-izbra-barselona-pred-bryuksel.html", "text": "Сваленият от власт премиер на Каталуния Карлес Пучдемон избра Барселона пред Брюксел, съобщи испанският в. \"Вангуардия\".Той се позовава на свои читатели, които забелязали политика на полет за столицата на Каталуния.Неотдавна Пучдемон заяви, че заради независимостта на родината си е готов да влезе в затвора.Бившият лидер на Каталуния обяви, че ще подкрепи регионалните избори на 21 декември.Срещу Пучдемон и близкото му обкръжение испанското правосъдие е повдигнало обвинения за подстрекателство към бунт, в резултат на което всеки от тях може да получи до 30 години затвор.", "date": "2017.11.01", "title": "Пучдемон избра Барселона пред Брюксел"}
{"url": "https://news.bg/world/sasht-udryat-ruskiya-dobiv-na-neft-i-gaz-v-arktika.html", "text": "САЩ забраниха на физическите и юридическите лица да извършват бизнес с руски компании в проекти за дълбоководни, арктически и шистови енергийни източници.Съответният документ е публикуван на уебсайта на Министерството на финансите на Съединените щати.В директивата се посочва, че забраната се прилага за всички физически и юридически лица в Русия, които Съединените щати вече са допринесли или могат да добавят към списъка със санкциите.Новата процедура се прилага за проекти, които започват на 29 януари 2018 г. или по-късно.", "date": "2017.11.01", "title": "САЩ удрят руския добив на нефт и газ в Арктика"}
{"url": "https://news.bg/world/london-nabira-hilyadi-sluzhiteli-za-podgotovka-na-brekzita.html", "text": "Британското правителство обяви, че ускорява подготовката за излизането на Великобритания от Европейския съюз, разглеждайки опции без е със споразумение. В тази връзка обяви, че иска да наеме през 2018 г. между 3000 и 5000 души.Новите назначения могат да достигнат дори до 8000 души в края на идната година. Досега бяха създадени близо 3000 работни места, от които 300 за адвокати в различни правителствени служби във връзка с Брекзита.Различните министерства разработват планове за прилагане на Брекзит в около 300 области.Лондон вече обяви, че влага 662 милиона лири (753 милиона евро) за подготовката за излизане от ЕС, в това число и за две нови министерства. Лондон изрази готовност да вложи още пари, ако е необходимо.", "date": "2017.11.01", "title": "Лондон набира хиляди служители за подготовка на Брекзита"}
{"url": "https://news.bg/world/mafiotska-prestrelka-v-kopenhagen.html", "text": "В предградие на Копенхаген стана престрелка, в резултат на която един човек беше убит. Това съобщават от местната полиция в Twitter.Освен това още двама души бяха ранени. Една от жертвите е в сериозно състояние.Трябва да се отбележи, че и стрелбата е свързана с престъпни структури.", "date": "2017.11.01", "title": "Мафиотска престрелка в Копенхаген"}
{"url": "https://news.bg/world/islyamska-darzhava-zad-napadenieto-v-nyu-jork.html", "text": "Ислямска държава прозира зад нападението в Ню Йорк, предаде Си Ен Ен. Това става ясно от бележката, която била намерена близо до пикапа на нападателя. Той беше идентифициран като 29-годишният Сайфуло Саипов от Узбекистан. В Ню Йорк са въведени допълнителни мерки за сигурност. Той пристигнал в САЩ през 2010 г. Нападателят живеел в Тампа, Флорида.", "date": "2017.11.01", "title": "Ислямска държава зад нападението в Ню Йорк"}
{"url": "https://news.bg/world/puchdemon-tuk-puchdemon-tam.html", "text": "Отстраненият премиер на Каталуния Карлес Пучдемон не се е върнал в Барселона от Брюксел, съобщи испанският в. \"Вангуардия\". Така той опровергава предишна своя информация.В Барселона са пристигнали само негови бивши съветници.Срещу Пучдемон испанското правосъдие е повдигнало обвинения за подстрекателство към бунт, в резултат на което всеки от тях може да получи до 30 години затвор.Неотдавна Пучдемон заяви, че заради независимостта на Каталуния е готов да влезе в затвора.Във вторник бившият премиер на Каталуния обяви, че не търси убежище в Брюксел.", "date": "2017.11.01", "title": "Пучдемон - тук, Пучдемон - там"}
{"url": "https://news.bg/world/za-denya-na-narodnite-buditeli-letargiyata-i-prestruvaneto.html", "text": "Днес България отдава почит на народните будители - книжовниците, просветителите и борците за национално освобождение, съхранили през вековете духовните ценности на нацията и нейния морал. Празникът ще бъде отбелязан с тържествени прояви в цялата страна.Сред будителите на народния ни дух са Йоасаф Бдински, Григорий Цамблак, Владислав Граматик, Паисий Хилендарски, Иван Рилски, Неофит Бозвели, Васил Априлов, братята Миладинови, Георги Раковски, Васил Левски, Христо Ботев, Неофит Рилски, Иван Вазов, Любен Каравелов и други достойни българи.За първи път Денят на народните будители се чества през 1909 година в Пловдив. От 1 ноември 1923 година с указ на цар Борис III е обявен за общонационален празник в памет на заслужилите българи.През 1945 година празникът е забранен от комунистическия режим. Честването се възобновява със Закона за допълнение на Кодекса на труда, приет от 36-ото Народно събрание на 28 октомври 1992 година, когато е обявен официално за Ден на народните будители и неприсъствен ден за всички учебни заведения в страната.Паметта е сила, паметта е мъдрост, паметта е шанс за оцеляване, написахме преди 17 години. Народите, загърбили миналото си, зачеркват настоящето и унищожават нероденото бъдеще. Не са много нациите, които в специален ден почитат паметта и делото на предците си, нарекли ги Народни будители. Вече повече от век, в първия ден на ноември, България обръща поглед назад, към тези които дръзновено и себеотрицателно прокараха мостовете, по които се движим и днес. Възрожденското дръзновение отдавна е напуснало нашето ежедневие и може да се усети единствено в старите песни, в книгите - ако ги четем, търсейки истината и посланията им, в думите на някои наши съвременници, запазили автентичната мъдрост на миналото. Сега ни занимават хиляди нови неща, изхабяваме енергията си в преодоляването на банални проблеми и подхранването на илюзорни надежди. Първите никога не свършват, а вторите са в отношение на правопропорционална аритметична прогресия - колкото повече надеждите се увеличават, толкова по-илюзорни стават.Естествено и логично е, когато една нация е в период на сътресения, тя да има нужда от подкрепа, от символ, около който да се обедини. Историята ни познава много такива моменти. Като хубава приказка би било, ако първи ноември със своята символност ни обедини, мотивира, даде ни знак, по който да откриваме винаги верния път. Денят на будителите присъства в нашия календар, но освен изпетите песни, положените венци и цветя пред паметниците и неприсъствените училищни дни, май че друго не се случва. Дали защото, след цяла година спане, трудно се пробуждаме за един ден. Или пък, колкото повече години ни отдалечават от времето на будителите, толкова по-трудно ни въздействат техните завети, а така и не можем да си намерим нови, съвременни будители.Но най-вероятно е, че просто не ни се будува, а си се преструваме на заспали - даже понякога, за убедителност, похъркваме. Хубаво ни е да си кротуваме, мечтаейки си със затворени очи. Дори понякога си сбъдваме мечтите - нали в съня всичко е възможно - там няма Шенген, но има пък Европейски съюз, а политиците ни вместо да играят апаратни пиески, управляват държавата. В съня ни парите се раздават за наука и култура, а публичните личности когато грешат, наистина претърпяват катарзис, наистина публично се извиняват, наистина има последствия - но така е само в сънищата.Разбира се, предложените разсъжденията до голяма степен са хиперболизирани, прекарват визията си през призмата на метафората. Поне така ни се иска да бъде. Все пак, в пространство се случват и по-позитивни, запомнящи се неща. Рядко, но се случват.И в заключение, няколко цитата на френският философ, социолог и историк Мишел Фуко: ", "date": "2017.11.01", "title": "За Деня на народните будители, летаргията и преструването"}
{"url": "https://news.bg/politics/patriotite-bez-interes-kam-zdravnoto-ministerstvo.html", "text": "Патриотите защитиха подалия оставка здравен министър Николай Петров. Лидерът на \"Атака\" Волен Сидеров коментира и че групата нямало да предлага някой, който да поеме неговия пост.\"Не търсим такава квота, това министерство е грижа на ГЕРБ\", посочи Сидеров. Те да намерят и да излъчат човека, който е най-добър за тази позиция, \"смятам, че ще го направят\", настоя Сидеров. Министър Петров е много добър специалист, който наистина беше загрижен да направи нещо, коментира той първата оставка в кабинета Борисов 3.Премиерът, по думите му, в този случай действал принципно. Макар и да има само съмнение, приказки и слухове, премиерът предпочитал да изчисти съмненията, обясни лидерът на Атака.Това е пример за управление, в което не се правят компромиси, похвали още националистът действията на Борисов. Иначе, според него, здравният министър трябва да е преди всичко мениджър. Националистът критикува сгрешената здравна система, в която болниците били превърнати в търговски дружества. Медицинските услуги не са търговия, те са конституционно право и задължение на държавата, категоричен бе той.", "date": "2017.11.01", "title": "Патриотите без интерес към здравното министерство"}
{"url": "https://news.bg/politics/siderov-ne-se-pritesnyava-ot-vota-na-nedoverie.html", "text": "Управляващите не се притесняват от заявката на БСП за вот на недоверие. Вотът на недоверие на БСП няма да мине, тъй като коалицията и парламентарното мнозинство са стабилни, категоричен бе лидерът на партия \"Атака\" Волен Сидеров в кулоарите на парламента.Малко е вероятно червените депутати да свалят кабинета Борисов 3, смята той.Припомняме, по време на пленума на БСП от 28 октомври 2017 г., лидерът на левицата Корнелия Нинова поиска \"освобождаване на народа от веригите на ГЕРБ\" с вот на недоверие. Тя поиска Конгресът да реши кога партията да започне разговори с другите партии за вот на недоверие.Сидеров е скептичен и за темата на вота - корупцията. Корупция обикновено има, когато управляват леви управления, посочи атакистът.Той дори посъветва социалистите каква тема за вот на недоверие по би им подхождала - доходи, трудово правни отношения, социално равенство, здравеопазване. Вместо това те избират тема, с която залагат на първичните сетива, на дразненето, анализира Волен Сидеров.", "date": "2017.11.01", "title": "Сидеров не се притеснява от вота на недоверие"}
{"url": "https://news.bg/world/pentagonat-obyasni-zashto-sabira-biomaterial-ot-rusnatsite.html", "text": "Пентагонът обясни каква е причината да събират биологичен материал от руснаците, информират руски медии.Припомняме, по-рано тази седмица руският лидер Владимир Путин съобщи, че целенасочено и професионално е събиран биологичен материал от руски граждани.Знаете ли, че из цялата страна е събиран биологичен материал от различни етнически групи и хора, които живеят в различни географски региони в Руската федерация? Въпросът е защо се прави това? Прави се целенасочено и професионално. Ние сме обект на голям интерес, каза Путин. Той не конкретизира кой стои зад мистерията.Руски ентусиасти на конспиративни теории твърдят, че биопробите са събирани от САЩ с цел създаване на биологично оръжие срещу руснаците.Представител на Учебно-авиационното командване на ВВС на САЩ подчерта, че събирането на биологичен материал от руснаци не е преднамерено. По думите му то е свързано с изследване на особености на опорно-двигателния апарат и откриване на биомаркери, свързани с травми.Военновъздушните сили на САЩ се интересуват от 12 проби РНК и 27 проби от нежна тъкан, наречена синовиална мембрана. Тя произвежда малко количество течност, наречена синовиална, която осигурява гладкото приплъзване на ставните хрущяли на свързващите се кости един спрямо друг. Поръчката е публикувана на правителствен сайт на САЩ (Federal Business Opportunity).За изследването са необходими два набора образци - със заболявания и контролни проби РНК и синовиална мембрана. Първият набор е предоставен от американска компания. В същото време Пентагонът не се интересува откъде точно ще получи втория набор., поясни представителят Бо Дауни.", "date": "2017.11.01", "title": "Пентагонът обясни защо събира биоматериал от руснаците"}
{"url": "https://news.bg/society/rumen-radev-blagodari-na-tihite-geroi-na-savremieto.html", "text": "Будителите са мисионерите на културата, на морала и свободата. Това каза президентът Румен Радев в тържествената си реч по повод Деня на народните будители в Гербова зала.Президентът отбеляза, че за будителя никое време не е гостоприемно. По думите му в години на робство будителите са преследвани. \"В демократични времена, те са призвани да се борят с невежеството и конформизма, с примирението и кича, с лукавата реч и посредствеността. Но будителите не са само хората от портретите. Често това са и тихите герои на нашето съвремие, учители в селски училища, пазители на правописа в социалните мрежи, почтени журналисти. На тях днес искам да благодаря\", заяви в словото си държавният глава.В началото на речта си президентът постави въпроса кое сродява светеца, писателя, артиста, даскала, революционера, просветителя и изтъкна, че в съзнанието на българина това е будителството. \"В други езици такава дума даже не съществува. Будителят не е интелектуалец по европейски образец. Той е българска духовна категория. Човек, който се разпознава по светлината, с която озарява околните - с талант, с доблест, с мъдрост и отдаденост\".Преди това с военни почести беше издигнат националния трибагреник. На церемонията по издигането на флага присъстваха Н. Светейшество българският патриарх Неофит, ректорът на Софийския университет Анастас Герджиков, бившият председател на Българска академия на науките акад. Стефан Воденичаров.", "date": "2017.11.01", "title": "Румен Радев благодари на тихите герои на съвремието"}
{"url": "https://news.bg/politics/dps-razgovarya-za-vota-na-nedoverie-na-sotsialistite.html", "text": "ДПС и БСП сядат да преговарят за вота на недоверие. Това стана ясно от коментара на лидера на ДПС Мустафа Карадайъ в парламента.Разговаряхме, че ще се координираме и съвсем официално ще седнем да разговаряме и да обсъдим темата и въпроса, свързан с вота на недоверие, подчерта той.Припомняме, по време на пленума на БСП от 28 октомври 2017 г., лидерът на левицата Корнелия Нинова поиска \"освобождаване на народа от веригите на ГЕРБ\" с вот на недоверие. Тя поиска Конгресът да реши кога партията да започне разговори с другите партии за вот на недоверие.Иначе темата за корупцията у нас я има във всички международни доклади. \"Корупцията като явление я има във властимащите. Това един основен бич за обществото и ние с тази тема много сериозно ще се занимаваме\", заяви Мустафа Карадайъ.ДПС анализира моралната оставка на здравния министър и оставането на власт на Валери Симеонов. Оставката на Николай Петров e морален акт, но след влезли в сила съдебни решения.Валери Симеонов все още е вицепремиер, недоумява лидерът на ДПС Мустафа Карадайъ. \"Намирисва ли ви на двойни стандарти?\", попита той медиите.\"Едното е било морален акт, а другото какво е?\", недоволен е той. Герберите са виновни за двойните стандарти, както и за езика на омразата в обществото. Според Карадйъ никой не е задължен да бъде министър, след като личната воля е да подаде оставка. ДПС ще подкрепи оставката на здравния министър Николай Петров.", "date": "2017.11.01", "title": "ДПС разговаря за вота на недоверие на социалистите"}
{"url": "https://news.bg/world/puchdemon-veroyatno-nyama-da-se-varne-v-ispaniya-skoro-obyavi-advokatat-mu.html", "text": "Адвокат на бившия каталунски лидер Карлес Пучдемон, който трябва да се яви пред испански съд тази седмица, за да му повдигнат обвинения във връзка с провъзгласената независимост на Каталуния, заяви, че Пучдемон не се очаква скоро да се върне в Испания, информира Ройтерс.Ако той не се яви пред съда, може да бъде издадена заповед за задържането му, което пък може да възпрепятства участието му на предсрочните местни избори на 21 декември.Пучдемон е в Брюксел с няколко членове на сваленото каталунско правителство, където нае адвокат. Въпреки че той вчера даде пресконференция в белгийската столица, плановете и следващите му ходове са неясни. Бившият лидер на Каталуния обяви, че ще се върне в Испания, ако испанските власти му гарантират справедлив процес.Прокуратурата поиска от сваленото правителство на Каталуния да внесе 6,2 милиона евро за покриване на потенциални задължения.\"\", каза адвокат Пол Бекерт пред белгийската държавна телевизия VTM.Днес държавните учреждения в Испания са затворени заради национален празник.", "date": "2017.11.01", "title": "Пучдемон вероятно няма да се върне в Испания скоро, обяви адвокатът му"}
{"url": "https://news.bg/economics/balgarska-fondova-borsa-sofiya-startira-targoviya-s-darzhavni-tsenni-knizha.html", "text": "Българска фондова борса-София стартира търговия с държавни ценни книжа (ДЦК). Това стана факт в резултат от съвместните усилия на Фондовата борса, Централен депозитар, Министерство на финансите и Българска народна банка (БНБ) за създаване на регулиран вторичен пазар за държавен вътрешен дълг в рамките на пазарите, организирани от БФБ-София.\"Удовлетворени сме, че с добавянето на ДЦК увеличихме разнообразието от инструменти, които се търгуват на Борсата. Така тя става още по-атрактивна за инвеститорите - цел, за която ще продължим активно да работим и за напред\", коментира Васил Големански, изпълнителен директор на БФБ-София.Преди седмица от Министерство на финансите са подадени заявление за допускане до търговия на 20 емисии ДЦК, които от днес се търгуват на Основен пазар BSE. Търговията с ДЦК е поредната мярка, която се реализира като част от Стратегията за развитие на капиталовия пазар в България.За да изградят стабилен пазар на ДЦК с траен интерес на инвеститорите към него, Фондовата борса и Централен депозитар обявиха инициатива, с която няма да начисляват такси към свои членове за търговия с този вид инструменти, ако и те съответно не таксуват своите клиенти.13 инвестиционни посредника и банки откликват на инициативата и няма да начисляват такси на клиентите си при търговия с ДЦК. Това са: ИП Балканска Инвестиционна Компания АД, ИП БенчМарк Финанс АД, ИП Евро - Финанс АД, ИП Елана Трейдинг АД, ИП Карол АД, ИП Първа Финансова Брокерска Къща ЕООД, ИП Реал Финанс АД, ИП ЮГ Маркет АД, ТБ Инвестбанк АД, ТБ Тексим банк АД, ТБ Токуда Банк АД, ТБ Централна Кооперативна Банка АД и ТБ Юробанк България АД.Инициативата е отворена и всеки от останалите членове на БФБ-София и Централен депозитар може да се присъедини към нея до 30 септември 2018 г. ", "date": "2017.11.01", "title": "Българска фондова борса-София стартира търговия с държавни ценни книжа"}
{"url": "https://news.bg/int-politics/ukrayna-vnese-v-oon-nova-rezolyutsiya-za-pravata-na-choveka-v-krim.html", "text": "От постоянното представителство на Украйна в ООН внесоха за разглеждане обновен проект на резолюция за нарушаване на правата на човека в Крим, пише \"Комерсант\".Според агенция «Укринформ», представител на дипломатическата мисия Олег Николенко е заявил, че \"целта е да бъдат обновени резолюциите, които са консолидация на поддръжката на Украйна за въпроса за деокупация на украинския полуостров\", а така се възобновява и работата на забранения в Русия Меджлис на кримско-татарския народ.По думите на Николенко, документът, чието гласуване е планирано в средата на ноември, вече е одобрен от 34 страни, които са се изявили като съавтори. Дипломатът не уточни кои са страните.Предишният проект на резолюцията бе внесен през октомври 2016 година. В него имаше подобни искания. Част от тях - например, обезпечаване работата на Меджлиса - през април Международният съд призова Русия да изпълни това искане. Единствено властите в Крим отхвърлиха настояването като сравниха Меджлиса с друга забранена в Русия организация - \"Ислямска държава\".", "date": "2017.11.01", "title": "Украйна внесе в ООН нова резолюция за правата на човека в Крим"}
{"url": "https://news.bg/world/siriya-yadrenata-sdelka-i-dvustrannite-vrazki-temi-po-vreme-na-vizitata-na-putin-v-iran.html", "text": "Президентът на Русия Владимир Путин пристигна в Иран, за да се срещне с лидерите на Ислямската република, съобщава Ройтерс.Агенцията припомня, че визитата на Путин идва на фона на напрежението между Техеран и Вашингтон, свързано с ядрената програма от 2015 г.Държавната телевизия на Иран информира, че Путин ще обсъди с иранските представители Путин също ще присъства на тристранна среща между Русия, Иран и Азербайджан, допълва телевизията.", "date": "2017.11.01", "title": "Сирия, ядрената сделка и двустранните връзки – теми по време на визитата на  Путин в Иран"}
{"url": "https://news.bg/int-politics/severna-koreya-prati-tramp-da-si-pie-hapchetata-za-nelechima-umopobarkanost.html", "text": "Северна Корея разкритикува остро американския президент Доналд Тръмп преди посещението му в Азия този уикенд, наричайки го маниак на ядрената война и \"нелечимо умопобъркан\", съобщава официозната севернокорейска агенция KCNA.Тръмп и севернокорейският вожд Ким Чен-ун си размениха обиди и заплахи за война през последните месеци, засилвайки напрежението на Корейския полуостров. Тръмп трябва да посети Япония, Южна Корея, Китай, Виетнам и Филипините в края на седмицата, което е първото му посещение в Азия като президент на САЩ.KCNA допълва в информацията си, че Тръмп \"има нужда да си пие хапчетата за лечение на психичното му разстройство\".Севернокорейската агенция също така нарече санкциите срещу Пхенян отчаян и неефективен ход, а враждебната реторика на Тръмп като \"истерични спазматични симптоми\".", "date": "2017.11.01", "title": "Северна Корея прати Тръмп да си пие хапчетата за нелечима умопобърканост"}
{"url": "https://news.bg/world/putin-izpolzva-sarbiya-za-unishtozhavane-na-evropa.html", "text": "Руският президент Владимир Путин използва Сърбия, за да унищожи Европа.Това обяви посланикът на Украйна в Сърбия Александър Александрович, цитиран от B92.Според Александрович Русия \"използва Сърбия за създаване на хаос и провокиране на нова война на Балканите\".Той също поясни, че руският президент \"не го е грижа за Сърбия\", а по-скоро използва държавата като \"друг инструмент за унищожаване на Европа\".\"\", алармира Алексадрович в интервю за BIRN.По думите му Москва \"\".\"\", каза посланикът.Дипломатът заяви още, че образът на Сърбия в Украйна е негативен, въпреки че двата народа са православни християни и имат дългогодишни традиционни и културни връзки.", "date": "2017.11.01", "title": "Путин използва Сърбия за унищожаване на Европа"}
{"url": "https://news.bg/crime/otkriha-rachna-granata-do-blok-v-kardzhali.html", "text": "Откриха ръчна граната в близост до жилищен блок в Кърджали, съобщи БНР.Сигналът за боеприпаса е подаден късно във вторник вечерта (31 октомври срещу 1 ноември) на спешния телефон 112.Районът е отцепен от полиция и в зоната на безопасност е организирана непрекъсната охрана. Очаква се сапьори да обезвредят гранатата.", "date": "2017.11.01", "title": "Откриха ръчна граната до блок в Кърджали "}
{"url": "https://news.bg/crime/mo-ozdravyava-moba.html", "text": "\"Политиката на Министерството на отбраната по отношение на търговско дружество \"МОБА\" ЕООД е изцяло насочена към това фирмата да бъде оздравена и да продължи да съществува\", изтъкна министърът на отбраната Красимир Каракачанов в отговор на журналистически въпроси днес.Каракачанов и заместникът му Анатолий Величков коментираха финансовото състояние на дружеството за охрана и сигурност с принципал министърът на отбраната.Заместник-министър Величков обясни, че ведомството е предприело мерки за оздравяване на \"МОБА\" ЕООД. Той изтъкна, че за периода 2014-2016 г. дружеството е натрупало задължения в размер на близо 2 млн. лв. Дългът е в размер общо на 1 млн. и 94 хил. лв.\"На първо място, използвайки възможността за вътрешно възлагане, гарантирахме нови източници на приходи, от 100%-ва охрана на обекти, включително и такива с отпаднала необходимост\", поясни Величков и допълни, че вече са предприети действия за съкращаване на неоправданите административни разходи.Бърз вътрешен одит на предприятието е бил извършен, а резултатите от него са предадени на прокуратурата и финансова инспекция, стана ясно от думите на зам.-министъра.\"Със съдействието на заместник-министъра на финансите Кирил Ананиев успяхме да намалим размера на месечните вноски към НАП за погасяване на старите задължения на дружеството, за да можем да изплащаме заплатите на над хилядата работници в \"МОБА\" ЕООД\", каза завърши заместник-министърът на отбраната Анатолий Величков.", "date": "2017.11.01", "title": "МО оздравява \"МОБА\""}
{"url": "https://news.bg/world/sarbiya-da-ne-smenya-imeto-na-dimitrovgrad-nastoyavat-nashite-antifashisti.html", "text": "Българският антифашистки съюз в София изпрати декларация до президента на Сърбия Александър Вучич против преименуването на град Димитровград.Писмото на антифашистите е изпратено и до председателя на 44-то Народно събрание Димитър Главчев, който според съюза неотдавна изпратил молба до Вучич срещу преименуването на града.В този контекст от Българския антифашистки съюз информират, че през 1993 и 2004 години на два поредни референдума сънародниците на Вучич от Димитровград са гласували за запазването на името на града. В това число попадали и много хора с българско етническо самосъзнание.Според съюза инициаторите за повторното преименуване на града са среди, свързани с Отвореното общество на Джордж Сорос и обявили се в подкрепа на САЩ по време на бомбардировките над Съюзна република Югославия.Антифашистите отбелязват и че Георги Димитров е бил българският политик с най-голям принос за дружбата и приятелството между двата народа още от времето на антихитлеристката съпротива досега.По тези поводи съюзът изразява надежда, че името на града няма да бъде сменено и молбата на Димитър Главчев и българите в Сърбия ще бъде уважена.", "date": "2017.11.01", "title": "Сърбия да не сменя името на Димитровград, настояват нашите антифашисти"}
{"url": "https://news.bg/politics/ninova-ne-iska-da-govori-na-praznik-za-vot.html", "text": "\"За вота на недоверие ме питайте утре. Празник е днес, и то страхотен български празник.\" Това заяви лидерът на социалистите Корнелия Нинова в парламента след среща с дейци от сферата на културата.Корнелия Нинова и депутати от БСП са обсъдили с дейците на културата инициативата \"културен чек\", която представлява отпускане на 200 лв за всеки млад човек, навършил 18 г, като чекът може да се ползва за посещение на театри и музеи. С това се цели да се подпомогне българската култура, обясни Нинова. Тя поиска повече български програми в медиите.Нинова беше категорична, че с алтернативен бюджет 2018 искат да се стимулира българското изкуство и култура.", "date": "2017.11.01", "title": "Нинова не иска да говори на празник за вот"}
{"url": "https://news.bg/int-politics/merkel-ostava-nay-vliyatelnata-zhena-v-sveta.html", "text": "Нейният имидж може да понесе удар след неотдавнашните германски избори, в които тя спечели четвърти мандат като канцлер с отслабена власт, но Ангела Меркел остава най-влиятелната жена в света, според \"Форбс\".Меркел е оглавила класацията на авторитетното американско списание на 100-те най-влиятелни жени в света за седма поредна година и общо за 12-и път.Британският премиер Тереза Мей е на второ място въпреки трудната година.Мей е последвана в класацията от филантропа Мелинда Гейтс, съпруга на Бил Гейтс и съпредседател на фондация \"Бил и Мелинда Гейтс\", Шерил Сандберг, която е главен оперативен директор на \"Фейсбук\", и Мари Бара, която е изпълнителен директор на американския автомобилен гигант \"Дженерал мотърс\".Имената в списъка са милионери, бизнесмени, хора от областта на финансите, медиите, политиката, технологиите, неправителствените организации, филантропи. Заедно жените в класацията влияят пряко върху повече от 3 млрд. души, изтъква Мойра Форбс, която е изпълнителен вицепрезидент на \"Форбс медия\".\"Независимо дали става дума за ръководене на водещи мултимилиардни компании, за управление на страни, за хора, преобразуващи индустрии, или задаване на дневния ред по критични проблеми на нашето време, колективно тези жени оставят траен отпечатък върху нашия свят\", посочва Мойра Форбс.Почти половината от жените в списъка са американки. Великобритания има осем представители, докато останалата част от Европа има 13 жени.За пръв път в класацията влизат Иванка Тръмп, която е на 19 място и е дъщеря и съветник на американския президент Доналд Тръмп, Ники Хейли, която е на 43 място и е посланик на САЩ в ООН, актрисата Приянка Чопра, която е на 97 място и която също така е посланик на добра воля за \"Уницеф\".Бившата първа дама на САЩ Мишел Обама е отпаднала от списъка, след като напусна Белия дом през миналата година. Хилари Клинтън, която е присъствала всяка година от началото на класацията през 2004 г., е паднала с 63 места, от второ през 2016 г. до 65-то място през 2017 г.", "date": "2017.11.01", "title": "Меркел остава най-влиятелната жена в света"}
{"url": "https://news.bg/world/proval-na-pregovorite-za-sastavyane-na-pravitelstvo-v-severna-irlandiya.html", "text": "Преговорите за съставяне на правителство на Северна Ирландия се провалиха, след като Демократичната юнионистка партия (ДЮП) и републиканската партия \"Шин Фейн\" не успяха да се договорят след 10 месечна безизходица в местния парламент, пише \"Индипендънт\".От републиканската партия заявиха, че затрудненията при преговорите за съставянето на коалиция са \"утежнени\" и от подкрепата на Демократичната юнионистка партия за британското правителство на премиера Тереза Мей.Британският министър за Северна Ирландия Джеймс Броукъншър даде краен срок до понеделник партиите да сключат споразумение за правителство. Но \"Шин Фейн\" и Демократичната юнионистка партия не успяха да се договорят, което накара републиканската партия да обяви, че преговорите са завършили с провал.Това означава, че Лондон е все по-близо до поемане на пряк контрол над управлението на Северна Ирландия.По-рано днес Броукъншър заяви, че е готов да наложи бюджет, след като предупреди, че Северна Ирландия може да остане без пари от края на ноември.От януари местният парламент е блокиран. Повече от десетилетие юнионистите и националистите съвместно управляваха Северна Ирландия.Демократичната юнионистка партия обеща да подкрепи правителството на торите при ключови гласувания, ако отпусне 1 милиард лири за Северна Ирландия, след като партията на Мей изгуби мнозинството си в парламента на проведените през юни предсрочни избори.", "date": "2017.11.01", "title": "Провал на преговорите за съставяне на правителство в Северна Ирландия"}
{"url": "https://news.bg/economics/sotsialisti-pitat-kade-sa-reformite-v-byudzheta.html", "text": "Законопроектът за Бюджет 2018 със становище на МС беше приет на първо четене в икономическа комисия, комисия по енергетика и комисията за наблюдение на приходните агенции и борба със сивата икономика и контрабандата. Икономическа комисия го прие с 10 гласа \"за\", 1 \"въздържал се\" и \"против\" 8. От комисията по енергетика 14 депутати бяха \"за\", \"против\" бяха 6, а се въздържа 1. В комисията за борба със сивата икономика резултатът беше идентичен.Теменужка Петкова - министър на енергетиката, Николина Ангелкова - министър на туризма и Емил Караниколов - министър на икономиката представиха Бюджет 2018 г на министерствата си пред депутатите от ресорните комисии. От министерство на финансите присъства заместник- министър Кирил Ананиев, който представи приоритетите на Бюджет 2018.Депутатът от БСП Таско Ерменков и член на комисията по енергетика, заяви, че при представянето не разбрал в резултат на разходите на министерство на туризма какво ни очаква и дали ще се увеличат туристите.Депутатът от БСП Христо Проданов от икономическа комисия попита Ангелкова защо приходите от концесии на плажове са заложени в бюджета 5 млн.лв и се разминават с очакваните от нея 20 млн.лв.Ангелкова заяви, че коментираните 20 млн. не са само от концесии на плажове, а включват и други дейности.Не станало ясно и какво ще се прави със стратегическите обекти в енергетиката. Какво ставало с конкурентоспособността, също не станало ясно.Драгомир Стойнев от БСП попита къде точно са реформите и как продължават.Жельо Бойчев заяви, че предстои една пропусната година. Той попита защо приходите за поредна година намалявали, а се отчитали успехи в борбата с контрабандата.Според него се наливали стотици левове в нереформирани сфери и трябва да се смени моделът на финансирането. В бюджета пък нямало никаква икономическа политика.Кирил Ананиев отговори, че реформи има, предвидени са и инструменти за изпълнението им. Той посъветва Бойчев да отиде в отделните комисии, където ще бъдат представени реформите, за да разбере какви са и в кои сектори.Макроикономическата ни прогноза е най- близо до това, което се очаква тази година, стана още ясно.Димитър Данчев от БСП откри, че прогнозата за инвестиции се разминава, което бе оборено от Ананиев.Депутатът от \"Воля\" Пламен Христов и член на комисията по енергетика се поинтересува тези 400 млн.лв допълнително в здравеопазването ще се използват ли да се покрие задължението към чужди здравни каси. От думите на Ананиев стана ясно, че само 10% ще отидат за такива плащания.Иван Иванов - председател на КЕВР заяви, че е доволен от бюджета по отношение на комисията. Той обаче поиска сграден фонд, отговарящ на капацитета на КЕВР и функциите й.Бойчев заяви, че ще следи какво се изпълнява от заявеното като реформи в здравеопазването.В заключение Таско Ерменков попита колко недържавни болници ще бъдат закрити, на което отговорът беше, че болници няма да се закриват.", "date": "2017.11.01", "title": "Социалисти питат къде са реформите в бюджета"}
{"url": "https://news.bg/int-politics/gartsiya-speshno-osiguryava-pokriv-na-migrantite.html", "text": "Гръцкият министър Янис Мусалас, отговарящ за миграцията, обяви, че правителството обмисля спешни мерки за настаняване на мигранти и бежанци, които са задържани на гръцките острови по време на зимните месеци след почти четирикратно увеличение на броя на ежедневно пристигащите мигранти от Турция, съобщава \"Асошиейтед прес\".Мусалас уточни, че средно пристигащите хора са скочили от средата на август от около 50 души на ден до над 200 души дневно. Той добави, че правителството може да използва фериботи или военни кораби, за да осигури допълнително жилищно пространство, ако алтернативите, осигурени от местните общини, са изчерпани.Съгласно споразумението от 2016 г. между Турция и Европейския съюз, на мигрантите и бежанците, които се добират до гръцките острови от турска територия, не им е позволено да пътуват до континенталната част на Гърция, преди да бъдат разгледани молбите им за убежище.Няколко десетки мигранти протестираха в Атина днес срещу отлагания при преместването им в други държави от ЕС.", "date": "2017.11.01", "title": "Гърция спешно осигурява покрив на мигрантите"}
{"url": "https://news.bg/regions/rumen-radev-prizova-balgarite-da-pomagat-na-bedstvashtite-v-burgasko.html", "text": "Президентът Румен Радев призова за по-широка обществена подкрепа към  за подпомагане на засегнатите от наводненията общини в област Бургас.Според Радев обхватът на помощта също трябва да бъде разширен, така че събраните средства да се използват за закупуване на строителни материали и покъщнина според нуждите на засегнатите от водната стихия.На среща на \"Дондуков\" 2 с генералния директор на БЧК проф. д-р Красимир Гигов президентът оцени високо създадената организация и оказваната от доброволците на БЧК подкрепа на най-тежко пострадалите семейства. \"В труден за толкова много хора момент е важно те да знаят, че някой е съпричастен с тяхната болка и проблеми\", подчерта президентът.От своя страна Гигов покани представители на президентската институция да участват в разширеното заседание на Обществения съвет към БЧК, по време на което ще бъдат обсъдени конкретните начини за подпомагане на пострадалите от наводненията. В този контекст Радев посочи, че е редно в работата на местните съвети да бъдат включени и представители на пострадалите граждани.По-рано днес стана ясно, че  за подпомагането на засегнатите от бедствието вече е събрала сумата от над 190 хил. лв.Всеки, който има възможност да дари средства за подпомагането на пострадалите хора при наводненията в област Бургас, може да подкрепи Националната инициатива на БЧК:В продължение на проведените вчера срещи с представителите на областните и местните власти за преодоляване на последиците от наводненията, държавният глава проведе днес телефонен разговор с министъра на регионалното развитие и благоустройството Николай Нанков. По време на разговора Нанков е изразил готовността на правителството за възстановяване на .Очаква се утре Радев да обсъди възможностите за подпомагане на засегнатите от наводненията граждани и със заместник-министър председателя Томислав Дончев, който е и председател Междуведомствена комисия за възстановяване и подпомагане към Министерския съвет.", "date": "2017.11.01", "title": "Румен Радев призова българите да помагат на бедстващите в Бургаско"}
{"url": "https://news.bg/bulgaria/v-burgasko-selo-se-biha-zaradi-pomoshtite-za-navodneniyata.html", "text": "В бургаското село Равнец се стигна до физическа разправа при разпределянето на помощите след наводненията, предаде bTV. Съобщава се, че млад мъж е със спукана вежда заради чифт здрави обувки.Четири автобуса с чували с дрехи, завивки и обувки, пристигнаха в Равнец от Регионалното управлението по образованието. Кметът обаче не позволи да ги раздадат.\"В ромската махала е станало голяма гюрултия и голяма кавга за един чифт, за втори чифт и така нататък. То е естествен процес, това се очаква. Затова ние имаме на селото изготвени списъци, затова искаме тези помощи да се съберат тук, да се сортират.\" - поясни Христо Колев.", "date": "2017.11.01", "title": "В бургаско село се биха заради помощите за наводненията"}
{"url": "https://news.bg/bulgaria/izchezna-shofyorat-na-avtobusa-katastrofiral-na-magistrala-trakiya.html", "text": "Няма и следа от шофьора на автобуса, който се преобърна на магистрала \"Тракия\" в понеделник вечерта, предаде bTV. При катастрофата бяха ранени 20 пътници.На 49-годишния мъж е повдигнато обвинение, за което може да получи до 6 години затвор.Бивши негови колеги го описват като професионалист - стриктен и внимателен.Бивш международен шофьор, през лятото Валентин Иванов е работил в несебьрска транспортна фирма, но след края на сезона е бил освободен. Търсел е постоянен ангажимент, за това започнал в \"Юнион Ивкони\".\"Ако можем с нещо да му помогнем, ще му помогнем, той е от хората, които заслужават. Наистина много добро момче!\" - твърди собственикът Стоил Панев.Най-вероятната причина за инцидента е заспиване поради преумора.Няма как във фирмата да не са знаели, че е карал извънредно, защото курсът е бил редовен, коментират бившите колеги на Валентин.", "date": "2017.11.01", "title": "Изчезна шофьорът на автобуса, катастрофирал на магистрала „Тракия”"}
{"url": "https://news.bg/int-politics/rusiya-dade-ubezhishte-na-edin-ot-chernogorskite-prevratadzhii.html", "text": "Русия предостави политическо убежище на черногореца Анание Никич, обвинен за участие в опита за преврат в Черна гора през октомври 2016 г., предаде Би Би Си.Москва не удовлетвори искането на властите в Подгорица за екстрадиране на 59-годишния Никич.Срещу него в родината му са повдигнати обвинения за организиране на държавен преврат и подготовка на терористични актове в деня на парламентарните избори.Той беше обявен за издирване веднага след осуетяването на заговора.Черногорските власти откриха руска следа в организацията му. Те обявиха, че целта на преврата е била да се осуети влизането на страната в НАТО.Припомняме, Москва открито се противопостави на членството на страната в Алианса.Сред обвинените има двама руснаци - Едуард Шишмаков и Владимир Попов. Спецпрокуратурата в Подгорица заяви, че те са служители на руските спецслужби и са ръководили подготовката на преврата.Смята се, че Никич е вербувал граждани, включително чуждестранни, за да работят за руските спецслужби.", "date": "2017.11.01", "title": "Русия даде убежище на един от черногорските превратаджии "}
{"url": "https://news.bg/politics/gen-sabev-balgariya-ne-izpalnyava-reditsa-svoi-angazhimenti-kam-nato.html", "text": "На този етап е нереалистично ЕС да стане колективен член на НАТО. Това заяви в предаването \"Свободна зона\" по ТВ+ ген. Съби Събев.Според него това едва ли е нужно на този етап, тъй като 22 от страните от общността членуват в Северноатлантическия алианс.Ген. Събев коментира още, че България не е надежден член на НАТО.\" За съжаление България не е изцяло надежден член, да го кажем така. Ако кажем категорично, че не е, си задаваме въпроса, а тогава какво правим в НАТО. България все повече се отдалечава от статута на надежден и предвидим член на НАТО, поради това че не изпълнява вече редица ангажименти. Ние с условия изпълняваме тия цели по способностите , които сме приели и то доброволно, никой не ни е принудил, но за съжаление ние не ги изпълняваме. Закъснява много модернизацията на въоръжените сили... Тоест ние не генерираме способностите да гарантираме колективната отбрана.\" - констатира ген. Събев. ", "date": "2017.11.01", "title": "Ген. Събев: България не изпълнява редица свои ангажименти към НАТО"}
