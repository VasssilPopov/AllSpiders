{"url": "https://news.bg/int-politics/kray-na-razsledvaneto-za-ruska-namesa-na-vota-v-sasht.html", "text": "Специалният прокурор Роберт Мълер предаде в петък окончателния доклад за разследването си за предполагаемо руска намеса на изборите към главния прокурор на САЩ Уилям Бар, предаде АП.По този начин официално беше сложен край на разследването, което се проточи почти две години след началото му през май 2017 г.Конгресът вече оповести, че ще публикува доклада.Не е ясно каква част от доклада ще стане публична или ще бъде предоставена на Конгреса. Бар заяви, че ще напише свой собствен доклад, обобщаващ заключенията на Мълър.Докладът на Мълър, който все още е конфиденциален, подготвя сцената за големи битки. Следващите стъпки са на главния прокурор на Тръмп, Конгреса и по всяка вероятност на федералните съдилища.", "date": "2019.03.22", "title": "Край на разследването за руска намеса на вота в САЩ"}
{"url": "https://news.bg/regions/izvadiha-udavnik-ot-reka-tundzha.html", "text": "Извадиха труп на мъж от река Тунджа, предаде Нова телевизия.Установено е, че тялото е на 44-годишен мъж. То е било открито във водите на реката край Ямбол. По информация на полицията по него няма следи от насилие.Удавеният не е бил обявен за издирване. Предстои да му бъде извършена аутопсия, за да се изяснят причините за смъртта му.", "date": "2019.03.22", "title": "Извадиха удавник от река Тунджа"}
{"url": "https://news.bg/int-politics/irlandiya-otseche-velikobritaniya-da-zabravi-za-oshte-otlaganiya-na-brekzit.html", "text": "Премиерът на Ирландия Лео Варадкар заяви, че няма да има никакви допълнителни удължавания на процеса по излизането на Обединеното кралство от Европейския съюз след решението на Общността да предостави два крайни срока за отлагане на Брекзит.Варадкар обаче подчерта, че удължаването на чл. 50 от Лисабонския договор до 12 април или 22 май отваря възможността британският парламент да проведе редица индикативни гласувания по пътя напред в преговорите за Брекзит.Той също така изрази надежда, че британските депутати ще изберат митнически съюз с ЕС след Брекзит, тъй като това \"ще реши много проблеми, пред които сме изправени\".Варадкар обаче отказа да изключи по-дълго удължаване, но заяви, че никой няма да приветства 9-месечно отлагане, тъй като има \"умора от Брекзит\" в ЕС. Той също така подчерта, че британският премиер Тереза Мей не възнамерява да участва в европейските избори в края на май, което е условие за по-дълго удължаване на чл. 50.Ирландският премиер добави, че страната му има известна представа за това как ще се справи с въпроса за ирландската граница в случай на Брекзит без сделка, като например планът на Великобритания за липса на мита. Той обаче добави, че всякакъв план за ирландската граница в случай на липса на споразумение ще остави Северна Ирландия под някакъв вид \"специални споразумения\", които биха искали спорната предпазна клауза.", "date": "2019.03.22", "title": "Ирландия отсече: Великобритания да забрави за още отлагания на Брекзит"}
{"url": "https://news.bg/crime/arestuvaha-mlad-mazh-napadnal-lekari-v-plovdiv.html", "text": "Арестуваха за 24 часа млад мъж за агресия към лекар от спешното отделение в МБАЛ \"Св. Пантелеймон\" в Пловдив. Това съобщи БНР, позовавайки се на управителя на болницата доц. Петко Недев.Сигналът е получен около 17 часа. Той е подаден от дежурните в спешния кабинет.25-годишният младеж е придружавал майка си, която е била приета по спешност в здравното заведение. Той е отправял обиди и заплахи за физическа саморазправа към дежурния медик.По думите на доц. Недев жената е била докарана на носилка, с количка е превозена до кабинета, но е отказала да легне, за да бъде прегледана от лекар.Докато лекарите увещавали жената да им разреши да я прегледат, съпругът ѝ и синът ѝ започнали да обиждат медиците. Те заплашвали, нагрубявали дежурния екип, което наложило да бъде повикана полиция.Недев коментира, че веднага след инцидента е разговарял с лекарите и е готов да чуе и другата страна, но е категоричен, че подобно поведение към медици е недопустимо. Образувано е бързо производство за хулиганска проява. Уведомена е прокуратурата.", "date": "2019.03.22", "title": "Арестуваха млад мъж, нападнал лекари в Пловдив"}
{"url": "https://news.bg/crime/razsledvat-sluchaya-s-libiyskiya-tanker-do-12-may.html", "text": "Разследването на случая с либийския танкер \"БАДР\" ще продължи до 12 май, съобщиха от БНР по информация на Окръжната прокуратура в Бургас.Повдигнати обвинения срещу частния съдебен изпълнител Тотко Колев все още няма. Припомняме, той се разследва за превишаване на права при извършената от него публична продажба на танкера.Ръководителят на деловодството Стефка Велева посочи, че на 11 януари е образувано досъдебно производство, което е на етап разследване. По делото са извършени много следствени действия - разпити като свидетели на много хора, назначени са експертизи, каза тя.По случая е назначена съдебно-техническа експертиза. По думи на наблюдаващия прокурор Валентина Маджарова резултатите от нея ще бъдат ключови за разследването.Припомняме, на 7 януари стана ясно, че , които плават под наш флаг. Това предупреждение бе в отговор на замяната на либийския флаг на танкера \"БАДР\" с панамски и предаването на управлението на кораба на украински екипаж. Действието е извършено от частен съдебен изпълнител. То е продиктувано от , като Панама също е въвлечена в спора.Действията са извършени с помощта на Българската морска администрация и граничната полиция. Междувременно Панама алармира, че документите, свързващи кораба с панамската страна, са фалшиви. Това е причината .. Едното досъдебно производство е на Окръжна прокуратура в Бургас срещу . Той е обвинен, че е превишил правата си.  в България.По информация на журналиста . Тогава танкерът е задържан на пристанище Бургас по искане на българска частна фирма, която твърди, че има стари вземания от Либия.В началото на март стана ясно, че танкерът е", "date": "2019.03.22", "title": "Разследват случая с либийския танкер до 12 май"}
{"url": "https://news.bg/politics/nfsb-otivat-sami-na-evrovota.html", "text": "НФСБ ще се яви самостоятелно на евроизборите. Това съобщи пред журналисти в Сливен председателят на Националния фронт за спасение на България (НФСБ) Валери Симеонов, цитиран от БТА.Симеонов изтъкна, че  са заявили отдавна своето участие - самостоятелно или в други коалиции.\"Единият коалиционен партньор още през декември заяви, че ще участва в евроизборите в коалиция \"Патриоти плюс\" с Бареков с амбиции да постигнат три-четири места в Европейския парламент. Другият коалиционен партньор през януари са издигнали свой кандидат, учредили са предизборен щаб, изложили са билбордове\", каза Симеонов.По думите му, от  с ВМРО, но те отказали категорично. \"С \"Атака\" не може да се коалираме, заради сериозни външнополитически разминавания\", каза лидерът на НФСБ и уточни, че продължават номинациите по структурите.Очакванията му са в началото на април ще бъдат представени участниците в листите и обеща да има малко приказки и изпълнение на поетите ангажименти.В коментар за очакванията на БСП за предсрочни избори след евровота, председателят на НФСБ каза, че от левицата искат да променят демократичното устройство на държавата, да спечелят властта без избори. Той бе категоричен, че това няма да се случи.Припомняме, още на 27 февруари от националното ръководство на ВМРО обявиха, че са решили, че държат на единството на \"Обединени патриоти\", но започват подготовка за . За лидер в листата беше номиниран Ангел Джамбазки. Всичко това дойде въпреки заявената от ВМРО позиция и . през февруари беше провалена от излизането на Сидеров от патриотичното събрание, след като Симеонов предложи да се направят промени в ръководството на парламентарната група на ОП, която се председателства от Сидеров.Преди това пък, на коалиционния съвет на ОП, когато , срещата отново се провали с отправени взаимни обвинения. Ябълката на раздора се оказаха именно . Преди това НФСБ обяви, че .Партията на Симеонов го издигна като  за водач за евровота на 10 февруари, а пък Ангел Джамбазки беше издигнат от  на 22 януари. Ден преди това пък - на 21 януари, лидерът на \"Атака\" . Тогава атакистите нарекоха \"откровени лъжи\" информацията, че са водени разговори за участие в евролистите, въпреки слуховете, че проблемите между Сидеров и Симеонов още от лятото насам се дължат именно на това как да бъде подредена листата на патриотите за изборите за ЕП.Напрежение съществува и по  след сериозен сблъсък между двамата лидери през лятото и . Именно от този етап на патриотичния коалиционен сюжет е и ролята на лидера на ВМРО като \"синя каска\", а самото .Симеонов бе на посещение в Сливен за среща с представители на средния и малкия бизнес, сред които и Асоциация \"Здравословно хранене за децата\". Той заяви, че целта на партията е да създаде максимални облекчения за средния и дребния бизнес. По думите на Симеонов, държавата е длъжник на тези два сектора, които осигуряват 75 % от работните места в България.", "date": "2019.03.22", "title": "НФСБ отиват сами на евровота"}
{"url": "https://news.bg/tourism/zalichavat-18-turoperatora-zaradi-lipsa-na-zastrahovka.html", "text": "Започва процедура по заличаване на 18 туроператора от Националния туристически регистър. Това съобщиха от Министерството на туризма.Причината е, че дружествата не са представили задължителна застраховка \"Отговорност на туроператора\", без която нямат право да извършват туроператорска дейност.Търговците са със седалища в София, Бургас, Варна, Шумен, Бургас, Стара Загора, Сливен, Нови Искър и с. Водни пад.Заличените дружества няма да бъдат премахнати от регистъра, но заповедта за заличаването им ще бъде отразена чрез оцветяване в червено на имената им. Така потребителите ще знаят дали туроператорът е коректен.Всеки регистриран туроператор е длъжен всяка година да сключва договор за застраховка \"Отговорност на туроператора\" и да представя на министъра на туризма копие от този договор в 14-дневен срок от подновяването му.Законът за туризма не предвижда възможност регистриран туроператор временно да спира дейността си и да няма валидна сключена застраховка.", "date": "2019.03.22", "title": "Заличават 18 туроператора заради липса на застраховка"}
{"url": "https://news.bg/disasters/tsiklonat-iday-prevrashta-zemyata-vav-vatreshno-more-vidimo-ot-kosmosa.html", "text": "300 до 400 тела се виждат по бреговете на пътя от град Бейра в Мозамбик, според свидетелски показания, а водите от наводненията са образували вътрешно море, което се вижда от космоса, съобщава СиЕнЕн.Греъм Тейлър от Зимбабве, предполага, че човешките жертви на циклона \"Идай\" ще надхвърли официалните оценки. Доклади от спасителни агенции съобщават за цели села и градове са напълно наводнени вследствие на бурята.Тейлър коментира, че телата са разположени на 6-километров път от магистрала, където наводненията са създали вътрешно, потопявайки цели села около \"гъсто населена\" плантация на захарна тръстика. Районът е само част от земята, която остава наводнена след като две големи реки излязоха от бреговете си в дните след бурята.Международната федерация Червения кръст и Червения полумесец (МФЧК) заяви в петък, че унищожението, оставено от циклона, е \"по-лошо, отколкото си представяхме\" и предупреди, че хуманитарните нужди \"трагично ще се задълбочат през следващите седмици\".Наводнението е толкова сериозно в централната част на Мозамбик, че водата може да се види в сателитни снимки от космоса.В района живеят около 200 000 души, като СиЕнЕн разговаря с оцелели, които пристигат в Прая Нова с лодка. Един от тях, Абиас Фелипе, е пристигнал от наводненото село Чикезана.\"Той (б.р. циклонът) унищожи всичко, там нищо не е останало\", обяснява той, добавяйки, че спасителните екипи са започнали да пристигат в района. \"Те идват, но все още има много хора в клопка в домовете си. Казват, че днес и утре ще вали още много дъжд\".Повече от една седмица след първоначалното въздействие на бурята, ООН потвърждава за 242-ма загинали в Мозамбик, 259 загинали в Зимбабве и 56 в Малави.Но информацията се появява бавно и комуникацията със засегнатите райони остава ограничена. Преждевременно е да се каже колко хора са загинали, докато засегнатите райони остават недостъпни, коментира Стивън Фонсека, регионален мениджър в МФЧК.В петък сутринта МФЧК създаде нова база, близо до границата със Зимбабве. Фонсека обясни, че идентифицирането на жертвите е \"огромна задача\", която ще отнеме месеци или години, а не дни или седмици.\"Агонията, че не знаете какво се е случило с любим човек в бедствие като циклона Идай, е неописуема\", коментира Даян Араужо, делегат на МФЧК в Бейра. МФЧК изпраща служители в Малави, Мозамбик и Зимбабве, за да помогнат на семействата, които нямат достъп до телефон или интернет, да намерят липсващите си роднини.Около 1,7 милиона души са засегнати от циклона Идай в Мозамбик, Малави и Зимбабве, според УНИЦЕФ.\"Ситуацията на място остава критична. Няма електричество или течаща вода\", коментира Кристоф Булиек, говорител на УНИЦЕФ в Женева.Хиляди хора се събират в неформални лагери в отчайващи условия, според представителя на УНИЦЕФ Марко Луиджи Корси.\"Идай\" не е най-силната буря, която е връхлитала Мозамбик, но районът наскоро бе залят от силни дъждове. След като се задържа по бреговете в продължение на дни, събирайки сили, \"Идай\" най-накрая изхвърли огромно количество вода към Бейра - град с 500 000 души - унищожавайки \"90%\" от региона.Седмица по-късно, хиляди хора са изчезнали в Мозамбик, Малави и Зимбабве. Милиони други са без храна и основни условия.Върховният комисар за Мозамбик във Великобритания Филипе Чидумо коментира, че страната се нуждае от \"непрекъснатите усилия от страна на правителството на Мозамбик, както и от международната общност\", за да се помогне в спасяването на засегнатите хора и да се осигури храна, канализация и чиста вода.\"Това е голяма трагедия с библейски пропорции\", обясни той, допълвайки, че ще е необходима много работа, включително възстановяване на електроенергията, водата и канализацията, за да се предотврати появата на болести, предавани по вода, както и ремонт на обществената инфраструктура.След като удари Мозамбик, циклонът \"Идай\" връхлетя Зимбабве, убивайки много хора, докато спят.В Зимбабве, правителството на президента Емерсън Мнангава доставя храна в райони, където хората все още са в капан. 23-ти и 24-ти март са обявени за дни на национален траур.", "date": "2019.03.22", "title": "Циклонът \"Идай\" превръща земята във вътрешно море, видимо от космоса"}
{"url": "https://news.bg/int-politics/sasht-skochiha-hizbula-ograbva-livan.html", "text": "Санкциите на САЩ срещу Иран и техния ливански съюзник \"Хизбула\" работят. Това е уверил държавният секретар на САЩ Майк Помпео по време на посещение в ливанската столица Бейрут, призовавайки Ливан да се противопостави на радикалната шиитска групировка, която той обвини в \"престъпност, терор и заплахи\", съобщава \"Ройтерс\".Ливанските политици, които са се срещнали с Помпео, включително президентът Мишел Аун, председателят на парламента Набих Бери и външният министър Гебран Базил - всички политически съюзници на \"Хизбула\" - са заявили, че са му казали, че групировката е част от ливанската политика.Помпео, който е на обиколка в Близкия изток, за да събере подкрепа за по-твърдата линия на Вашингтон спрямо Иран, цитира реч на лидера на \"Хизбула\" Хасан Насрала, произнесена по-рано този месец, в която той призовава поддръжниците на групировката да даряват финансови средства, като според Помпео това е доказателство, че натискът на САЩ работи.\"Нашият натиск върху Иран е прост. Целта му е да прекъсне финансирането за терористите и той работи\", подчертал американският първи дипломат, стоейки до Базил след срещата им. \"Вярваме, че нашата работа вече ограничава дейностите на \"Хизбула\", допълнил той.Помпео е отбелязал, че Иран финансира \"Хизбула\" с повече от 700 млн. долара годишно.Тежко въоръжената \"Хизбула\" разполага с голяма милиция, която участва във войната в Сирия заедно с правителството на президента Башар ал Асад, но също така има избрани членове в парламента и позиции в правителството на националното единство.Влиянието на групировката върху ливанските държавни институции се увеличи през последната година. Заедно със съюзниците, които разглеждат нейния арсенал като актив на Ливан, тя спечели повече от 70 от 128-те места в парламента на изборите през миналата година.Групировката взе три от 30-те министерства в правителството, сформирано от подкрепяния от Запада премиер Саад ал Харири през януари, включително министерството на здравеопазването - за първи път тя контролира министерство със значителен бюджет.Помпео заяви, че е споделил опасенията си за \"външен и вътрешен натиск върху правителството, включително и от страна на някои от неговите членове, които не служат на независим процъфтяващ Ливан\".САЩ ще продължат да използват \"всички мирни средства\", за да задушават финансирането, което \"подхранва терористичните операции на Хизбула и Иран\", каза той, като посочи \"контрабандата, престъпни мрежи и злоупотребите с държавни позиции\".\"Ливан е изправен пред избор: смело да върви напред като независима и горда страна, или да позволи на тъмните амбиции на Иран и \"Хизбула\" да диктуват бъдещето ви\", настоял американският държавен секретар.Ливанският президент Мишел Аун по-рано днес е казал на Помпео, че \"Хизбула\" е ливанска партия с подкрепа от народа.\"Запазването на националното единство и гражданския мир е приоритет за нас\", изтъкнал Аун пред Помпео.Председателят на парламента Бери каза по-рано в изявление, че е казал на Помпео, че \"съпротивата\" на \"Хизбула\" срещу Израел е резултат от продължаващата окупация от страна на Израел на територия на Ливан.", "date": "2019.03.22", "title": "САЩ скочиха: \"Хизбула\" ограбва Ливан"}
{"url": "https://news.bg/crime/ostaviha-v-aresta-obvinenite-za-ubiystvoto-v-harmanli.html", "text": "Хасковският окръжен съд остави в ареста двамата мъже, обвинени за убийството в Харманли, предаде БНР.18-годишния Андрей Демирев и 21-годишния Асен Ангелов са подсъдими за блудство и убийството на 54-годишната Валентина Христозова, като деянието е извършено по особено жесток начин.Днешното заседание на съда се проведе при закрити врата, за да не бъдат изнасяни интимни подробности за жертвата.Решението на Хасковският окръжен съд подлежи на обжалване пред Пловдивския апелативен съд.Припомняме,  в тревната площ на разграден празен парцел на ул. \"Васил Левски\".. Те са без криминални регистрации до момента и не са осъждани.Преди дни стана ясно, че  и мярка за задържане на двамата обвиняеми.", "date": "2019.03.22", "title": "Оставиха в ареста обвинените за убийството в Харманли"}
{"url": "https://news.bg/int-politics/frantsiya-smamri-sharzhe-d-afer-na-izrael.html", "text": "Външното министерство на Франция обяви, че е привикало шарже д'афер на Израел в Париж заради \"проникване\" на израелски спецчасти в неин културен център в Йерусалим, съобщава \"Франс прес\".В рядко срещани действия, израелската полиция е проникнала в сградата вчера, за да прекрати събитие с участието на женска асоциация, която според Израел е спонсорирана или финансирана от Палестинската автономия.Дипломатически източник заяви, че генералният консул на Франция незабавно е протестирал срещу нахлуването на полицията в културния център в Източен Йерусалим, който Израел окупира през 1967 г., което и досега не е признато от международната общност.\"Такива действия са сериозно и неприемливо нарушение на функционирането на нашата културна мрежа в Йерусалим\", се подчертава в изявление на френското външно ведомство.Оттам уточниха, че шарже д'афер на Израел е бил привикан, за да обясни пред френските власти действията на израелската полиция.\"Франция възнамерява да поддържа и развива своите дълбоки и дългогодишни отношения с палестинското гражданско общество\", добавят от министерството.Френското консулство не можа да потвърди вчера дали женската асоциация наистина е била финансирана от Палестинската автономия, като Израел смята, че всички нейни дейности в Йерусалим са незаконни.Но палестинците, които е трябвало да участват в събитието, заявиха, че твърдението на Израел не било вярно.\"Това беше събитие, свързано с Деня на майката\" и за продажба на изделия, направени от жените от Йерусалим, каза една от жените.Подобни събития се провеждат почти всеки месец.", "date": "2019.03.22", "title": "Франция смъмри шарже д'афер на Израел"}
{"url": "https://news.bg/regions/katastrofa-pogubi-motorist-v-haskovo.html", "text": "Моторист загина след тежка катастрофа в Хасково, предаде БНР.32-годишният мъж е издъхнал в болницата.Инцидентът е станал в ранния следобед на надлеза до железопътната гара в града. Заради твърде висока скорост мотористът не е успял да реагира и се е ударил в лек автомобил.", "date": "2019.03.22", "title": "Катастрофа погуби моторист в Хасково"}
{"url": "https://news.bg/politics/novakov-oprilichi-paket-mobilnost-na-boksov-mach.html", "text": "Работата по пакет \"Мобилност\" ми прилича малко на боксов мач, защото не успяха да ни нокаутират, не успяха да ни бият по точки, сега се опитват да ни вземат мача в съблекалнята, и то с помощта на съдиите. Това заяви евродепутатът от ЕНП Андрей Новаков пред bTV.Според него целта е да оставят 100 000 български камиони без работа. Ако това обаче стане, тези камиони ще бъдат паркирани из цяла Европа - по магистралите, по улиците, по границите, посочи той.Новаков заяви, че независимо какво се случи в сряда, пакетът няма да влезе в сила тогава, тъй като това не е окончателното гласуване. Той подчерта, че първоначалният замисъл е бил още преди две години въпросният пакет да е влязъл в сила, така че отдавна българските шофьори да бъдат глобявани, а фирмите - фалирани.В понеделник Европейския парламент ще гласува дали пакет \"Мобилност\" да остане в дневния ред, или не. Новаков обаче посочва, че дори да остане в сряда, това е само гласуване на първо четене. След това предстоят преговори с румънското председателство и едва след това ще се гласува на второ четене.\"Ако приемем, че ще гласуваме в сряда, този парламент има десет дни, в които да завърши преговорите със съвета, с ЕК и да го върне за гласуване за второ четене. Това ми се струва много близо до абсурда\", коментира евродепутатът. Той подчерта, че никога досега нещо, което е отхвърлено три пъти, не се е вкарвало за четвърти път.Разочарован съм, че в мястото, което трябва да бъде люлката на демокрацията, в което трябва да се показва как се работи, може да се случи нещо такова, заяви той.Новаков изрази убедеността си, че случилото се с този регламент един ден ще финишира в съда и тогава всички, които са сбъркали по него, ще отговарят за действията си.Ако има нещо положително, този безпрецедентен натиск, на който сме подложени, беше, че всички българи, които работим по темата, сме обединени, обобщи той и допълни, че в сряда  заедно с румънци, поляци и унгарци.В заключение Новаков посочи, че поправките по пакета са 1200, а това означава, че всеки един евродепутат има различно мнение и е внесъл поне по две поправки в пакет \"Мобилност\".", "date": "2019.03.22", "title": "Новаков оприличи пакет \"Мобилност\" на боксов мач"}
{"url": "https://news.bg/int-politics/tramp-obyavi-islyamska-darzhava-e-100-razgromena-v-siriya.html", "text": "Терористичната групировка ДАЕШ (\"Ислямска държава\") вече не контролира никакви територии в Сирия. Това обяви говорителят на Белия дом, след като местният съюзник на Вашингтон в Сирия съобщи, че сраженията с терористите са продължили на мястото на последния контролиран от тях анклав, съобщават световните информационни агенции.Временно изпълняващият длъжността министър на отбраната на САЩ Патрик Шанахан е информирал президента Доналд Тръмп, докато той е пътувал към Флорида с Air Force One, уточни говорителката Сара Сандърс.Сирийските демократични сили (СДС) все още не са обявили окончателен разгром над ДАЕШ в последния им анклав в Багуз, като заявиха днес, че са завладели по-голямата част от района, но терористите все още контролират отделни джобове.Журналист на \"Ройтерс\" е чул въздушни удари там и е видял издигащ се дим.СДС се сражават в продължение на седмици в Багуз, който се намира в Югоизточна Сирия на иракската граница, за да разгромят окончателно ДАЕШ.Мустафа Бали, ръководител на пресцентъра на СДС, заяви пред \"Ройтерс\", че бойците на СДС са превзели по-голямата част от района на Багуз и са се сражавали през нощта с терористите от ДАЕШ в повече от две позиции, където те са отказали да се предадат.Екстремистите са се окопали в пещери в скалист релеф, гледащ към Багуз, и в окопи в близост до река Ефрат. \"Нашите сили се опитват да ги принудят да се предадат, но засега боевете продължават\", уточни Бали.", "date": "2019.03.22", "title": "Тръмп обяви: \"Ислямска държава\" е 100% разгромена в Сирия"}
{"url": "https://news.bg/regions/stolichani-plashtat-zelena-zona-za-parkirane-na-ulitsa-bez-asfalt.html", "text": "Шофьори плащат такса \"Зелена зона\" за паркиране на улица без асфалт, предаде bTV.Абсурдната ситуация е от столичния квартал \"Възраждане\". Въпреки че улица \"Добруджански край\" е в \"Зелена зона\", тя няма дори пътна настилка. Единственото, което подсказва, че става въпрос за платена зона, е табелата в началото на улицата.От Столичната община обясняват, че живущите в района сами са пожелали да бъде въведена зелената зона, за да се избегне нерегламентираното паркиране.Хората от квартала обаче уточняват, че идеята им е била най-напред улицата да се ремонтира.\"Хората са шокирани, а най-шокиращото е скоростта, с която се слагат скобите. Възможността да събират пари е налице, но няма абсолютно никаква услуга срещу тези пари\", негодуват живущите в квартала.От район \"Красно село\" увериха, че ремонтът на улицата ще започне през лятото. Кметът на района Христо Апостолов обясни, че няма как улицата да не бъде платена, тъй като Зелената зона обхваща цялото каре, а не се въвежда само за отделни улици.Това означава, че ремонтирана или не, ул. \"Добруджански край\" остава платена.", "date": "2019.03.22", "title": "Столичани плащат \"Зелена зона\" за паркиране на улица без асфалт"}
{"url": "https://news.bg/bulgaria/obshtinari-sledyat-za-pravata-za-muzikata-v-zavedeniyata-na-stara-zagora.html", "text": "Общински служители ще проверяват правата за музиката в търговските обекти. Това съобщи днес зам.-кметът по туризма Красимира Чахова в Стара Загора.Според промените в Закона за авторските и сродните му права, влезли в сила от 1 януари, контролните функции за публично изпълнение на музика трябва да се поемат от кметовете на общините. Предвидените санкции за онези, които нелегално използват музика в търговски обекти, ще са от 2 000 до 10 000 лева. Половината от събраните от глоби средства ще остават в общинските бюджети, а останалата част ще отива в Национален фонд \"Култура\".Инспекторите ще проверяват дали търговските обекти имат договори с организациите за управление на права у нас. \"Музикаутор\" и \"Профон\" са създали общ онлайн портал, в който всеки ползвател може да подаде заявка за уреждане на авторските и сродните права при публично изпълнение на музика.Порталът цели да се улесни процедурата за ползвателите, които да подават документи директно към дружествата, обясни Момчил Даскалов от \"Музикаутор\". Лицата, които извършват дейност по лицензиране, трябва да са включени в съответния регистър на Министерството на културата.Мая Никовска от Министерството на туризма разясни споделената отговорност и споделените задачи на общините и ведомството за категоризацията на туристическите обекти във връзка с въвеждането на Единната система за туристическа информация, която става задължителна за всички хотелиери и ресторантьори от есента. ", "date": "2019.03.22", "title": "Общинари следят за правата за музиката в заведенията на Стара Загора"}
{"url": "https://news.bg/regions/plovdivchani-negoduvat-sreshtu-tsiganski-katun-nasred-dondukovata-gradina.html", "text": "Пловдивчани негодуват срещу цигански катун насред Дондуковата градина, предаде БНР. От 2 месеца насам неизвестни роми се самонастаняват в парка в района на Природонаучния музей.Директорът на музея гл. ас. д-р Огнян Тодоров посочи, че редовно се налага да пускат жалби до полицията срещу три ромски фамилии, които превръщат мястото в бунище и обществена тоалетна. От музея вече са разговаряли с главния архитект Петко Костадинов, за да се монтират камери, а фасадата на сградата да се стегне. Целта е зданието да изглежда добре и на подобни хора да им стане неудобно да пребивават там, обясни д-р Тодоров.По думи на кмета на Пловдив Иван Тотев реконструкцията на Дондуковата градина ще започне към края на лятото. Идеята е паркът да бъде ограден с ажурна ограда от ковано желязо, висока 2,20 м, която ще се заключва след 22.00 часа. Целта е да се избегнат посегателствата и самонастаняването на зелените площи.Предвижда се да се извърши цялостен ремонт на алеите, съоръженията и детските площадки. За целта в периода 2020-2021 г. ще бъдат отпуснати около 4 млн. лева. Според кмета обаче ремонтът може да приключи още до края на следващата година.Реконструкцията на Дондуковата градина е последният знаков проект за Централната градска част на Пловдив, коментира Тотев.", "date": "2019.03.22", "title": "Пловдивчани негодуват срещу цигански катун насред Дондуковата градина"}
{"url": "https://news.bg/regions/kamion-sas-skrap-se-preobarna-na-am-struma.html", "text": "Камион със скрап се преобърна на АМ \"Струма\" в района на Дупница, съобщи Нова телевизия.Инцидентът е затруднил трафика. Товарът му се е разпилял на пътното платно.Към момента няма данни за пострадали.", "date": "2019.03.22", "title": "Камион със скрап се преобърна на АМ \"Струма\""}
{"url": "https://news.bg/int-politics/razuznavatelen-samolet-na-sasht-zasechen-kray-bregovete-na-krim.html", "text": "Самолет за радиоелектронно разузнаване на военновъздушните сили на САЩ Boeing RC-135 е бил засечен край бреговете на Крим, съобщават руските медии, цитирайки мониторинговия сайт Plane Radar.Тази сутрин самолет с бордови номер 64-1484 е излетял от въздушната база на гръцките военноморски сили \"Суда\" на о. Крит, една от крепостите на военноморските сили на НАТО в Източното Средиземноморие, и се е отправил към акваторията на Черно море. В 14:25 часа московско време (13:25 българско) е провел разузнаване южно от окупирания от Русия полуостров.Напоследък активността на чуждестранни разузнавателни самолети и безпилотни летателни апарати в близост до границата на Русия и руски военни обекти в чужбина се увеличи значително. Те редовно се появяват над Балтийско море, в района на Крим и Краснодарския край, а също така и близо до .", "date": "2019.03.22", "title": "Разузнавателен самолет на САЩ засечен край бреговете на Крим"}
{"url": "https://news.bg/society/tarsyat-se-priemni-semeystva-v-sofiya.html", "text": "Търсят се приемни семейства в София, стана ясно от информация на SOS Детски селища.Желаещите да станат такива, могат да бъдат семейства, семейни партньори или самостоятелни кандидати, които искат да отглеждат приемни деца и да предлагат услугата \"приемна грижа\" в собствените си домове.На приемните родители SOS Детски селища България предлага:Чрез общността на SOS приемни семейства се предоставя грижа за деца в риск. Подобни центрове има в София, Перник, Брезник, Велико Търново, Габрово, Трявна и SOS Детско селище Трявна.Там децата, които по една или друга причина са разделени от родителите си, растат в семейство, в среда на любов, доверие и сигурност. Децата посещават местните училища и детски градини и са включени в естествената си детска среда и местната общност. С тях работят квалифицирани екипи от социални работници, педагози, психолози, психотерапевти и логопеди, които подпомагат тяхното развитие и техните SOS приемни родители.При интерес желаещите може да потърсят Гергана Видинова, Ръководител на SOS Център по Приемна грижа в София - 02 468 05 65, 0885 999 712, gergana.vidinova@sosbg.orgСдружение SOS Детски селища България е партньор на Столична община и Агенцията за социално подпомагане по проект \"Приеми ме 2015\".", "date": "2019.03.22", "title": "Търсят се приемни семейства в София"}
{"url": "https://news.bg/health/dvoyno-po-malko-bolni-ot-tuberkuloza-u-nas-za-poslednite-10-godini.html", "text": "Със 7,3% са намалели болните от туберкулоза у нас през 2018 г. в сравнение с 2017 г. Това показват данните на \"Националната програма за превенция и контрол на туберкулозата в Република България\".Tази година Световният ден за борба с туберкулозата - 24 март, се провежда под мотото: \"Време е: за Свят без туберкулоза!\".От Министерството на здравеопазването отчитат трайна тенденция за намаляване на заболеваемостта от туберкулоза - от 38,5 на 100 000 население през 2008 г. до 18,3 на 100 000 души през 2018 г.Общият брой на болните с туберкулоза през миналата година е 1 358 спрямо 1 463 пациенти за 2017 г. (през 2008 г. техният брой е бил 3150).Повече от 78% от регистрираните пациенти са с туберкулоза на белия дроб, като над 59% от заболелите от белодробна туберкулоза крият риск за околните. През годините се запазва тенденция броят на мъжете, страдащи от заболяването, да е над два пъти по-голям от броя на жените.И през 2018 г. преобладават новооткритите случаи - 85 % от всички регистрирани. Останалите 15% са лица, които вече са боледували от туберкулоза.Най-засегнати възрастови групи са от 45-54 г. (21,72%), над 65 г. (20,25%) и 55-64 г. (18,34%).Значително намаляват случаите на туберкулоза сред децата до 17 г. - те са едва 90 (6,6%), от всички случаи на туберкулоза в страната. За сравнение - през 2017 г. са регистрирани 140 деца с туберкулоза. През последните години броят им е бил между 9% и 10%.Все още обаче има региони, в които заболеваемостта е над средната за страната (Видин - 51,8; Габрово - 42,6; Перник - 36,8; Сливен - 29,7; Враца - 29,6, София област - 29,4; Плевен - 25,8; Кюстендил - 23,9; Велико Търново - 23,4; Силистра - 22,6; Благоевград - 22,4).По данни на Националния регистър по туберкулоза процентът на успешно излекуваните пациенти с бацилоотделяне се увеличава от 80% през 2007 г. до 85% при пациенти, започнали лечение в 2016 г.Всяка година се осигуряват средства за противотуберкулозни лекарства от първи ред, лекарства за химиопрофилактика, ваксини, диагностикуми и консумативи за микробиологичните лаборатории и финансиране на заведенията за лечение на туберкулоза.Намаляването на разпространението на заболяването е резултат от дейността на Министерство на здравеопазването в изпълнение на \"Националната програма за превенция и контрол на туберкулоза\", както и на Програмите, които се финансират от Глобалния фонд за борба срещу СПИН, туберкулоза и малария.В дейностите по тези програми участват специализираните лечебни заведения и неправителствените организации, които работят с уязвимите групи.Всяка година в 29 лечебни заведения по туберкулоза се провежда седмица на \"Отворени врати\". При проведените кампании за периода 2009 г. - 2017 г. броят на анкетираните за туберкулоза лица е 114 730. От тях 1 242 са диагностицирани с туберкулоза и са насочени за лечение, а 4 351 са обхванати с химиопрофилактика след открита латентна туберкулозна инфекция.През последните 10 години беше осигурено лечението на 289 пациенти с мултирезистентна туберкулоза в специализираната болница в Габрово. Там беше изграден специално оборудван сектор, съобразен със световните стандарти на мерките за инфекциозен контрол на инфекцията. През 2018 г. в сектора са лекувани 50 пациенти с резистентна форма на туберкулоза.В края на 2016 г. у нас е въведена най-съвременната бърза диагностика за туберкулоза чрез молекулярно-генетичен метод: GeneXpert MTB/RIF.По данни на Световната здравна организация през 2017 г. случаите на туберкулоза в света са били над 10 милиона. От тях смъртните случаи са 1,6 милиона.През 2017 г. в Европейския регион на СЗО (общо 53 държави) са съобщени 275 000 случая на туберкулоза и 77 000 случая на резистентна туберкулоза. За периода 2013-2017 г. се наблюдава тенденция за намаляване на регистрираните случаи от 32,9 до 25,9 на 100 000 население.Най-голямо е разпространението в Киргизстан - 144 на 100 000 население, Молдова - 95, Грузия - 86, Таджикистан - 85 и Украйна - 84.Случаите на туберкулоза в страните от Европейския съюз и Европейското икономическо пространство са над 55 337, а случаите на мултирезистентна туберкулоза са 1 107, като най-засегната е възрастовата група от 25-44 г. Най-разпространена е туберкулозата в Литва, Латвия, Естония, Румъния.Заболяването е лечимо, стига да бъде открито навреме и да се проведе качествено лечение. У нас диагностиката, лечението и профилактиката на туберкулозата са безплатни за всички, независимо от техния здравноосигурителен статус.", "date": "2019.03.22", "title": "Двойно по-малко болни от туберкулоза у нас за последните 10 години "}
{"url": "https://news.bg/int-politics/oon-zakleymi-izrael-za-izpolzvaneto-na-sila-pri-protestite-v-gaza.html", "text": "Съветът на ООН за правата на човека осъди \"очевидното умишлено използване на незаконна смъртоносна и друга прекомерна сила\" срещу цивилни протестиращи в Газа и призова извършителите на всички нарушения в Ивицата Газа да бъдат изправени пред правосъдието, съобщава \"Ройтерс\".Форумът в Женева прие резолюция относно отговорността, внесена от Пакистан от името на Организацията за ислямско сътрудничество, като 23 държави са гласували \"за\", 8 \"против\" и 15 \"въздържал се\".Европейските страни са били разделени. САЩ не участват, след като напуснаха съвета през миналата година заради предразсъдъци към Израел, както те смятат.Текстът се основава на доклад от разследване на ООН, в което се казва, че израелските сили за сигурност може да са извършили военни престъпления и престъпления срещу човечеството при убийството на 189 палестинци и ранявайки повече от 6 100 души по време на седмичните протести през миналата година.", "date": "2019.03.22", "title": "ООН заклейми Израел за използването на сила при протестите в Газа"}
{"url": "https://news.bg/politics/rosen-zhelyazkov-deystvame-za-spravedlivo-evropeysko-zakonodatelstvo.html", "text": "Правим всичко необходимо, за да гарантираме едно справедливо европейско законодателство. Това заяви българският транспортен министър Росен Желязков пред журналисти.Ние не сме против пакета \"Мобилност\", ние сме против протекционизма и против рестриктиращите норми, както са предвидени в момента, категоричен бе Желязков.Запитан какви са шансовете да не влезе пакета \"Мобилност\", българският транспортен министър обясни: \"Първият подложен на гласуване текст ще бъде дневният ред\". Той се гласува от присъстващите в залата. Ние ще разчитаме на значително присъствие на групата против приемането и на по-слабо присъствие на останалите.Протестът на превозвачите от страните, засегнати от пакета \"Мобилност\", би трябвало да се организира и проведе в Страсбург. Между 25-27 март е пленарната сесия и там би трябвало да се гледа темата \"Мобилност\".Това ще бъде външна проява, която колкото по-мащабна е, толкова е по-впечатляваща. Паралелно с това ще върви Съвета на министрите по транспорт в Букурещ. Там също има множество организирани срещи - групата на инакомислещите, през прочита на Румънското председателство.Ако се приеме (пакетът \"Мобилност\"), тогава вървим на 27-ми, в 9 часа - пълна мобилизация на внасяне на изменителни текстове, пълна мобилизация за гласуване против предложените и на гласуване на текстовете, предложени от нас, обясни Желязков.Пакетът \"Мобилност\", известен още като пакета \"Макрон\" може да доведе до фалит стотици български фирми, които трудно биха изпълнили новите изисквания за транспортиране из Европа.  спорни са точките за нощувките в кабината, прибирането в страната, от където е фирмата и прилагането на Директивата за командированите работници при каботажни превози в други страни. Още преди месеци превозвачите ни заплашиха с , ако исканията им не бъдат изпълнени.В Брюксел по време на обсъждането на промените в ЕП пред сградата имаше протест на транспортните фирми, на него. Свои представители също така заявиха, че ще изпратят и от БСП, които Въпреки че през юни 2018 г. евродепутатът от ГЕРБ/ЕНП Андрей  по пакета \"Макрон\", Борисов тогава предупреди, че гласуването на промени в транспортната комисия е само първото и .", "date": "2019.03.22", "title": "Росен Желязков: Действаме за справедливо европейско законодателство"}
{"url": "https://news.bg/crime/gdbop-zalovi-trima-narkotrafikanti-izdirvani-v-germaniya.html", "text": "Задържаха трима участници в международна организирана престъпна група за трафик на наркотици от Африка към Западна Европа. Те са били арестувани на 19 март в София при операция на ГДБОП в изпълнение на европейска заповед за арест, издадена от Германия.Задържаните са българин и граждани на Танзания и Сомалия, пребиваващи временно в страната без постоянни адреси.От събраните доказателства може да се заключи, че тяхната роля в престъпната схема е била да изпращат в африкански държави български \"мулета\", които да пренасят наркотици - основно към Италия и Германия.Разследващите у нас попаднали на следите на тримата задържани преди повече от половин година. В Специализираната прокуратура било образувано досъдебно производство, а дейността им била наблюдавана и документирана, включително със СРС.Наскоро Германия издала европейски заповеди за арест и на тримата. Повод за разследването били няколко случая на задържани количества хероин с еднакъв произход (общо над 75 кг) в Германия и други европейски държави.Спрямо тримата задържани е задействана процедура по ектрадирането им в Германия.", "date": "2019.03.22", "title": "ГДБОП залови трима наркотрафиканти, издирвани в Германия"}
{"url": "https://news.bg/regions/protestirashtite-v-mladost-nastoyavat-za-promyana-na-pup.html", "text": "Протестиращите жители на столичния квартал \"Младост\" не искат от кмета Фандъкова уверения, че не е разписала устройствения план, който предвижда строителството в зелената площ пред блок 73. Жителите искат кметицата да се възпротиви на приетия от СОС устройствен план. Той трябва да бъде променен от общинарите, така че въпросният терен да върне статута си на зелена площ.Това пишат в прессъобщение жителите на блок 73 и 75 Цветелина Ценова и Владимир Христов, които представляват събралите се  в столичния квартал.\"Това искат хората, нас друго не ни интересува. Днес Фандъкова уверява, че не е сложила подпис, но утре може да сложи. Може планът да го подпише този след нея, не се знае. За това настояваме Столичният общински съвет да го промени, така че теренът да остане зелена площ\", заяви за news.bg Ценова.По думите ѝ фактите са такива - с решение № 886 от 20 декември 2018 година Столичният общински съвет е приел новата регулация, позволяваща строителството на сгради и предвиждаща изграждането на новата улица. До декември теренът е бил със статут на зелена площ.Според протестиращите до момента Фандъкова забавя изпълнението на решението, което е положително, но тя не може да го отмени. \"Незавършването на процедурата до момента е позитивен знак за осъзнаването от страна на администрацията, че приетият от СОС план е вреден и процедурно порочен. То дава възможност и за неговата отмяна без допълнителни последствия. Ние настояваме Столичният общински съвет, с подкрепата на г-жа Фандъкова да отмени решението и в най-кратки срокове да преотреди терена за озеленяване\", пишат гражданите.Ценова обясни ясно, че живеещите искат само да се сложи край на презастрояването на квартала и допълнителното затормозяване на и без това тежкия трафик. Плюс това било абсурдно построяването на 36-метров хотел в непосредствена близост до жилищните сгради, а цялостната реализация на плана предвиждала точно това - висока сграда хотел, която ще засенчи светлината и ще лиши \"Младост\" от поредната зелена площ. \"Ще се премахнат десетки паркоместа, а новите сгради ще доведат още автомобили. Одобреният от Общински съвет план предвижда извеждането на интензивния трафик на ул. \"Йерусалим\" точно под прозорците ни, а реализацията на пробива ще унищожи десетки дървета\", разкриват още недоволстващите.Същите отричат \"спекулативните изказвания на собствениците на имотите, които твърдят, че нямаме право да изразяваме гражданската си позиция и да търсим удовлетворяващ баланс в подробните устройствени планове на \"Младост\".\"Няма да спрем своите усилия, докато не защитим зелените площи в квартала си и не запазим качеството си на живот\", завършват жителите.Ценова обаче добави още, че хората в последно време се притесняват повече от различната информация, която се разпространява в медийното пространство, защото, по думите ѝ, по този начин само се създавало напрежение, което по никакъв начин не било продуктивно и само оплитало същинските проблеми в омагьосан кръг.Припомняме, по-рано днес бившата кметица на \"Младост\" , че теренът е бил закупен през месец декември 2018 година. Цената обаче била близо 2 пъти по-ниска от пазарната такава на имот с подобно разположение. Тя коментира и изказването на Фандъкова, като опроверга думите, че около този имот и застрояването му нямало казус. ", "date": "2019.03.22", "title": "Протестиращите в \"Младост\" настояват за промяна на ПУП"}
{"url": "https://news.bg/regions/pozhar-izpepeli-riben-restorant-v-haskovo.html", "text": "Пожар изпепели рибен ресторант в Хасково, предаде БГНЕС.Инцидентът е станал около 01.00 часа снощи. Сигналът за огъня бил подаден от 42-годишния собственик на магазина, намиращ се на кръстовището между булевардите \"България\" и \"Васил Левски\".След потушаването на пожара било установено, че са изгорели помощно помещение, офис и магазин.Собственикът заяви, че подозира палеж. Той разчита на факта, че в района има камери за видеонаблюдение.", "date": "2019.03.22", "title": "Пожар изпепели рибен ресторант в Хасково"}
{"url": "https://news.bg/int-politics/erdogan-otnovo-pokaza-na-miting-kadri-ot-strelbata-v-nova-zelandiya.html", "text": "Турският президент Тайип Ердоган отново показа кадри от терористичната  в Крайстчърч, Нова Зеландия по време на митинг, въпреки призивите да спре, съобщава СиБиЕс.Замъглено видео от убийството на 50 души в джамии се появи два часа след като външният министър на Нова Зеландия коментира след среща с турския президент коментира, че е разбрал, че такива кадри вече не се показват. Уинстън Питърс пристигна в Истанбул и се срещна с Ердоган по-рано днес.По-късно Питърс заяви пред репортери, че не е поискал от Ердоган да спре да показва видеото от Крайстчърч на предизборните си митинги. \"Не, не зададох този въпрос, защото чувствах, че не трябва да го питам, защото те вече не правят това\", обясни Питерс пред репортери.Турският президент предизвика международна реакция за откъси от видеоклипа показани на митинги и осъждащи ислямофобията, но също така и да подкрепи ислямските и националистически настроения преди местните избори на 31 март.Въпреки критиките, Ердоган продължи да показва замъглено видео с ясен звук от автоматична стрелба пред хиляди хора на митинги, излъчвани на живо по турските телевизии.Нова Зеландия се опитва да предотврати използването на видеото и се очаква Питърс да се заеме с въпроса по време на спешната сесия в петък на изпълнителния комитет на 57-членната организация за ислямско сътрудничество.Питърс обясни пред комисията, че стрелецът ще прекара  и призова за солидарност за изкореняване на \"идеологиите, изпълнени от омраза\".Питърс коментира, че \"никакво наказание не може да се сравнява с покварата на неговото престъпление, но семействата на загиналите ще имат справедливост\". Той показа снимки на новозеландци, които оплакват жертвите.По време на реч по-рано тази седмица Ердоган обясни: \"Ще си платиш за това. Ако Нова Зеландия не го направи, по един или друг начин \".На срещата днес, Ердоган благодари на Нова Зеландия за нейната \"чувствителност и решителна позиция\" и похвали премиера на Нова Зеландия Джасинда Ардерн за \"реакцията, проявената емпатия и солидарността й с мюсюлманите\", които трябва да са пример за всички лидери.Ердоган критикува политиците популисти, които насърчава атаките срещу мюсюлмани и бежанци.Питърс заяви, че правителството работи за осигуряване на безопасността на мюсюлманите с присъствие на полицията, мерки за социалните медии и , които вече са в сила.Той коментира, че Ердоган го е уверил, че новозеландските граждани, които посещават Турция, ще бъдат приветствани както преди и че първоначалните \"погрешни тълкувания\" са изяснени.Турският президент обясни, че мюсюлманите не са единствените, засегнати от \"нарастващия културен расизъм\". Той призова за мерки за борба и премахване на ислямофобията.\"Трябва да покажем нашата реакция по един силен начин, за да не се появят подобни болки и джамиите да не се превръщат в кървава баня\", добави Ердоган.", "date": "2019.03.22", "title": "Ердоган отново показа на митинг кадри от стрелбата в Нова Зеландия"}
{"url": "https://news.bg/int-politics/zabraniha-na-zhaltite-zhiletki-da-protestirat-na-i-okolo-shanz-elize-v-parizh.html", "text": "Полицията в Париж обяви, че няма да бъдат допуснати никакви протести на \"жълтите жилетки\" на централния булевард \"Шанз-Елизе\", които бяха планирани за събота, седмица след като стотици антиправителствени демонстранти вилняха, палеха и плячкосваха на емблематичния парижки булевард, съобщава \"Франс прес\".Протестиращи също така няма да бъдат допускани до улиците около Триумфалната арка, която също се намира на булеварда, както и в няколко околни района, включително президентския Елисейски дворец и Националното събрание, предупредиха от канцеларията на префекта на Париж.Демонстрациите също така бяха забранени в редица други градове като Ница, Марсилия и Мец. Въпреки че френското правителство отмени планираното увеличение на акцизите върху горивата, което първоначално предизвика протестите, те продължиха.Забраната беше обявена скоро след изявлението на генерал Бруно Лере, военен губернатор на Париж, който предупреди, че армията е била мобилизирана за защита на обществения ред на предстоящите демонстрации в Париж и може да открие огън, ако животът им или животът на хората, които те защитават, бъде застрашен.Освен това преди няколко дни говорителят на правителството Бенжамен Гриво обяви, че военната антитеррористична операция \"Сентинел\" ще бъде активирана заради протестите.", "date": "2019.03.22", "title": "Забраниха на \"жълтите жилетки\" да протестират на и около \"Шанз-Елизе\" в Париж "}
{"url": "https://news.bg/finance/upravitelyat-na-bnb-predstavi-radoslav-milenkov-pred-us.html", "text": "На церемония в централната банка управителят на Българската народна банка Димитър Радев представи пред членовете на Управителния съвет и директорите на дирекции новоизбрания подуправител на БНБ, ръководещ управление \"Банков надзор\", Радослав Миленков.Радев благодари и на бившия подуправител Димитър Костов за ползотворната съвместна работа и му връчи златен медал, какъвто традиционно получават членовете на Управителния съвет при приключването на своя мандат.Припомняме, вчера  от депутатите за подуправител на БНБ. Той беше Димитър Радев, а пред парламентарната комисия по бюджет и финанси Миленков заяви, че ще концентрира ", "date": "2019.03.22", "title": "Управителят на БНБ представи Радослав Миленков пред УС"}
{"url": "https://news.bg/int-politics/sasht-s-novi-sanktsii-sreshtu-iran-zaradi-orazheynite-mu-programi.html", "text": "САЩ обявиха, че са наложили санкции на 14 души и 17 компании и юридически лица, свързани с иранската Организация за иновации и изследвания в областта на отбраната, която според Вашингтон е изиграла централна роля в опитите за разработване на ядрени оръжия от страна на Иран, съобщава \"Ройтерс\".Сред ударените от санкциите е групата \"Шахид Карими\", която работи по проекти, свързани с ракети и взривни вещества на Организацията за иновации и изследвания в областта на отбраната, както и четири свързани лица, уточниха от Министерството на финансите на САЩ.\"Американското правителство предприема решителни действия срещу действащи лица на всички равнища във връзка с иранската Организация за иновации и изследвания в областта на отбраната, които са подкрепяли отбранителния сектор на иранския режим\", подчерта американският финансов министър Стивън Мнучин.\"САЩ ще продължат да оказват максимален натиск върху иранския режим, използвайки всички икономически инструменти, за да попречат на Иран да разработва на оръжия за масово унищожение. Всеки, който обмисля колаборация с иранската военна промишленост като цяло, и по-конкретно с Организацията за иновации и изследвания в областта на отбраната, рискува професионална, лична и финансова изолация\", изтъкна още той.С това САЩ замразяват всички американски активи на ударените от санкциите и забранява на американски физически и юридически лица да имат отношения с тях.\"Днешните действия служат като предупреждение за физически и юридически лица, които обмислят отношения с отбранителния сектор на иранския режим като цяло, и по-конкретно с Организацията за иновации и изследвания в областта на отбраната: ангажирайки се в санкционна дейност с определени ирански лица, рискувате професионална, лична и финансова изолация\", предупреждават от финансовото министерство на САЩ.Вчера иранският върховен водач аятолах Али Хаменеи настоя, че Техеран е решен да укрепи отбранителните си възможности въпреки нарастващия натиск от страна на САЩ и техните съюзници да ограничи програмата си за балистични ракети.", "date": "2019.03.22", "title": "САЩ с нови санкции срещу Иран заради оръжейните му програми"}
{"url": "https://news.bg/regions/samo-dnsk-mozhe-da-reshi-badeshteto-na-nebostargacha-v-stolichniya-kv-lozenets.html", "text": "В Столична община са получени няколко сигнала за строежа на сградата на ул. \"Златен рог\" в столичния квартал \"Лозенец\". Сигналите са с искания за проверки на строителната документация и на строителния процес.Автори на сигналите са както граждани и Инициативен комитет \"Лозенец\", така и националният омбудсман Мая Манолова (на 29 ноември 2017 г.). Искане е имало и от председателя на комисията по вътрешен ред и сигурност на Народното събрание Цветан Цветанов (на 12 юни 2018 г.). е втора категория и съгласно разпоредбите на Закона за устройство на територията (ЗУТ) проверките на строителния процес и на строителните книжа се извършват от Дирекцията за национален строителен контрол (ДНСК).Направление \"Архитектура и градоустройство\" в Столична община (НАГ-СО) има правомощия и компетентност да проверява само строежи с по-ниски категории (4-а и 5-а). Съгласно ЗУТ главният архитект на общината няма компетенции да констатира незаконно строителство и да спира строителството на строежи от втора категория, какъвто е строежът на ул. \"Златен рог\" №10. Такива правомощия са предоставени единствено на органите на ДНСК, изтъкват авторите на сигнала срещу строежа на небостъргача в \"Лозенец\".Припомняме, фирмата, продала най-новия апартамента на Цветан Цветанов - \"Артекс\" е същата, която изгражда небостъргача в \"Лозенец\".Сигналът, препратен от Цветан Цветанов за проверка на строителството на сграда \"Златен век\", е получен още на 21 май 2018 г. в Столична община директно от Инициативния комитет.Писмото от инициативния комитет е изпратено едновременно до президента Румен Радев, премиера Бойко Борисов, вицепремиера Томислав Дончев, министъра на регионалното развитие и благоустройството (тогава Николай Нанков - б.р.), главния прокурор Сотир Цацаров, председателя на Народното събрание Цвета Караянчева. Писмото е изпратено и до председателите на всички парламентарни групи, до Постоянната комисия по регионална политика, до ръководителя на представителството на ЕК в България Огнян Златев. Копие от писмото са получили и до омбудсмана Мая Манолова, до кмета на Столична община Йорданка Фандъкова, до главния архитект на Столична община Здравко Здравков и до в.В отговор и членовете на Инициативния комитет, и Цветан Цветанов са информирани, че във връзка с получените сигнали за незаконно строителство в общината и други институции, още на 05 януари 2018 г. има проверка от компетентната институция - ДНСК и РДНСК Югозападен район.На 30 януари 2018 г. Столична община е информирана, че проверката   на издадените строителни книжа.Проверките за изпълнение на строителния процес също са изцяло от компетентността на ДНСК, припомнят от ДНСК.Разрешението за строеж на 34-етажната сградата на ул. \"Златен рог\" №10 в кв. \"Лозенец\" е издадено на 26 януари 2007 г. от главния архитект на София (арх. Диков) на името на ЕТ \"ДЖИ-БИ-АЙ-91- Жанета Младенова\" и ЕТ \"Румен Марков - Джоинт Билдинг инвестмънт\".Разрешението е издадено съгласно от 1996 г., одобрен от арх. Стоян Янев. Протокол №2 за откриване на строителна площадка, с който стартира строителния процес, е съставен на 11 януари 2010 г. от надзорната фирма \"Консултантска инженерна група\" ООД.Разрешението за строеж на сградата е презаверено на 19 ноември 2012 г. от арх. Диков на името на фирма \"Кристела\" ООД с управител Румен Марков.На 14 декември 2016 г. в направление \"Архитектура и градоустройство\" постъпва заявление от \"Кристела\" ООД за повторна презаверка на разрешението за строеж. Инвеститорът е информиран, че разрешението няма да бъде презаверено.На 03 февруари 2017 г. фирмата оттегля искането си за презаверка. На 06 февруари 2017 г. главният архитект със своя заповед прекратява административното производство по заявлението за презаверка.Във връзка с искания на управителя на \"Кристела\" ООД за допускане на изменения в одобрения инвестиционен проект в НАГ е получено тълкувателно писмо от зам.-министъра на регионалното развитие и благоустройството г-н Валентин Йовев (№70-00-906/30.08.17 г.). В тълкувателно писмо за конкретния строителен обект зам.-министър Йовев определя: \"срокът за завършване на строителството е 10 г. и се отчита от датата на започване на строителството, а именно от датата на съставяне на протокол образец 2\", която е 11 януари 2010.Припомняме, именно тази заповед стана причина от инициативния комитет да поискат .По-малко от две години след заповедта на зам.-министър Йовев - на 09 януари 2019 г. от Инициативния комитет \"Лозенец\" информират главния архитект на Столична община, че като жалбодатели са получили писмо от министъра на регионалното развитие и благоустройството г-жа Аврамова, в което се казва, че писмото на зам.-министъра не е имало задължителен характер. Веднага след като тази информация е получена в направление \"Архитектура и градоустройство\" (НАГ) в Столична община, тя е изпратена до началника на ДНСК, който единствен е компетентен да извърши проверка на строежа, предвид категорията му.От ДНСК светкавично потвърдиха, че проверяват случая. Минути след публикуването на материала получихме мейл от тях. \"Информираме Ви, че от вчера - 21 март, Дирекцията за национален строителен контрол извършва служебна проверка на място и по документи.ДНСК е компетентният орган, който следи за законността на строежите от 1 до 3 категория и съответствията им с изискванията на Закона за устройство на територията. Резултатите от проверката ще бъдат готови през следващата седмица, след което ще бъдат оповестени официално\", се казва в становището на ДНСК.", "date": "2019.03.22", "title": "Само ДНСК може да реши бъдещето на небостъргача в столичния кв. \"Лозенец\""}
{"url": "https://news.bg/regions/zhena-padna-v-avtobus-na-stolichniya-gradski-transport.html", "text": "Жена е паднала в автобус №404 на столичния градски транспорт. Заради инцидента шофьорът е изчакал линейка около спирката при Лъвов мост, пише \"24 часа\", позовавайки се на Столична община.По закон всеки пътник в автобус, тролейбус, трамвай или метро е защитен със задължителна застраховка \"Злополука\", която превозвачът сключва с избрана от него компания. Тя под формата на редовен билет или карта за градския транспорт.", "date": "2019.03.22", "title": "Жена падна в автобус на столичния градски транспорт"}
{"url": "https://news.bg/regions/medsestri-razpavat-palatka-pred-zdravnoto-ministerstvo-v-znak-na-protest.html", "text": "Медицински сестри разпънаха палатка пред здравното министерство в знак на протест, предаде БНР.По думи на една от протестиращите палатката, която е с надпис \"Без нас няма здравеопазване\", ще бъде там всеки следобед, докато бъдат изпълнени всичките им искания. От общината са им дали разрешение да я разпъват всеки ден от 15.00 до 18.00 часа. Медиците обаче не възнамеряват да я поставят през уикенда. Пред празни сгради няма да стоим, категорични са те.Протести се очакват и в други градове в страната, подготвя се и щафетна ефективна стачка.В  медицинските сестри вече са започнали да подават заявления за ефективни стачни действия, тъй като по закон стачкуващите трябва да предупредят работодателя си седмица по-рано.Координаторът на протестите там Димитрия Димитрова обясни, че е призовала колегите си да напуснат вторите си работни места.Само един да се махне, започва да се задъхва системата, заяви тя. Това е достатъчно законово да напуснем вторите си работни места, където не сме длъжни да работим за 30 лева на дежурство и да откажем извънредния труд, което е абсолютно наше право, коментира още Димитрова. Тя обаче е категорична, че потърпевши пациенти от протеста няма да има.", "date": "2019.03.22", "title": "Медсестри разпъват палатка пред здравното министерство в знак на протест"}
{"url": "https://news.bg/regions/uvolniha-politsai-ot-dupnitsa-zaradi-poboy-nad-arestant.html", "text": "Уволниха полицаи от Дупница заради побой над арестант, предаде БНР.Днес Районният съд в града постанови отстраняването от длъжност на служителите на реда С.П. и В.С., които пребили задържан при дежурство мъж в Бобошево.Решението подлежи на обжалване. По информация на МВР-Кюстендил до произнасянето на последната съдебна инстанция двамата полицаи ще останат на работа.През август миналата година по време на дежурство те нанесли побой на арестант в полицейското управление. Пострадалият получил множество леки телесни повреди. Единият от униформените е обвинен и че освен тези травми причинил на задържания и средна телесна повреда - счупване на долната челюст, чрез ритник в главата.Полицаите са привлечени към наказателна отговорност и могат да получат от 2 до 8 години затвор.Близо 50 колеги на двамата служители са били пред съдебната зала на последното заседание в тяхна защита.Решението на съда подлежи на обжалване пред Окръжния съд в Кюстендил.", "date": "2019.03.22", "title": "Уволниха полицаи от Дупница заради побой над арестант"}
{"url": "https://news.bg/world/dozhivoten-zatvor-v-edinichna-kiliya-za-napadatelya-ot-krayscharch-iskat-vlastite.html", "text": "Нападателят от новозеландския град Крайсчърч, който разстреля 50 души, ще прекара остатъка от живота си в единична килия.С такова обещание излезе външният министър на Нова Зеландия и вицепремиер Уинстън Питер в Истанбул, където се провежда извънредно заседание на изпълнителния комитет на Организацията на ислямското сътрудничество (ОИС) на външните министри. Информацията е на ТАСС.\"\", бяха думите му пред телевизия Haberturk.Питърс подчерта, че Нова Зеландия е \"страна, която отдава особено значение на свободата на вероизповеданията\". \"Нападението над джамиите е атака срещу всички нас\", допълни политикът.Генералният секретар на ОИС Юсеф Ахмед ал-Усаймин заяви за необходимостта да \"доведе до знанието на всички световни лидери, че тероризмът няма националност, религиозна и расова принадлеждност\".\"Ако не се противостоим на радикализма и враждебността към мюсюлманите, то престъпленията, основани на ислямофобията няма да спрат\", заяви той, цитиран от Анадолската агенция.Припомняме, на 15 март въоръжени се врязаха в джамията в новозеландския град Крайстчърч, където тогава бяха стотици хора и започнаха стрелба. При терористичната атака загинаха 50 души, а други 50 са в болници. По обвинение в атаката са арестувани трима души.Нападателят е . Той е арестуван до 5 април и му е предявено обвинение в убийство.В навечерието на нападението Тарант публикува в социалната мрежа документ, който експертите в борбата с тероризма сравниха с \"манифеста\" на , устроил масовата атака през юли 2011 г.", "date": "2019.03.22", "title": "Доживотен затвор в единична килия за нападателя от Крайсчърч искат властите"}
{"url": "https://news.bg/crime/osadiha-mazh-za-krazhba-na-velosiped.html", "text": "Осъдиха на три месеца затвор мъж за кражба на велосипед, съобщават от МВР.По споразумение на СРП, подсъдимият Е. Йорданов е осъден за това, че на 26 ноември 2017 г. в София на ул. \"Ст. Л. Костов\", е откраднал велосипед марка \"Крос\" от дома на А.След разследване велосипедът е намерен и върнат на собственика му.На подсъдимия Йорданов е определено наказание \"лишаване от свобода\" за срок от три месеца, при първоначален общ режим.Споразумението е с характер на влязла в сила присъда и не подлежи на обжалване или протест.", "date": "2019.03.22", "title": "Осъдиха мъж за кражба на велосипед"}
{"url": "https://news.bg/int-politics/velikobritaniya-tryabva-da-svikne-da-gleda-otstrani.html", "text": "Между разговорите на лидерите на Европа снощи, Димитър Цанчев, постоянен представител на България в Брюксел, качи снимка в Туитър, която озаглави \"В коридорите на Европейския съвет\".Снимката е забележителна със своята композиция и съдържание. Половината в светлина и наполовина в сянка, като фигури от ранна модерна холандска живопис, чиновници и дипломати, скупчени около лаптоп, мислят нов график за излизане на Великобритания от клуба, пише The Economist.Сабин Уейланд, мозъкът, който стои зад преговорите на Европейската комисия е с хванати ръце. Отдясно на нея е Деклан Келехър, постоянен представител на Ирландия, надничайки през очилата и палците си и почуква по телефона. Отляво: Филип Етиен, френски дипломат ветеран, и Уве Корсепий, силната ръка на Меркел със скептично присвити устни. Около наобикалящите лаптопа са и Робърт де Грут, холандският постоянен представител в ЕС, и Клемен Бон, \"господин Европа\" на Еманюел Макрон.Европейските лидери се зарадваха на снимката. Мишел Барние, главен преговарящ по въпросите на Комисията за Брекзит, коментира с весел надпис на английски: \"Изграждане на европейско единство: колективна и постоянна работа!\"Тяхното удовлетворение едва ли е изненадващо. Снимката показва безупречна многонационална, многоезична група от умни европейци, които мъдрят един нов кадър, който дава на катастрофално подведената и хаотична Великобритания последен шанс да намери изход от собствената си бъркотия.Но истинското значение е в това, което липсва на снимката: самата Великобритания.След като остави другите европейски лидери без впечатление и в много случаи отчаяни от нейните коментари в началото на срещата на върха на Европейския съвет, Тереза ​​Мей отговори на въпроси (но да кажем, че тя им отговори, съдейки по резултатите от срещата, би било преувеличено) ... и се оттегли.И така прекара следващите пет или повече часа в очакване, отвън, докато ръководителите на останалите 27 държави-членки на ЕС, заедно със своите съветници и служители на ЕС се опитваха да намерят решение.Великодушието им бе и унижение: втората по големина икономика в Европа бе оставена да кърши палци в едно преддверие, докато съседите й решаваха нейната геополитическа и икономическа съдба.Британците ще трябва да свикнат с това.Ще мине малко време преди напълно да се усети в Лондон, че Великобритания ще стане просто една трета страна, след като напусне ЕС. Тя вече няма да се ползва от предимствата, влиянието и приоритета, предоставени на членовете.Нейната тежест ще стане много по-малка от колективната тежест на блока на прага й, ще преговаря в значително по-неблагоприятно положение. Независимо от вида Брекзит, ще завърши отново извън стаята, метафорично, а често и буквално, докато нейните съседи взимат решения.Ако напусне без сделка, ще разчита на ЕС да се съгласи на спешни мерки, за да се ограничи най-лошото от последващия хаос. Ако остане със споразумението на Мей, то ще бъде подчинено на предпочитанията на ЕС за бъдещи отношения. Дори и да избере най-меката форма на Брекзит, членството в митническия съюз на ЕС и членството в стил Норвегия в единния пазар на ЕС, ще трябва да се спазват правилата и нормите на клуба, без да има право да ги определя.Подкрепящите Брекзит призовават избирателите да си \"върнат контрола\", като гласуват, за да напуснат ЕС. Това ще възстанови суверенитета на Великобритания, твърдят те. По този начин те бъркат автономията с контрола.Реалният суверенитет не е абсолютното отсъствие на намеса. Великобритания може да се откаже от намесата на ЕС по всяко време - и винаги е била свободна да го направи. Но тъй като нейният просперитет и сигурност продължават да бъдат плътно преплетени с тези на европейския континент, това би било и винаги ще е с голяма цена при истинския контрол на обстоятелствата.Степените на Брекзит се измерват с размера на тази цена: от икономическия и по този начин социален срив на пълна независимост без сделка до достойнството, но пасивността на норвежките договорености.Като гласува за Брекзит, Великобритания избра автономията над контрола. Тя се подчинява на интересите, инстинктите и капризите на останалите държави от ЕС.Давайки на своя партньор последен шанс да намери разумен път напред, лидерите, съветниците и дипломатите от снимката, показват мъдрост и щедрост, а можеха да отрежат страната, но Великобритания има късмет с такива просветени господари, допълва The Economist.", "date": "2019.03.22", "title": "Великобритания трябва да свикне да гледа отстрани"}
{"url": "https://news.bg/education/udostoverenie-a-ne-diploma-shte-poluchat-novite-10-klasnitsi.html", "text": "Предвижда се десетокласниците по новата учебна програма да завършат с Удостоверение за завършен първи гимназиален етап. Оценките до 10 клас ще бъдат вписани само в Удостоверението и няма да присъстват в дипломата.Удостоверението е абсолютно легитимен документ, който показва оценката от 8, 9 и 10 клас. Това заяви зам.-министърът на образованието Таня Михайлова на пресконференция в МОН.В дипломата са средно образование ще бъдат вписани окончателните оценки от 11 и 12 клас. Дипломата е документ, който показва завършена степен на образование, поясни зам.-министър  Михайлова.През следващата година ще започнат да учат десетокласниците, които през 2020 ще получат удостоверения за завършен първи етап. От 2022 г. ще е първият випуск, който ще завърши по нова учебна програма.В обществото съществува притеснение ако е изучаван профил, който не е свързан с насоката за кандидатстване на ученика след 12 клас, как ще се формира бала. Михайлова увери, че ще могат да бъдат използвани оценките от удостоверението за завършен първи гимназиален етап, ако е нужна оценката като балообразуваща за висше учебно заведение.Идеята е учениците да не отпаднат след 10 клас, но винаги има отпаднали, посочи зам.-министърът.", "date": "2019.03.22", "title": "Удостоверение, а не диплома, ще получат новите 10-класници"}
{"url": "https://news.bg/int-politics/sasht-ne-sa-saglasni-che-ruskite-su-27-sa-propadili-amerikanskiya-b-52.html", "text": "Пентагонът не е съгласен, че руските изтребители Су-27 са пропъдили американския стратегически бомбардировач B-52 над Балтийско море. Това е коментирал говорителят на американското военно министерство Ерик Пахон, цитиран от руските медии.\"Самолетът B-52 на военновъздушните сили на САЩ извършваше рутинни операции в международното въздушно пространство, прилагайки принципа на свобода на корабоплаването и прелитането. На 20 март B-52 имаше рутинна среща с руски Су-27, които провеждаха операции над Балтийско море\", обясни той.Пахон добави, че Су-27 не са пропъдили B-52 и бомбардировачът е успял да изпълни задачата си.Вчера руското военно министерство публикува видео със съпровождането на американския стратегически бомбардировач над Балтийско море от страна на руски изтребители. Беше уточнено, че за идентификация и съпровождане във въздуха са били вдигнати два изтребителя Су-27.Руското военно министерство също така съобщи, че след като стратегическият американски бомбардировач е променил траекторията на полета и се е отдалечил от границите на Русия, Су-27 са се върнали в базата си.Говорителят на руския президент Дмитрий Песков заяви, че появата на B-52 в този регион засилва напрежението.", "date": "2019.03.22", "title": "САЩ не са съгласни, че руските Су-27 са пропъдили американския B-52"}
{"url": "https://news.bg/education/mon-namalyava-priema-na-studenti.html", "text": "С 2 700 бройки по-малко от миналата година са студентите в план-приема на МОН за 2019/2020 година по трите образователно-квалификационни степени. Това каза министър Красимир Вълчев по отношение план-приема във висшите учебни заведения на пресконференция в министерството.МОН се опитва да обвърже пазара на образование с пазара на труда. През 2015 г. е достигнат максимален прием като процент. От 2016 г. се провежда политика за преструктуриране на приема и финансирането в държавните училища. Прави се по-голямо разграничаване между професионалните направления поради необходимия очакван брой специалисти в определени специалности.Почти всички инженерни и технически професионални направления са с приоритетен прием заради очаквания бъдещ недостиг на кадри в областта.В медицинските професионални направления и спорта няма проблем с търсенето на висше образование, допълни министърът. Оптимизация на приема се извърша в социалните, стопанските и правните науки.43 276 бройки е общият брой места за студенти през 2019/2020 година.36 984 бройки са определени за 1 курс в образователно-квалификационна степен \"бакалавър\". При частните университети приемът е за общо 12 300 студенти.Има 50% изпълнение на приема в частните висши училища, където той не се регулира от МОН. За миналата година в държавните висши учебни заведения приемът е изпълнен на 93%.Същите проценти на изпълнение се очакват и през тази година - новоприетите студенти ще са между 37 000 и 39 000. Очаква се по-ниско изпълнение на държавния прием във ВУЗ-овете, акцентира Вълчев и допълни, че изключение има при някои приоритетни професионални направления, като информатика, компютърни науки, педагогика и ветеринарна медицина.В сравнение с миналата година приемът е увеличен в специалностите \"Фармация\" - с 28%, и \"Медицина\" - с 10%, докато в денталната медицина е намалял с 10%.В сравнение с 2015 г., когато приемът с държавно финансиране е 58 000, днес той е 43 000.\"Ние сме длъжни да провеждаме тази политика не защото нямаме нужда от кадри в областта на управлението и икономиката, а защото обществената загуба в другите направления ще бъде много по-голяма, ако ние не подготвим специалисти\", каза още Вълчев.Драматичен е недостигът на преподаватели по математика, физика и информационни технологии. Аграрният сектор, хидроинженерството и енергетикато също страдат от липса на специалисти.В направление \"Педагогика\" има увеличение със 17% спрямо 2015 г. Спрямо план-приема от миналата година има увеличение на приема в педагогиката - с 2,7%, енергетиката - с около 5%, и военното дело - с 8%.Очаква се в сряда Министерският съвет да приеме пакета за национални програми, като една от тях е \"Мотивирани учители\", насочена към специалистите, придобили друго висше образование и преориентирали се към педагогика.Има голям спад в направлението \"Проучване, добив и обработка на полезни изкопаеми\", подчерта министърът, въпреки че тези професии са с най-висока добавена стойност.В общо 16 направления приемът ще бъде нулиран. Такива специалности са \"Обществени комуникации\" и \"Икономика\" в Шуменския университет, \"Политически науки\" във Великотърновския университет, \"Обществено здраве\" в Софийския университет. Това са професионални направления, които министерството не е определило като приоритет.Системата трябва да се настрои към това да работи с по-малко студенти през следващите десетилетия. Вълчев подчерта, че тази политика съвпада с негативните демографски тенденции от края на миналия век. По думите му системата се е разраснала профилно, броят на държавните висши училища не се е увеличил, но е увеличен броят на частните университети.Студентите могат частично да бъдат насърчени да учат в приоритетно професионално направление. Инструментите са чрез допълнително финансиране на университетите и отпускане на стипендии.Предвидена е разпоредба за освобождаване от семестриални такси на определени професионални направления с голям очакван недостиг на специалисти на пазара на труда. Направленията са химически и физически науки, енергетика, религия и педагогика.Отчита се спад в семестриалните такси спрямо увеличението на средната работна заплата в страната.Според Вълчев винаги е възможно преливане от държавната система към частната. Тук надделява аргументът, че студентите носят отговорността си за инвестицията си. Регулирането на приема в частните университети е почти невъзможно, уточни министърът.", "date": "2019.03.22", "title": "МОН намалява приема на студенти"}
{"url": "https://news.bg/regions/ivancheva-fandakova-lazhe-a-sos-dava-zemyata-v-mladost-na-polovin-tsena.html", "text": "Фандъкова заблуждава всички с фалшиви новини и иска да омаловажи протестите в \"Младост\". Това заяви бившият кмет на столичния район Десислава Иванчева.Иванчева трябваше по-рано днес да даде пресконференция от дома си в \"Младост\", но тя беше отменена. Вместо това бившата кметица коментира в съобщение вчерашния протест на жителите на квартала срещу застрояването на зелена площ.Вчера протестиращи от \"Младост\" излязоха на протест срещу застрояването на зелената площ пред домовете им, на адрес \"Младост\" 73, в близост до метростанция \"Младост 1\", на кръстовището между ул. \"Андрей Сахаров\" и ул. \"Йерусалим\".Намиращата се в близост детска площадка вече била превърната в паркинг, а с изграждането на сграда на мястото се получавало така, че хората щели да останат и без градинка, и без паркинг.В тази връзка кметът на Столична община Йорданка Фандъкова заяви, че с въпросната зелена площ и предвиденото ѝ застрояване няма никакви казуси.Според Иванчева обаче казус има. Думите на Фандъкова не били истина, защото имотът съвсем скоро бил продаден.\"Казус определено има, защото има решение на СОС от 20 декември 2018 година за преотреждане на това озеленено и залесено междублоково пространство за строителство на хотел. Самата продажба е одобрена от СОС на 20 декември 2018 г. (2 дена преди да ни пуснат от ареста), а информацията за нея е публикувана на 27 декември 2018 година\", разказва Иванчева.Имотът бил закупен в края на предишната година - преди по-малко от 3 месеца - срещу 463 евро на квадратен метър.Справка на Иванчева и заместничката ѝ Петрова в сайт за имоти показва, че такива терени се продават с 41% по-скъпо. \"Това не е официална оценка, но повдига въпроса как се правят оценките и дали са реални\", размишлява бившата кметица.Според нея с думите си вчера Фандъкова се е опитала да внуши безпредметност на протеста и да го омаловажи. В същото време протестът бил и срещу Фандъкова.\"Поводът за протеста им не е \"поредната фалшива новина\", както кметът Фандъкова свикна да нарича фактите за лошото управление на София, ощетяващо гражданите\", категорична е Иванчева.Иванчева настоява Столичният общински съвет да отмени решението си, с което Фандъкова ще бъде длъжна да се съгласи. В изявлението си тя не поела такъв ангажимент.Припомняме и че  заяви, че теренът не е бил предназначен нито за зелена площ, нито за градинка, нито за площадка или паркинг. Тя можела да разполага с частната си собственост, както искала.От общината пък пишат, че може да се премине към договор със собственика на терена и той да бъде обезщетен. Въпросът тук обаче е дали обезщетението за връщането на земята в общински ръце ще бъде в същия размер, в който имотът е бил закупен преди 3 месеца, или сумата ще бъде, да кажем, с 40% по-голяма, каквато била реалната пазарна цена спрямо справката на Иванчева.", "date": "2019.03.22", "title": "Иванчева: Фандъкова лъже, а СОС дава земята в \"Младост\" на половин цена"}
{"url": "https://news.bg/int-politics/es-frantsiya-i-germaniya-nyama-da-posledvat-tramp-za-golanskite-vazvisheniya.html", "text": "Европейският съюз няма да признае суверенитета на Израел над Голанските възвишения вследствие на декларацията на американския президент Доналд Тръмп, че Вашингтон ще направи това, заяви говорител на ЕС, съобщава \"Таймс оф Израел\".\"Европейският съюз, в съответствие с международното право, не признава суверенитета на Израел над териториите, които окупира от юли 1967 г., включително и на Голанските възвишения, и не ги счита за част от израелската територия\", коментира Мая Косянчич, говорител външния министър на ЕС Федерика Могерини.Изявлението е, след ходът на Тръмп бе осъден от Сирия и нейните съюзници Русия и Иран, както и от президента на Турция.\"Голан е територия, окупирана от Израел от 1967 г. насам. Франция не признава анексирането от Израел през 1981 г.\", заяви министерството на външните работи на Франция, като допълва, че резолюциите на Съвета за сигурност на ООН определят анексирането за незаконно.От своя страна говорител на германското правителство заяви, че Голанските възвишения са сирийска територия, окупирана от Израел, коментирайки призива на Тръмп да се признае израелския суверенитет над района.\"Ако националните граници трябва да се променят, то трябва да се направи чрез мирни средства между всички участници. Правителството отхвърля такива едностранни стъпки\", допълва говорителят Улрик Демер.", "date": "2019.03.22", "title": "ЕС, Франция и Германия няма да последват Тръмп за Голанските възвишения"}
{"url": "https://news.bg/regions/novi-sluchai-na-afrikanska-chuma-v-oblastite-dobrich-i-silistra.html", "text": "Нови случаи на Африканска чума при диви свине са установени в община Алфатар, област Добрич и в община Тервел, област Силистра. Наличието на вируса е било потвърдено при общо 3 животни. Това са поредните случаи на заболяването у нас за 2019 година.За периода от 31 август 2018 г. до 20 март 2019 г. са потвърдени 1 огнище при домашни свине в стопанство тип \"заден двор\" в област Варна и 27 положителни проби за Африканска чума диви свине в областите Силистра, Добрич и Варна, установени при диви прасета. Животните са били открити при претърсване на регионите по заповед на Българската агенция по безопасност на храните.Продължава извършването на клинични прегледи в засегнатите области Силистра, Добрич и Варна. Създадени са инфектирана и буферна зона. Продължават дейностите по претърсване в инфектираните зони за откриване на болни животни или трупове на диви свине.Домашните свине от ограничителните зони подлежат на завишен контрол преди движение чрез извършването на клинични прегледи и лабораторни изследвания. Позволява се движение на свине само между стопанства с високи мерки за биосигурност.За да бъде ликвидирано заболяването, от БАБХ са предприели всички мерки в съответствие с действащото европейско и национално законодателство. Агенцията ще извършва постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине. В трите области се провеждат регулярни заседания на областните и общинските епизоотични комисии.От БАБХ напомнят, че прасетата в стопанства \"заден двор\" трябва да се отглеждат затворени и при засилена биосигурност и да нямат контакт с диви прасета. Неспазването на правилата за биосигурност при ловуване, както и ниската биосигурност при отглеждане на свине в домашни условия създават риск за пренасяне на заразата от дивите към домашните свине.", "date": "2019.03.22", "title": "Нови случаи на африканска чума в областите Добрич и Силистра"}
{"url": "https://news.bg/crime/arestuvaha-piyan-shofyor-na-lineyka-v-plovdiv.html", "text": "Арестуваха пиян шофьор на линейка в Пловдив, съобщиха от МВР. Това е станало след като към 14.10 часа вчера катаджии се отзовали на катастрофа с леки материални щети.Специализираният автомобил, управляван от 63-годишен мъж, ударил отзад джип \"Дачия\", който правил ляв завой. Шофьорът на джипа е 34-годишен.След тестване с дрегер апаратът отчел наличие на над 1,2 промила в кръвта на по-възрастния. Шофьорът на линейката е арестуван за едно денонощие, образувано е и бързо производство.Малко по-късно от Районна прокуратура-Пловдив обясниха, че е привлечен като обвиняем по бързо производство 63-годишният А.Б. Според обвинението, шофьорът бил с 1,5 промила алкохол.При пътното произшествие са причинени маловажни материални щети. Водачът на линейката е дал кръвна проба, като след получаване на резултатите от нея ще се прецени дали да бъде предаден на съд или наказан по административен ред.От полицията информират, че при друг случаи са арестували 43-годишен жител на Първомай, който бил хванат да шофира с над 2 промила алкохол.", "date": "2019.03.22", "title": "Арестуваха пиян шофьор на линейка в Пловдив"}
{"url": "https://news.bg/disasters/nad-70-zaginali-pri-chelna-katastrofa-na-dva-avtobusa-v-gana.html", "text": "Два автобуса са се сблъскали в Гана, при което са загинали над 70 души, съобщават местни медии.Инцидентът е станал тази сутрин в района на град Кинтампо. В резултат на инцидента, едно от превозните средства се е запалило, а другото се е преобърнало от удара.Според медиите предварителните информации показват, че един от шофьорите на автобусите е заспал по време на шофиране и е преминал в насрещното движение, удряйки се челно в друг автобус.Започнало е разследване на тежката катастрофа.", "date": "2019.03.22", "title": "Над 70 загинали при челна катастрофа на два автобуса в Гана"}
{"url": "https://news.bg/politics/otnosheniyata-v-koalitsiyata-ne-zavisyat-ot-skandali-ubeden-karakachanov.html", "text": "\"Отношенията вътре в коалицията не зависят от скандали, зависят най-вече от отношенията между партньорите на ниво парламент и на ниво правителство. Това заяви в кулоарите на парламента вицепремиерът Красимир Каракачанов по повод стабилността на коалицията и властта По думите му на този етап няма драми. На въпрос дали имиджа на коалицията е разтърсен Каракачанов заяви, че трябва да се изкача първо да минат проверките.По този повод Каракачанов подчерта, че вече му намирисва на предизборна кампания.Той отбеляза, че ако утре отново го изберат за председател на ВМРО, след това официално ще стартира кампания.Вицепримиерът потвърди, че също като колегата си Волен Сидеров, е притеснен от начина на явяване на предстоящите евроизбори.\"До днес моята теза винаги е била, че , в името на това да се дадат една сериозна алтернатива на избирателите, което гарантира минимум 2 евродепутати\", изтъкна Каракачанов.Той напомни, че отдавна е предложил след като има няколко кандидатури, да се направят вътрешни избори.Според него част от невъзможността да се стигне до обща кандидатура, е желанието на някои от колегите му да се преброяват.\"По-добре е , ако не можем да бъде заедно всеки поотделно, за да се види кой колко тежи\", посочи той.Каракачанов заяви, че от страна на ВМРО ще има добър тон и допълни, че не вижда проблем да се намери желание за общо явяване на евроизборите.Припомняме, напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.Това стана покрай искането на Волен Сидеров на оставката на Валери Симеонов и още тогава се заговори, че целта на \"Атака\" е лидерът им да води евролистата на Обединените патриоти.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП.Вчера от \"Атака\" разпространиха прессъобщение, че такова заседание е провалено не заради тях, а заради отсъствието на депутатите от НФСБ.Съответно от .", "date": "2019.03.22", "title": "Отношенията в коалицията не зависят от скандали, убеден Каракачанов"}
{"url": "https://news.bg/int-politics/tramp-obyasni-reshenieto-za-golan-s-regionalnata-sigurnost-ne-s-netanyahu.html", "text": "Американският президент Доналд Тръмп коментира в интервю за Fox Business, че желанието му да признае Голанските възвишения като израелска територия е свързано с регионалната сигурност.Той допълва, че няма общо с желание да подкрепи сегашния израелски премиер Бенямин Нетаняху на парламентарните избори, които ще се проведат в Израел на 9 април. \"Не\", каза той, отговаряйки на въпроса дали желанието му да признае Голанските възвишения е \"преизбирането на Нетаняху\" в Израел (партията на израелския премиер Ликуд участва в парламентарните избори, което ще доведе до създаването на ново правителство).Тръмп обясни, че решението му е свързано със \"сигурността в региона\".Той отбеляза, че всеки предишен американски президент трудно се справял с въпроса за Голанските възвишения и той дълго време обмисля признаването на суверенитета на Израел над тази територия.По-рано  на Израел над Голанските възвишения.", "date": "2019.03.22", "title": "Тръмп обясни решението за Голан с регионалната сигурност, не с Нетаняху"}
{"url": "https://news.bg/politics/otlichiha-nash-ofitser-vpechatlil-amerikantsite-po-vreme-na-obuchenie.html", "text": "Български офицер от Специалните сили получи медал от САЩ, съобщиха от Министерството на отбраната.Капитан Георги Ангелов от 1-ви батальон \"Специални бойни действия\" на бригада Специални сили беше награден с медал за доблестна служба на Сухопътните войски на САЩ.Българският офицер е отличен за забележителните си постижения по време на квалификационен курс на Специалните сили в Първа група за подготовка на специални бойни действия. Обучението е към командването за Специални операции на Сухопътните войски на САЩ във форт Браг, Южна Каролина.Капитан Ангелов е проявявал постоянно изключително високо ниво на техническа и тактическа компетентност, която му е заслужила титлата на Съюзен почетен възпитаник.Поради неговите умения за работа в екип, лидерски качества и работна етика той е спечелил уважението и адмирациите на своите съкурсисти, получавайки най-високи оценки по време на целия курс.Официалната церемония беше в района на бригадата в Пловдив. Медалът беше връчен лично на капитан Ангелов от военното аташе към посолството на САЩ полковник Шанън Джонсън.", "date": "2019.03.22", "title": "Отличиха наш офицер, впечатлил американците по време на обучение"}
{"url": "https://news.bg/energy/bulgargaz-uspokoyava-abv-i-rumen-petkov-che-shte-kupuva-gaz-izgodno.html", "text": "Днес се състоя среща между представители на ръководството на АБВ и изпълнителния директор на \"Булгаргаз\" ЕАД. Те проведоха разговор относно притесненията на партията по обявена процедура за купуване на природен газ.Припомняме, преди дни за първия търг на \"Булгаргаз\" за доставка на природен газ.Днес председателят на АБВ Румен Петков увери директора на \"Булгаргаз\" Николай Павлов, че партията не е против да се търсят алтернативни източници за доставка на природен газ, стига диверсификацията да гарантира намаляване на крайната цена за бита и бизнеса.Срещата се проведе ден след обществено обсъждане, на което \"Булгаргаз\" защитиха пред КЕВР предложението си за увеличение на утвърдена цена, която е по-висока с 0.82% спрямо предишния период.Заместник-председателят на АБВ Любомира Ганчева изложи тревогите на партията от начина на ценообразуване, който е описан в процедурата на \"Булгаргаз\". Причината е, че той контрастира на нормативната уредба и на задълженията на \"Булгаргаз\" като обществен доставчик да предлага възможно най-ниска регулирана цена на природен газ. В случая не се предвижда обявената процедура да повлияе за намаляване на цената на природния газ, смятат от АБВ.Според Румен Петков \"Булгаргаз\" ЕАД трябва да договаря алтернативни доставки при по-ниски цени от тези на основните такива и въз основа на договорите за доставка да изготви предложение на КЕВР за утвърждаване на регулираната цена за следващ период, вместо да изисква да купува с отстъпка от определена от КЕВР регулирана цена.", "date": "2019.03.22", "title": "\"Булгаргаз\" успокоява АБВ и Румен Петков, че ще купува газ изгодно"}
{"url": "https://news.bg/world/hvarliha-granata-pred-ruskoto-posolstvo-v-atina.html", "text": "Неизвестни засега лица хвърлиха граната пред Руското посолства в Атина, съобщи кореспондентът на БНР в южната ни съседка.Взривното устройство е хвърлено пред полицейската будка пред консулския отдел на дипломатическата служба.Общественото радио съобщава, че граната е била взривена, но не става ясно дали това е станало при нейното хвърляне, впоследствие или при процедура по обезвреждане.БНТ пише, че вследствие на взрива са нанесени сериозни материални щети, което предполага, че граната е избухнала при нейното хвърляне.Няма пострадали по данни на полицията в Гърция.Районът е отцепен от специалните части за борба с тероризма.Според предварителните данни устройството е хвърлено около три след полунощ, местно време. Охранителните камери са заснели как двама души, които се движили с мотоциклет, са хвърлили гранатата пред сградата. В този момент обаче в района не е имало охраняващо лице.Наблизо е открит и запален мотоциклетът, използван от нападателите за бягство.В момента се снемат записи от всички камери в района с цел изясняването самоличността на извършителите.Впечатление прави, че досега руска дипломатическа мисия не е била обект на подобен акт, допълва кореспондентът на БНР. Все още никоя организация не е поела отговорност, за да се изяснят причините за нападението.По начина на действие се предполага, че акцията срещу посолството на Русия в Атина е дело на организацията на анархисти \"Революционна борба\".", "date": "2019.03.22", "title": "Хвърлиха граната пред руското посолство в Атина"}
{"url": "https://news.bg/regions/remontirat-nyakolko-otsechki-ot-trakiya-i-hemus.html", "text": "Ремонт на мантинелите на АМ \"Тракия\". Движението в изпреварващата лента е ограничено от 12-ти до 13-ти километър в посока Бургас.Трафикът временно се извършва в активната лента, пишат от Агенция \"Пътна инфраструктура\" (АПИ).Ремонт на асфалтовата настилка пък ограничава движението в активната лента на \"Тракия\" при км 107, в района на Цалапица, в посока София. Трафикът се пренасочва в изпреварващата лента.Ремонт на \"Тракия\" има и при 16-и километър в посока София - в изпреварващата лента.Ограничения и на АМ \"Хемус\".От 18 до 19-и километър, както и от 35 до 36-и километър в платното в посока София движението се осъществява в една лента.Поради монтиране на мантинела временно е ограничено движението в изпреварващата лента, а трафикът се пренасочва в активната лента", "date": "2019.03.22", "title": "Ремонтират няколко отсечки от \"Тракия\" и \"Хемус\""}
{"url": "https://news.bg/health/nito-edno-zayavlenie-za-lechenie-na-detsa-v-chuzhbina-nyama-da-bade-varnato-uveryavat-ot-mz.html", "text": "Център \"Фонд за лечение на деца\" приема по установения ред заявленията на всички родители, чиито деца се нуждаят от лечение в чужбина до 29 март, съобщиха от Министерството на здравеопазването.Нито едно заявление няма да бъде върнато от служителите на ЦФЛД до края на месеца, увериха от министерството.Всички започнати преписки по заявленията на родителите ще бъдат автоматично прехвърлени към Националната здравноосигурителна каса, която от 1 април ще поеме функциите на Фонда.Екипите от двете институции ежедневно работят съвместно по подготовката за преминаване на Фонда към НЗОК, за да може работата да продължи безпроблемно за нуждаещите се от лечение деца и техните родители.Нито един пациент няма да бъде върнат, без да му е предоставена възможност да подаде заявление. Всяко едно заявление ще бъде разгледано и по него ще бъде взето решение.От министерството уверяват, че няма повод за притеснение от забавяне на лечението на децата, тъй като е създадена необходимата организация за непрекъсваемост на процеса.", "date": "2019.03.22", "title": "Нито едно заявление за лечение на деца в чужбина няма да бъде върнато, уверяват от МЗ"}
{"url": "https://news.bg/politics/tsvetanov-pita-dali-sled-proverkite-shte-poluchi-izvinenie.html", "text": "След като проверките срещу мен покажат, че не съм извършил нищо незаконно - ще получа ли извинение. Това запита вторият в ГЕРБ Цветан Цветанов във Велико Търново, цитиран от пресцентъра на партията.\"Няма нищо, от което да се срамувам. Напълно съм убеден, че няма нищо незаконно около моите имоти. Плащанията са направени по банков път, всичко е прозрачно. Сделката е публична, минала е и през Агенцията по вписванията\", каза Цветанов.По думите му - ако има нещо да крие, едва ли всичко е щяло да бъде толкова прозрачно. \"След като проверките срещу мен покажат, че не съм извършил нищо незаконно - ще получа ли извинение\", запита председателят на ПГ на ГЕРБ и зам.-председател на партията Цветанов.Той посочи президента Румен Радев като флагман на кампанията срещу себе си. \"Съвсем целенасочено два месеца преди изборите се прави компроматна атака срещу мен. Пределно ясно е, че всичко това ще се използва по време на кампанията. Учуден съм, че във флагман на компроматната война срещу мен се превърна именно президентът Радев\", коментира Цветанов.Според бившия вътрешен министър не е редно, докато не е приключила проверката (срещу него - б.р.) той да получава присъди. Цветанов подчерта, че не е придобил нищо на по-ниска цена.Припомняме, на 3 декември 2010 г. тогавашният вътрешен министър  от парламентарната трибуна на разговорите между лекари и . На .Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.За предстоящите европейски избори, Цветанов увери, че всички сегашни евродепутати на партията им са получили номинации от структурите в страната. \"Знаете, че поехме ангажимент да осигурим 2 места на СДС в листата. Другата седмица ще проведем още една работна среща с колегите и на 31 март официално обявяваме листата\", каза зам.-председателят на ГЕРБ.По думите му водачът на листата на ГЕРБ трябва да познава отлично работата на европейските структури, да има международно признание за качествата си, както и да разполага с доверието на тяхното европейско семейство - ЕНП.Цветанов отрече спекулациите, че Георги Марков ще оглави тяхната листа. Причината - той не е номиниран.", "date": "2019.03.22", "title": "Цветанов пита дали след проверките ще получи извинение"}
{"url": "https://news.bg/int-politics/kndr-napuska-ofisa-za-vrazka-s-yuzhna-koreya-v-keson.html", "text": "Северна Корея напуска , междукорейската служба за връзка бе открита на фона на затопляне на отношенията с Южна Корея миналата година, за улеснение на преговорите, съобщава БиБиСи.Сеул коментира, че севера е уведомил за напсукане на персонала по-късно през деня. Те изразявят своето съжаление във връзка с решението и призовават персонала от север да се върне възможно най-скоро.Изтеглянето е след  между Тръмп и Ким в Ханой миналия месец.Службата за връзка, разположена в севернокорейския граничен град Кесон, позволи на служители от Северна и Южна Корея да общуват редовно за първи път след Корейската война. Той е предназначен за 20 души от всяка страна.Лора Бикер от БиБиСи в Сеул коментира, че президентът на Южна Корея Мун Дже-ин се надява, дипломатическите му отношения с лидера на Северна Корея Ким Чен-ун да са напреднали достатъчно, за да издържат на всички .Изглежда, че Пхенян не чувства същото.Сеул се надяваше да действа като посредник между Тръмп и Ким. Фактът, че Пхенян дори не желае да има персонал на същото място като Южна Корея в момента, не предвещава нищо добре, коментира Бикер.След неуспешната среща на върха между американските и севернокорейските лидери миналия месец Пхенян предупреди, че може да възобнови ракетните и ядрените опити.Заместник-министърът на външните работи Чо Сон-хуй заяви по-рано този месец, че Вашингтон отхвърли \"златната възможност\" на срещата на върха.По това време Тръмп коментира, че Ким е поискал премахването на всички санкции, на които САЩ не могат да се съгласят.Но зам.-министърът обясни, че КНДР са поискали да се премахнат само пет ключови икономически санкции.Американските власти настояват, че дипломацията все още е \"жива\".", "date": "2019.03.22", "title": "КНДР напуска офиса за връзка с Южна Корея в Кесон"}
{"url": "https://news.bg/int-politics/erdogan-se-ozabi-na-sasht-za-priznavaneto-na-golanskite-vazvisheniya-za-chast-ot-izrael.html", "text": "Президентът на Турция Реджеп Тайип Ердоган разкритикува остро съобщението на американския си колега Доналд Тръмп, че  над окупираните през 1967 г. от Сирия Голански възвишения.В изказване по време на срещата на върха на Организацията за ислямско сътрудничество Ердоган настоя, че Турция \"не може да допусне легитимирането на окупацията на Голанските възвишения\", предупреждавайки, че решението на Вашингтон може да доведе до нова криза в региона на Близкия изток.Коментарите на Ердоган идват скоро след като Русия осъди коментарите на Тръмп, изтъквайки, че суверенитетът на Сирия върху Голанските възвишения е потвърден от редица резолюции на Съвета за сигурност на ООН, и че Москва не признава териториалните претенции на Израел над територията.Освен това правителството на Иран подчерта, че ходът на Вашингтон е \"неприемлив\" и \"незаконен\".Тръмп написа в \"Туитър\" вчера, че е време САЩ \"след 52 години\" да признаят \"суверенитета на Израел над Голанските възвишения\" заради тяхната важност за \"стабилността\" на Израел и региона.", "date": "2019.03.22", "title": "Ердоган се озъби на САЩ за признаването на Голанските възвишения за част от Израел"}
{"url": "https://news.bg/society/nikoy-ne-pecheli-ot-brekzit-spored-povecheto-balgari.html", "text": "Никой не печели от Брекзит. 43% от участниците в социологическо допитване на агенция \"Афис\" са отговорили по този начин на въпрос \"Кой печели или губи от \"Брекзит\".Спрямо данните в обществото ни няма консенсус по въпроса.Въпросите са зададени разделно - \"Кой губи от Брекзит?\" и \"Кой печели от Брекзит?\"23.4% от всички  анкетирани са посочили, че Великобритания губи от напускането си на ЕС. 20.4% пък са на мнение, че страната ще спечели от Брекзит.ЕС ще загуби от Брекзит е теза, защитавана от 13.8% от всички запитани българите. 5.6% са на мнение, че съюзът ще спечели.От всички респонденти 24.2% мислят, че всички ще загубят от Брекзит, докато 7.9% - че всички ще спечелят.23% от всички сочат, че никой няма да загуби от излизането на страната от ЕС, а 43.4% - че никой няма да спечели. Това е и тезата, около която са се обединили най-голям процент от съгражданите ни.От всички, запитани \"Кой губи от Брекзит?\", 15.6% са без мнение. Този процент при другия въпрос е 20.4%. И при двата въпроса вглеждането в по-дълбокия разрез на данните показва логична картина - висшистите в по-голяма степен са на мнение, че от предстоящия \"Брекзит\" всички страни са губещи и практически няма печелещи. Младите (18-29 години), включително учащите и студентите, определят като основен губещ от \"Брекзит\" в по-голяма степен ще бъде Великобритания, констатират от агенцията.В същото време последните социологически проучвания във Великобритания регистрират съществена промяна в нагласите.Делът на привържениците на \"Брекзит\" спадна с 11% за сметка на увеличения дял на противниците - с 6%.Почти сигурно е, че ако сега се повтори референдумът от 2016 г., противниците на \"Брекзит\" ще надделеят.Спрямо данните 30% от участниците в изследването на \"Афис\" имат представа за случващото се на Острова, защото или те лично, или членове на семействата им, са работили през последните 5 години в страните от ЕС.\"Тази социална група, с обозрим трудово-мигрантски опит и потенциал, е любопитна с оглед на зададените въпроси. Изненадващо или не, споменатият профил от българското население не се различава в своето мнение за предстоящите събития - близо половината от тях смятат, че никой няма да спечели, а загубите се разпределят между отговорите ЕС и \"и двете страни\", тълкуват от агенцията.Разбивка спрямо нагласа \"еврооптимисти\" срещу \"европесимисти\" не показва съществени разминавания в нагласите, независимо дали респондентите вярват или не в институциите на ЕС.Неяснотите остават, а заедно с тях и липсата на ясна визия какво предстои, както в национален, така и общоевропейски план. Не е толкова изненадващо, че българското обществено мнение няма категорична позиция относно печелившите и губещите от Брекзит. Важното е усещането за несигурност и безпокойство за бъдещето на европейския проект.", "date": "2019.03.22", "title": "Никой не печели от Брекзит според повечето българи"}
{"url": "https://news.bg/society/bdzh-dava-bonusi-na-mashinistite.html", "text": "БДЖ въвежда бонусна система за служителите от локомотивния персонал от началото на април.Единият от методите за получаване на допълнително възнаграждение е чрез оценяване на професионалната квалификация и извършената дейност, а другият е чрез разработената програма за препоръчване \"Да работим заедно\".В зависимост от своята професионална квалификация и оценка на извършената дейност, всеки машинист може да получи и допълнително възнаграждение.Оценяването ще се извършва чрез въвеждането на карти за атестация и карта за компетенции, които ще се попълват от самите служители и техните преки ръководители.В картите за компетенции има поставени въпроси, които проверяват правилната преценка на конкретния ръководител за служителя и обратно.Картите за компетентност са разделени в 5 групи. Целта им е да визуализират пропуските в знанията и уменията на оценявания и да се коригират с допълнителни обучения за по-добро следващо представяне.Чрез въведеното оценяване всички служители от локомотивния персонал ще получават точки, на базата на които ще бъдат разпределени в три групи. В зависимост от групата, в която попадат, служителите ще получат всеки месец допълнително трудово възнаграждение в размер на 15 %, 10 % или 5 % на база на основното им месечно възнаграждение.Вторият метод за получаване на допълнително възнаграждение е чрез програмата \"Да работим заедно\", която представлява препоръчване на служители от самите служители, изпълняващи длъжността локомотивен машинист. Целта е да се осигурят квалифицирани кадри по професии, специалности и правоспособности, от които има недостиг.Целта на бонусите е да се повиши интереса към професията локомотивен машинист и дружеството да запази своите подготвени кадри.", "date": "2019.03.22", "title": "БДЖ дава бонуси на машинистите"}
{"url": "https://news.bg/politics/borisov-v-bryuksel-es-vinagi-e-bil-dialogichen.html", "text": "\"Това, което очаквах, това се случи, но Европейският съюз винаги е бил диалогичен. Важно е да има Брекзит с правила, затова се направи и този компромис - 22 май е крайната дата, защото след това вече Великобритания трябва да отиде на избори\".Това заяви премиерът Бойко Борисов пред журналисти преди работната сесия на Европейския съвет в Брюксел, на която бе решено  за излизане на Великобритания от ЕС.По думите му, европейските лидери са направили този компромис, за да се даде шанс на британския парламент да вземе решение.Докато във Велико Търново вторият в ГЕРБ - Цветан Цветанов, обясни, че , в Брюксел премиерът Бойко Борисов увери, че винаги е търсил институционална диалогичност с държавния глава.\"Аз лично съм ходил при президента и съм му докладвал и за терористичните актове, и за това което правим в икономиката, за инвеститорите - да е запознат. Лично аз - два пъти, не го шумим, защото е война. Но в същото време, защото е институционално, за което му благодаря, след това пратих специалните служби с детайлите да го запозная\", коментира още премиерът Борисов.Запитан за отношенията на страната ни с Китай, премиерът заяви, че Европа иска реципрочност по отношение на Китай. Той припомни, че България бе домакин на форума \"16+1\". \"Китай е вторият търговски партньор след САЩ на Европа. Стокообменът между България и Китай минава вече 4,5 млрд. лева и хубавото е, че и вноса и износа нарастват\", заяви Борисов във връзка с предстоящата среща на върха ЕС-Китай на 9 април.По думите му, пет хиляди души се обучават на български и на китайски. \"Премиерът им беше 4 дни в България, дадохме добър тласък в тези отношения. Важно е отношенията САЩ-Китай да са развити, за да се развият тези големи обороти. Въпросът е Световната търговска организация (СТО) и казусът със съда и тогава можем да бъдем спокойни\", каза Борисов.Борисов е обсъдил проектите за пренос на газ с върховния представител на Европейския съюз по въпросите на външните работи Федерика Могерини и премиера на Гърция Алексис Ципрас, каза той самият.\"Златен шанс ни се дава, построявайки интерконектора с Гърция\", подчерта Борисов. Той изброи и възможностите за доставка на газ от Египет, Държавата Израел и Кипър. \"Ако ние имаме готов интерконектор, на юг-север се създава още една възможност за газопренос\", е казал министър-председателят пред кипърския си колега.", "date": "2019.03.22", "title": "Борисов в Брюксел: ЕС винаги е бил диалогичен"}
{"url": "https://news.bg/regions/mvr-ne-stroi-bezhanski-lageri-a-se-podgotvya-za-vremenni-krizisni-tsentrove.html", "text": "Министерство на вътрешните работи няма да строи нови бежански лагери. Това заяви заместник-министърът на вътрешните работи Красимир Ципов на брифинг пред журналисти, посветен на появилата се в медийното пространство информация, че МВР ще строи нови бежански лагери.По думите му обществената поръчка е за подготовка на площадки за временни кризисни центрове тогава, когато е налице миграционен натиск от Турция. Тези площадки ще бъдат пуснати в експлоатация и тогава, когато планът за действия срещу миграционния натиск бъде аквитиран от Министерския съвет, обясни Ципов.Целта на обществената поръчка е да бъдат разчистени площадки, които се намират на територията на МВР в Елхово, Малко Търново и Любимец. В тях няма свободен достъп и има служители по охрана. Средствата са от европейски по фонд \"Убежище, миграция и интеграция\", в размер на 160 млн. евро, одобрени от Европейската комисия.Ако проектът не бъде реализиран до януари 2020 г., ще бъде наложена финансова корекция на България, предупреди зам.-министърът.В кризисните центрове ще бъде осъществявана дейност по първоначална обработка на данните на задържаните за незаконно пребиваване в пределите на държавата ни хора. В тях им бъде снета самоличността, ще бъдат проверени по АФИС, ако нямат лични карти и ще им бъдат провеждани интервюта от ДАНС и Гранична полиция.Заместник-министър Милко Бернер посочи, че предстои да се изградят ВиК-инфраструктурата и електроинсталациите, пътната комуникация, системата за сигурност, включително монолитни огради, буферни входни зони, видеонаблюдение, както и да се създаде организация за система за охрана на центовете от затворен тип.\"Те ще бъдат оборудвани и обособени, когато се задейства планът за действие за справяне с евентуална миграционна криза. Настоящата дейност, която се извършва, е свързана единствено с подготовката на площадките, където при необходимост ще бъдат оборудвани\", категоричен е Бернер.\"Трябва да бъдем готови, защото никой не дава гаранция, че няма да се появи засилен миграционен натиск. Очакванията на МВР са да няма миграционен натиск, но България трябва да бъде готова да посрещне такава вълна\", посочи Ципов.На въпрос каква е разликата между лагер и място за временно настаняване, Ципов отбеляза, че към настоящия момент МВР разполага с капацитета на двата специализирани дома за временно настаняване на чужденци в Бусманци и Любимец, с капацитет 700 места.До настоящия момент центовете са заети под 10% и през 2017, 2018 и от началото на 2019 г. са върнати над 3 000 лица. По този начин се изпълнява един от основните приоритети на управленската програма, а именно връщане на незаконно пребиваващи хора в държавите им, подчерта Ципов.Припомняме, преди дни от поръчка на МВР стана ясно, че По непотвърдена информация целта на въпросните селища е била именно настаняването на мигранти. Тогава кметовете на двете населени места заявиха, че не знаят за тези планове на МВР.Заради появилите се спекулации вчераТе заявиха категорично, че не желаят бежански лагер в близост до домовете си.", "date": "2019.03.22", "title": "МВР не строи бежански лагери, а се подготвя за временни кризисни центрове"}
{"url": "https://news.bg/crime/antikoruptsiyata-podhvashta-apartamentite-na-tsvetanov-tsacheva-rashidov-i-koleva.html", "text": "Комисията за противодействие на корупцията и за отнемане на незаконно придобитото имущество (КПКОНПИ) започва проверка на имотните сделки на членовете на ГЕРБ - Цветан Цветанов, Цецка Цачева, Вежди Рашидов и Ваня Колева. От тях ще бъдат снети обяснения, както и от други евентуални лица по сделки.Това съобщават от комисията, като се посочва, че са се самосезирали по медийни публикации и по Проверката ще бъде направена по чл. 6 ал. 1 от Закона за противодействие на корупцията и за отнемане на незаконно придобитото имущество (ЗПКОНПИ) -Ще бъдат проверени всички данни от медиите, включително пазарните цени на визираните имоти, произхода на средствата за покупката им, както и търговия с влияние и конфликт на интереси при приемането на законодателни промени от страта на Народното събрание.Ще бъде проверена и дейността на фирмата продавач \"Артекс инженеринг\" АД, както и нейното евентуално участие в обществени поръчки.Комисията ще анализира всички сделки за покупко-продажба, осъществени от търговското дружество за периода 2017 - 2019 г. с оглед да се установят цените, на които обичайно са продавани имоти от фирмата, а и за да се установят евентуални други лица по чл. 6 ал. 1 от ЗПКОНПИ, които са сключили сделки с компанията. Ще бъде изискана информация от компетентните органи и за всички получени разрешения за строителство, издаден на дружеството за този период.В хода на проверката ще се изследва и наличието или липсата на свързани лица в политически партии и фирма \"Артекс инженеринг\" АД, както и дали търговското дружество е правило предизборни дарения.От Комисията уточняват, че ако им бъде възложена проверка от прокуратурата, са готови да извършат и допълнителни действия с оглед указанията на държавното обвинение.Припомняме, че  на Антикорупцията срещу висш политик беше по повод ползването на луксозен апартамент от страна на финансовия министър Владислав Горанов. В последните дни се разрази скандал около имотна сделка на зам.-председателя на ГЕРБ Цветан Цветанов, обяснена със замяна на два апартамента за нов в луксозно строителство в квартал \"Изток\". По думите му сделката е извършена с доплащане на 100 000 лева от кредит и спестявания. По думите на Цветанов всичко е законно и случващото се е част от предизборната кампания с компромати.Прокуратурата вече съобщи обаче, че , след като стана ясно, че двата продадени с имуществото апартамента са останали собственост само за няколко часа на строителната фирма \"Артекс\", след което са били продадени на партийния функционер Симеон Велков.Междувременно стана ясно, че в същата сграда апартаментите са си купили и правосъдният министър  и .Самата Цецка  и желае да й бъде направена проверка.", "date": "2019.03.22", "title": "Антикорупцията подхваща апартаментите на Цветанов, Цачева, Рашидов и Колева"}
{"url": "https://news.bg/int-politics/siriya-tramp-pokazva-prezrenie-kam-mezhdunarodnoto-pravo-i-slyapa-pristrastnost.html", "text": "Сирия осъди \"безотговорните\" действия на американския президент Доналд Тръмп, че е време да признае суверенитета на Израел над окупираните Голански възвишения, съобщава БиБиСи. В изявление, публикувано от сирийската държавна информационна агенция, се казва, че това показва \"сляпата пристрастност\" на САЩ към Израел. Сирия е решена да възстанови района \"чрез всички налични средства\".Израел превзема Голанските възвишения от Сирия през 1967 г. и ги анексира през 1981 г. в ход, който не е признат в международен план.Действията и коментарите на Тръмп отмениха десетилетия американска политика по този въпрос. Той обясни, че платото е от \"критично стратегическо и важно значение за сигурността на Държавата Израел и регионалната стабилност\".Израелският премиер Бенямин  с телефонно обаждане за това, че \"прави история\".В изявление излъчено от информационна агенция \"Сана\" се казва, че коментарите на Тръмп са показали \"презрение\" към международното право и че няма да променят \"реалността, че Голан е бил и ще остане сирийски, арабски\".\"Сирийската нация е твърдо решена да освободи тази ценна част от сирийската национална земя чрез всички налични средства\", коментира неназован източник на външно министерство.Тръмп действа в момент когато Нетаняху е изправен пред общи избори на 9 април, както и поредица от възможни обвинения за корупция. Двамата лидери трябва да се срещнат във Вашингтон следващата седмица, когато Нетаняху трябва да се обърне към про-израелската лобистка група \"Айпак\".През 2017 г. Тръмп призна Йерусалим за столица на Израел и разпореди  в града от Тел Авив.Решението бе осъдено от палестинците, които искат Източен Йерусалим да бъде столица на бъдеща палестинска държава, а Общото събрание на ООН поиска неговото отмяна.Нетаняху благодари на Тръмп, като каза: \"В момент, когато Иран се стреми да използва Сирия като платформа за унищожаване на Израел, президентът Тръмп смело признава израелския суверенитет над Голанските възвишения\". Посланикът на САЩ в Израел Дейвид Фридман похвали \"моралното, смело и справедливо решение\" на Тръмп.Президентът на САЩ обаче се сблъсква със силни критики от региона, както и от някои от съюзниците на Сирия: за Голанските възвишения и в съответствие с международното право не признават суверенитета, и не ги счита за част от израелската територия.. Тя продължава да подкрепя и президента Башар Асад в сирийския конфликт и заяви, че промяната в статута на Голан би била пряко нарушение на решенията, взети от ООН.Иран, чиито сили също подкрепят сирийския президент, нарече позицията на САЩ \"незаконна и неприемлива\".Турският президент Реджеп Ердоган, който подкрепи сирийската опозиция във войната, заяви, че \".Генералният секретар на Арабската лига Ахмед Абул Гейт заяви, че коментарът на Тръмп е \"напълно извън международното право\".Ричард Хаас, бивш висш служител на американския държавен отдел, който сега е председател на мозъчния тръст на Съвета по външни отношения, заяви, че \"силно несъгласен\" с Тръмп и че решението ще наруши резолюция на Съвета за сигурност на ООН \", която изключва придобиването на територия чрез война\".Ако съобщението дойде като изненада, това бе добра изненада за Нетаняху. И изненадата щеше да бъде във времето, а не по същество, защото идеята, че САЩ признават суверенитета на Израел над Голан е активно разглеждана от известно време, пише Брбара Плет-Ушър за БиБиСи.Израел се сдоби с подкрепа в Белия дом и части от Конгреса, като твърди, че Иран използва Сирия като база, от която да се насочи към Израел, а Голанските възвишения са на фронтовата линия. Но официалното признаване на САЩ не променя нищо: Израел вече действа с пълната си военна власт.Критиците са стигнали до заключението, че това е явен опит да се даде тласък на Нетаняху в горещо оспорвани избори. Ако е така, това е нещо, което нарушава важни принципи на международното право, казват те: \"Тръмп е одобрил завземането на територия и няма да има морален авторитет да критикува Русия за Крим\".Голанските възвишения се намират на около 60 км югозападно от сирийската столица Дамаск и обхваща около 1200 кв. км.Израел конфискува по-голямата част от Голан от Сирия в заключителните етапи на войната през 1967 г. и осуети сирийски опит да си върне региона във войната през 1973 г.На следващата година двете страни се споразумяха за план за оттегляне, който включва създаването на демилитаризирана зона, дълга 70 километра, патрулирана от наблюдатели на ООН.Но двете страни останаха технически в състояние на война.През 1981 г. парламентът на Израел прие законодателство, прилагащо израелския \"закон, юрисдикция и администрация\" на Голан, всъщност анексирайки територията.Международната общност не признава този ход и твърди, че Голан е окупирана сирийската територия. Резолюция 497 на Съвета за сигурност на ООН обяви израелското решение за недействително и без международно правно действие.Преди три години, при президента Барак Обама, САЩ гласуваха в подкрепа на изявление на Съвета за сигурност, в което изразява дълбока загриженост, че Нетаняху е обявил, че Израел никога няма да се откаже от Голан.Сирия винаги е настоявала, че няма да постигне споразумение за мир с Израел, освен ако не се оттегли от целия Голан.Последните преговори с посредничеството на САЩ през 2009 г. се провалиха през 2000 г., докато Турция посредничи при непреки преговори през 2008 г.В Голан има повече от 30 израелски селища, където живеят около 20 000 души. Селищата се считат за незаконни съгласно международното право, въпреки че Израел оспорва това. Преселниците живеят заедно с около 20 000 сирийци, повечето от които араби друзи, които не са избягали, когато Голан е окупиран.", "date": "2019.03.22", "title": "Сирия: Тръмп показва презрение към международното право и сляпа пристрастност"}
{"url": "https://news.bg/int-politics/rusiya-skastri-tramp-za-golanskite-vazvisheniya.html", "text": "Русия оцени негативно изявлението на американския президент Доналд Тръмп за Голанските възвишения, съобщават руските медии.Вчера държавният глава на САЩ обяви, че е дошло време САЩ да признаят суверенитета на Израел над тази територия, която е от \"изключително стратегическо значение\" за Тел Авив.\"Без съмнение подобни призиви могат значително да дестабилизират и бездруго напрегнатата обстановка в Близкия изток. Във всеки случай, тази идея сама по себе си по никакъв начин не допринася за целите и задачите на уреждането на конфликта в Близкия изток, а по-скоро обратното\", коментира говорителят на руския президент Дмитрий Песков.Той добави, че Москва се надява, че това \"ще си останат само призиви\".Инициативата на Тръмп беше разкритикувана също така от Дамаск, Брюксел, Техеран и Анкара. Противниците на тази идея напомнят, че Вашингтон явно нарушава международното право.Голанските възвишения до 1967 г. бяха част от Сирия. По време на Шестдневната война израелските войски окупираха тази територия.Конфликтът продължи, а в края на войната от Йом Кипур през 1973 г. страните сключиха споразумение за примирие и разделяне на войските.През 1974 г. на Голанските възвишения се появиха мироопазващи сили на ООН.Връщането на окупираните през 1967 г. Голански възвишения се явява за Сирия неподлежащо на договаряне условие за мир с Израел.", "date": "2019.03.22", "title": "Русия скастри Тръмп за Голанските възвишения"}
{"url": "https://news.bg/crime/zadarzhaha-mazh-s-nedeklarirani-290-hil-evro.html", "text": "Граничарите на ГКПП \"Калотина\" задържаха водач на автобус с голямо количество недекларирана валута.Водачът пътувал по международна линия и е спрян за проверка на влизане в България. Граничарите, които извършили паспортния контрол на превозваните лица, поискали проверка и на рейса.В хода на проверката служителите на пункта установили, че във въздухоотводите над пътническите седалки има укрити пакети, увити в черни найлонови пликове.В пликовете са намерени общо 290 000 хиляди евро.Валутата е иззета с протокол за оглед като доказателство по образувано досъдебното производство. Шофьорът е привлечен като обвиняем за недеклариране на парични средства при преминаване през външна граница на ЕС, като валутата била в особено големи размери.", "date": "2019.03.22", "title": "Задържаха мъж с недекларирани 290 хил. евро"}
{"url": "https://news.bg/regions/rabotnitsi-v-targovishte-chakat-zaplatite-si-ot-mesetsi.html", "text": "Работници от Търговище излязоха на протест заради неизплатени заплати, предаде БНР.Близо 300 души се събраха пред сградата на Инспекцията по труда в града с настояване за помощ, за да им бъдат изплатени трудовите възнаграждения. По техните думи заплати не са получавали от няколко месеца, а наскоро са им били връчени и предизвестия за прекратяване на трудовите договори.Декемврийската ни заплата е частично изплатена, януарската - също, февруарската въобще не сме я получили, негодуват те, уточнявайки, че по договор това е трябвало да се случи до 15-то число.Те посочват и че отпусканите им ваучери за храна са за сметка на собствените им заплати, а не на предприятието, както би следвало да бъде. Въпреки това работниците не са получили и тях, а предприятието се закрива.", "date": "2019.03.22", "title": "Работници в Търговище чакат заплатите си от месеци"}
{"url": "https://news.bg/crime/petima-napadnaha-i-ograbiha-33-godishen-v-yambolsko.html", "text": "Петима нападнаха и ограбиха 33-годишен мъж в землището между селата Ботево и Меден кладенец, съобщават от МВР.В полицията е постъпил сигнал, че докато почивал в автомобила си мъжът е нападнат от непознати, които скупили колата му и взели туристическа чанта с пари и вещи.Към мястото незабавно са били насочени полицейски екипи, които са извършили оглед на мястото.След издирване са установени извършителите - петима местни жилители, четирима от тях на възраст от 23 до 32 години и един непълнолетен.Задържани са за 24 часа.", "date": "2019.03.22", "title": "Петима нападнаха и ограбиха 33-годишен в Ямболско"}
{"url": "https://news.bg/world/desetki-zaginali-i-raneni-pri-atentat-v-afganistan-1.html", "text": "Десетки са загинали и ранени при атентат в Кабул, Афганистан, предаде АФП. Жертвите са най-малко шест, а ранените - повече от 20 души.Данните са били потвърдени от здравното министерство.Отекнали са няколко взрива.Денят не е случайно избран, тъй като хиляди са се били събрали на мястото за отбелязването на голям празник.Празнуването на Новруз, или Нова година, бе помрачено от кървавия акт на насилие въпреки засиленото полицейско присъствие. Президентът на Афганистан Мохамед Ашраф Гани решително осъди атаките и даде указания на съответните отдели да предоставят най-доброто лечение на жертвите.Никоя групировка все още не е поела отговорност за атаките.", "date": "2019.03.22", "title": "Десетки загинали и ранени при атентат в Афганистан"}
{"url": "https://news.bg/weather/promenliva-oblachnost-ne-se-ochakvat-valezhi.html", "text": "Днес не се очакват валежи. Това съобщават от НИМХ.Преди обяд ще бъде предимно слънчево, но през деня облачността ще се увеличи.Ще духа слаб северен вятър.Максималните температури ще са между 14 и 19 градуса.Атмосферното налягане ще остане по-високо от средното за месеца. ", "date": "2019.03.22", "title": "Променлива облачност, не се очакват валежи "}
{"url": "https://news.bg/world/turtsiya-kritikuva-tramp-za-priznavaneto-na-golanskite-vazvisheniya.html", "text": "Остро критикува Турция решението на американския президент Доналд Тръмп за признаването на Голанските възвишения като израелски.Териториалната цялост на държавите е най-фундаменталният принцип на международното право, заяви външният министър Мевлют Чавушоглу.Турция подкрепя териториалната цялост на Сирия, увери той.Според него, с тази публична подкрепа за Израел, САЩ дестабилизират региона и това няма да доведе до друго, освен насилие.Дипломатически източник от ЕС предупреди, че Брюксел все още не счита Голанските възвишения за израелска територия.Арабската лига също изрази подкрепа за териториалната цялост на Сирия. От там припомниха, че в свои резолюции вече са изразили позицията си по въпроса.Решението на американския президент Доналд Тръмп за Голанските възвишения е историческо. Това заяви израелският премиер Бенямин Нетаняху.В свое изявление, той приветства признаването на спорните територии. По-рано бе съобщено, че се по време на във Вашингтон, където той ще се срещне с президента Доналд Тръмп, две седмици преди изборите в Израел. премахна фразата част от Голанските възвишения са \"окупирани от Израел\". Вместо това написа \"контролирани от Израел\".", "date": "2019.03.22", "title": "Турция критикува Тръмп за признаването на Голанските възвишения "}
{"url": "https://news.bg/world/vuchich-uveri-evropa-che-sarbiya-e-stabilna.html", "text": "Сърбия е стабилна. В това увери Европа президентът Александър Вучич, цитиран от Б92.Той направи изявлението по повод на продължаващите седмици наред протести срещу властта му.Държавният глава отново подчерта, че е законно избран и няма да подава оставка.Той не се страхува да провежда непопулярни реформи.По време на демонстрациите се стигна до сблъсъци и насилие. За Вучич, това е дело на провокатори, които не представляват цяла Сърбия.Вучич обяви по-рано, че  на протестите в страната. Той бе категоричен, че на протестиращите да нарушават реда и закона като обеща, че всички участници в бунтовете ще бъдат изправени пред съда.", "date": "2019.03.22", "title": "Вучич увери Европа, че Сърбия е стабилна "}
{"url": "https://news.bg/world/kola-se-vryaza-v-talpa-v-kitay-7-sa-zaginali.html", "text": "Най-малко 7 души са били убити, след като кола се вряза в тълпата в Заоянг, провинция Хубей, Китай, предаде \"Спутник\".Десетки други са били ранени и са в болница.Нападателят е бил ликвидиран от полицията. Все още няма данни за мотивите му.Това е станало рано сутринта в петък. Полицаите са се отзовали на сигнал за шофьор, който умишлено е газил събралите се хора. Миналия месец 10 души в Шанхай бяха ранени при подобен инцидент. Установено бе обаче, че шофьорът е загубил контрол над колата.", "date": "2019.03.22", "title": "Кола се вряза в тълпа в Китай, 7 са загинали "}
{"url": "https://news.bg/world/poveche-ot-40-sa-zhertvite-i-600-ranenite-sled-vzriva-v-kitayski-zavod.html", "text": "Повече от 40 са жертвите и 600 ранените Това показват последните данни на разследващи. Над 30 от пострадалите са в тежко състояние.Пожарът след взрива вече е овладян. Разследват се причините за експлозията.Инцидентът е станал около 14,50 часа местно време в завод, управляван от Tianjiayi Chemical в град Йенчън, провинция Дзянсу. По същото време бе регистрирано и земетресение с магнитуд 2,2 по Рихтер в съседен град.Взривът нанесе материални щети на околните сгради.Китайският президент Си Дзинпин, който е в Италия на държавно посещение, нареди на властите да засилят мерките, за да се предотвратяватт подобни инциденти и да открият причината за взрива възможно най-бързо.В Китай често има индустриални инциденти заради лошо прилагане на мерките за безопасност.", "date": "2019.03.22", "title": "Повече от 40 са жертвите и 600 ранените след взрива в китайски завод "}
{"url": "https://news.bg/regions/ogranichavat-prestoya-i-parkiraneto-okolo-stadion-vasil-levski-dnes.html", "text": "Забраняват престоят и паркирането на при сектор \"Г\" на Националния стадион \" Васил Левски\" до 22 часа, информира БНТ.Реорганизацията в движението се налага заради провеждането на футболната среща от Европейските квалификации между България и Черна гора.Забранява се и престоят и паркирането на ул. \"Ген. Гурко\" между бул. \"Евлоги и Христо Георгиеви\" и бул. \"Васил Левски\", като и на моста пред Националния стадион.", "date": "2019.03.22", "title": "Ограничават престоя и паркирането около стадион \"Васил Левски\" днес "}
{"url": "https://news.bg/regions/spirat-toka-v-4-shumenski-sela.html", "text": "Спират тока на 4 шуменски села днес от 08:30 до 17:00 ч., съобщи БНР.Причината за спирането на електрозахранването в Сливак, Близнаци, Страхилица и Хитрино се налага заради ремонт на съоръженията за доставка на електроенергия.По същото време електричество няма да има в част от село Миланово.Без ток от 09:00 до 16:00 часа ще бъдат и абонатите от селата Ново Янково, Черни връх и част от село Жълъд.В поповското село Априлово прекъсването на тока ще е от 10:00 ч. до 11:00 ч., а в част от Светлен от 11:30 ч. до 12:30 ч.В централната част на Разград спиранията ще са от 09:00 ч. до 16:30 ч. С прекъснато електрозахранване за около час, от 15.30 ч., ще бъдат и абонатите от селата Горичево, Божурово, Звънарци, Юпер, Черешово и Сеслав.В Мартен и русенските села Голямо Враново, Красен и Бабово ток няма да има за времето от 09:00 до 16:00 ч.", "date": "2019.03.22", "title": "Спират тока в 4 шуменски села"}
{"url": "https://news.bg/society/shablenskoto-ezero-e-zatlacheno-ot-tinya-uveryava-neno-dimov.html", "text": "\"Състоянието на Шабленското езеро не е добро. В момента е затлачено от тиня, а основният проблем е липсата на кислород.\" Това заяви пред Нова телевизия екоминистърът Нено Димов по повод ситуацията в защитена местност \"Шабленско езеро\".По думите му езерото е давало вода за напояване на 10 000 декара през годините, което означава, че е имало перманентно източване. Той отбеляза, че това го е държало в добро състояние.Екоминистърът поясни, че е разговарял с местните и кмета какво е било състоянието на езерото през години и сега.\"Кислородът намалява, рибата изчезва, раците ги няма, а рибарите вече не ходят там\", посочи Димов.Той подчерта, че по ОП \"Околна среда\" ще бъдат отпуснати 5 милиона за Шабленското и Дуранкулашкото езеро, за да бъдат изградени съоръжения, които да подобрят състоянието им.Нено Димов изтъкна още, че по думите на кмета на Шабла каналът е бил 1 метър, но водата сама го е разширила.Екоминистърът обясни, че под езерото има извори, които го пълнят, а всички дейности трябва да се извършват достатъчно време преди 1 април, за да може да се възстанови нивото на езерото.Димов сподели и, че по думите на инспекторите в района има само зараждащи се дюни, които не са под защита.По казуса \"Пирин\" , министърът заяви, че все още няма влязло решение за отмяна на екологичната оценка на националния парк. Той увери, че след като съдът излезе с конкректно решение, то ще бъде спазено.\"Когато има спор какво е законово състояние , съдът определя кой е прав\", допълни Димов.По забавянето за плащане на глобата след хорото в Рилските езера, министърът коментира, че тя е платена доброволно 5-6 месеца след случката. Той подчерта, че дават милиони на НАП, които те да събират поради недоброволно плащане.Относно съмненията за замърсяване на водите на река Драговищица, Нено Димов подчерта, че се  като се очаква и от сръбска страна да предприемат някакви действия.Припомняме, че на мястото беше извършена  и екип от ресорното ведомство. Проверката беше по разпореждане на премиера Борисов, след като . Според еколозите ниското ниво на водата във басейна може да повлияе върху популациите на птици и риби.По думите на управителят на правителствената резиденция в Шабла Кралю Кралев,  ", "date": "2019.03.22", "title": "Шабленското езеро е затлачено от тиня, уверява Нено Димов"}
{"url": "https://news.bg/crime/zapochva-nabiraneto-na-oferti-za-kashtata-na-banevi.html", "text": "Започва набирането на оферти за продажбата на къщата на Николай и Евгения Баневи в столичния квартал \"Бояна\", информира БНТ. Началната цена е близо 5 800 000 лева. Къщата е 2869 кв. м. и се намира до Киноцентъра.От съобщението на частен съдебен изпълнител става ясно, че се продава само къщата без мебелите и без терена от 11.5 дка под нея.Публичната продажба ще се стане на 23 април.Припомняме, че 20 март стана ясно, че В края на януари  на Николай и Евгения Баневи, за да опишат къщата им. повод за действията им тогава стана изпълнителен лист, издаден през 2018 г. от Софийския градски съд, за вземане от 102 000 лв.На 6 декември 2018 година а на разследващия екип от Специализираната прокуратура.Тогава им бяха повдигнати общо  от общ характер. Според прокуратурата от 2005 г. до  Баневи са източили четири предприятия, укрили са десетки милиони данъци и са изпрали над 1 млрд. лева.", "date": "2019.03.22", "title": "Започва набирането на оферти за къщата на Баневи"}
{"url": "https://news.bg/politics/zarya-e-gramnala-nad-glavata-na-tsvetanov-kategorichen-yavor-bozhankov.html", "text": "\"Не синя лампа, заря е гръмнала над главата на Цветанов. Борисов трябва да се огледа.\" Това заяви пред Нова телевизия депутатът от БСП Явор Божанков по повод скандала около апартамента на Цветан Цветанов.По думите му истината се крие отвъд простата покупка на едно жилище.Той поясни, че това не е начало на кампанията на БСП както твърди Цветанов.\"Явно тяхната стратегия е атаката като най-добра защита, но тук няма какво да атакуват\", подчерта Божанков.Той припомни, че и в миналото Цветанов е бил известен със шестте си апартамента, заради които е проверяван.Депутатът от БСП уточни, че сега Цветанов ще бъде проверяван от Анкорупционна комисия, назначена от самия него.По думите му това дава основания за съмнения за данъчни престъпления. Според него това означава, че не е платено ДДС от 200 000 лв.Божанков напомни, че премиерът е заявил, че не корупция, а съмнения за корупция няма да търпи, затова според него сега трябвало да се огледа.\"Няма как да искаме от гражданите прозрачност и лоялност, когато държавните мъже дават пример за друго\", подчерта червеният депутат.За имотите на Елена Йончева той допълни, че те били наследствени.", "date": "2019.03.22", "title": "Заря е гръмнала над главата на Цветанов, категоричен Явор Божанков"}
{"url": "https://news.bg/regions/izbuhna-samodelka-do-kashta-v-pernik.html", "text": "Самоделна бомбичка избухна до къща в Перник, съобщиха от МВР. Инцидентът е станал е кв. \"Маринова бара\". Сигналът е подаден около 22:00 часа снощи. Няма жертви и пострадали.Взривът е нанесъл материални щети.На място е извършен оглед, иззети са доказателства, установени са обитателите на дома.На този етап няма данни бомбичката да е била насочена към някого.По-късно на брифинг в МВР, заместник-главният секретар на МВР Георги Арабаджиев уточни, че са назначени експертизи, които трябва да изяснят от какво е съставена самоделното взривно устройство и по какъв начин е задействано. По думите му извършителят се издирва. Работата по случая продължава. ", "date": "2019.03.22", "title": "Избухна самоделка до къща в Перник"}
{"url": "https://news.bg/politics/izbraha-radoslav-milenkov-za-podupravitel-na-bnb.html", "text": "Депутатите избраха за без дебати подуправител, ръководител на управление \"Банков надзор\" на Българската народна банка (БНБ) Радослав Миленков. Народните представители гласуваха с 115 гласа \"за\", 0 \"против\" и 0 въздържа ли се\"Припомняме, в изслушването си пред парламентарната комисия по бюджет и финанси преди няколко дни, Миленков заяви, че  Нямало по-важна задача в краткосрочен план от тази.Той бе  По този начин Миленов замени на поста подалия оставка подуправител на банката Димитър Костов.На свой ред управителят на БНБ Димитър Радев заяви, че предлага на вниманието на депутатите да приемат Радослав Миленков с аргумент, че има значителен управленски опит от няколко търговски банки.От трибуната на Народното събрание Миленков се закле да спазва законите на страната и да съдейства за осъществените на поверените от БНБ функции, както и да пази всички тайни, влючително и след прекратяване на правомощията му.В кулоарите на парламента Миленков заяви пред журналисти, че приотитети пред него са присъединяване на страната ни към единния надзорен механизъм, както и приобщаване към всички надзорни процедури.По думите му реформите вече били направени и процесът на присъединяване към единния надзорен механизъм ще даде допълнителна гаранция на страната ни.Миленков се надява, че до средата на тази година страната ни може да успее да влезе в чакалнята на еврозоната и банковия съюз.На въпрос изключени ли са случаи като този с фалиралата Кооперативна търговска банка (КТБ), Миленков подчерта, че уроците са научени и обеща, че ще направи всичко възможно да не се допуска нов случаи като този с КТБ.Радослав Миленков е магистър по финанси от УНСС и притежава дългогодишен опит в банковата сфера. Започва кариерата си като одитор в \"Делойт и Туш\", след което се прехвърля на работа в Първа инвестиционна банка. Там става директор на специализираната служба за вътрешен контрол и израства до главен финансов директор и член на управителния съвет на кредитната институция.Бил е член и на надзорния съвет на Унибанка АД в Скопие и член на Одитния комитет на Първа инвестиционна банка - Албания. През 2011-а Миленков се прехвърля на работа в Изи Асет Мениджмънт първо като прокурист, а след това като главен изпълнителен директор. От 2012 г. до ноември 2014-а Миленков е член на УС на Общинска банка и неин изпълнителен директор, където работи известно време с Владислав Горанов, който една година също бе изпълнителен директор на кредитната институция.От средата на ноември 2014-а Миленков е назначен от Министерския съвет за председател на УС на Фонда за гарантиране на влоговете.", "date": "2019.03.22", "title": "Избраха Радослав Миленков за подуправител на БНБ"}
{"url": "https://news.bg/crime/registratsiite-v-kat-sa-vazobnoveni.html", "text": "Възобновени в пълен обем са дейностите по регистрация в секторите Пътна полиция, съобщават от МВР.Тази сутрин бе извършено обновяването на версия на софтуерен компонент на \"Система за планиране, разпределение и контрол на регистрационни табели и ценни образци\", с която работят звената \"Пътна полиция\".Преди 9 часа работата на звената \"Регистрация и отчет на ППС и собствениците им\" при секторите \"Пътна полиция\" е възобновена в пълен обем.", "date": "2019.03.22", "title": "Регистрациите в КАТ са възобновени"}
{"url": "https://news.bg/politics/toma-bikov-ima-obshtestvena-naglasa-da-se-pravyat-otstapki-na-polititsi.html", "text": "Депутатът от ГЕРБ Тома Биков редовно получавал отстъпки затова, че е депутат. Според него това било нормално.\"Лично аз, като съм депутат, където и да отида всички врати са отворени за мен\", заяви Биков в сутрешния блок на Нова. Коментарът му дойде по повод създалия се скандал около новото жилище на втория човек в ГЕРБ Цветан Цветанов, както и това на правосъдния министър Цецка Цачева, депутатът Вежди Рашидов, заместник-министъра на спорта Ваня Колева.Според Биков било възможно сценарият около закупуването на жилището на Цветанов да е подобен - той получил преференциална цена, защото бил известна политическа фигура. По думите му това донякъде било реклама за самата фирма строител, откъдето вероятно казвали: \"При нас апартамент има този, този и онзи...\".\"Има такива нагласи, това донякъде е реклама\", както каза Биков.Водещите Виктор Николаев и Аделина Радева прекъснаха събеседника. Те обясниха следното: През 2017 година изтичат всички срокове за завършване на строежа на въпросната сграда спрямо издадените разрешителни. Изведнъж се гласува в парламента поправка, която дава възможност строежът да продължи до 2020 година.\"Трябвало до 2017 година всичко да бъде приключено и изведнъж това нещо минава през парламента, после те (фирмата строител - бел. ред.) се позовават на тази поправка\", посочи Николаев.С поправката се облагодетелствали именно фирми като тази, която строи сградата на улица \"Златен рог\", а до фирмата имало и специално писмо, което гласяло, че поправката при тях може да се прилага и със задна дата, разкри от своя страна Радева.\"Появи се един документ, в който г-н Цветанов, като председател на комисията по вътрешна сигурност, задава въпрос на г-жа Фандъкова (кмет на София, от ГЕРБ - бел. ред.) за ситуацията със същата тази сграда, защото е получен сигнал-жалба от протестиращи\", заяви Николаев и показа писмото. Протестиращите се надигнали, защото сроковете за строежа са изтекли, а впоследствие са били незаконно удължени, което станало повече за инициирането на проверка. В публикацията пишело, че Цветанов отправил това запитване към Фандъкова, вече разполагайки с някакви данни за статута на сградата. Отделно искал и още информация за строежа. Това показвало, че той е следял казуса много отблизо и се е интересувал от него. Спрямо публикацията, която показва това писмо, само 4 дни след инициирането на проверката Цветанов е сключил сделката за жилището си.С оглед на всичко казано Николаев попита Биков дали фирмата, намирайки се в ситуация, в която вече има започнат голям строеж, срокът за приключването на който вече е изтекъл, може да е потърсила \"помощ от политик\". В отговор Биков заяви, че се надява това да не е така. Строежът вече бил започнат и било редно да се довърши.Водещият формулира въпросът си още по-ясно, след като Биков започна да обяснява че всичко се дължи на това, че се \"намираме във вихъра на скандала\".Николаев към Биков: \"Възможно ли е фирмата да е била принудена да предпочете да продаде апартамент на много по-ниска цена на човек, от когото зависи дали ще продължава или не големият ѝ строеж?\"Биков: \"Не мисля, честно казано. Не ми се струва... Познавайки г-н Цветанов, аз работя вече така 2 години доста активно с него, не мисля, че подобно... това не е в негов стил. Друг е въпросът, че пак, ето, стигаме до този проблем. Аз затова Ви казвам, ние сме в кампания, това е част от кампания.\"Според Биков всичките тези разкрития за жилищата на герберите излизат умишлено на пропорции. Това било подготвено и сега се пуска малко по малко с предизборни цели. Данните били всякакви - че в апартамента имало асансьор, което го нямало в регистъра. В ГЕРБ обаче били достатъчно концентрирани върху своите дефекти и дефицити и заради това , на базата на които ще вземе адекватно решение на създалата се ситуация.Иначе Биков посочи, че всяко нещо, всеки детайл в този скандал, който иначе не би направил впечатление никому, се превръщал в новина. Той видял гласуването в парламента на поправката от 2017 година. Той не може да сподели мотиви за приемането му, защото не е присъствал. За по-ясни доводи трябвало да се попита депутат от ГЕРБ, който е подкрепил текста. По думите му поправката била приета с консенсус - 96 депутати от ГЕРБ и 2 от БСП, като всички останали социалисти не били в пленарна зала и никой не гласувал \"против\".В самото начало на интервюто Биков обясни, че вероятно в ГЕРБ ще има тежки решения. Евентуално първата политическа сила у нас можело да се раздели с хора, да поиска оставки. Това обаче нямало да стане в блок, а поотделно. На въпрос дали г-жа Цачева се намира в по-дълбок изкоп от Цветанов, Биков коментира, че Цачева е правосъден министър и бивш председател на НС, което предполагало, че финансово може да си позволи ново жилище. Цачева би могла да има някакви спестявания, продала имоти в Плевен и си купила жилище в София. \"Аз не изключвам мотивацията да е с цел престижни клиенти\", отново наблегна Биков. Това можело и да не се тълкува като рушвет.Това, че сделките на Цветанов и Цачева били с една и съща фирма, и двете на доста по-ниски цени от пазарните, можело да бъде и внушение, както се изрази Биков. Това не било така според депутата.Водещите продължиха с данните. Жилището на Цачева е 199 квадратни метра, с гараж и таван - 233 кв. м. Цената, която Цачева е платила през юли, когато сградата е била на етап \"груб строеж\", е едва 138 000 евро (т.е. малко над 590 евро за квадратен метър). Според данни в същата сграда апартамент с двойно по-малка квадратура е на два пъти по-висока цена, което прави 4 пъти разлика с цената, която е заплатила Цачева. Разликата в общата цена била в порядъка на 300-400 хиляди лева.Биков коментира, че герберите живеят с мисълта, че са виновни до доказване на противното. БСП били обратно - невинни до доказване на противното.\"Ние трябва непрестанно да доказваме нашата невинност. Това ще правим и през следващите няколко дни\", посочи Биков и допълни, че е убеден в това, че Борисов ще вземе възможно най-адекватното решение.Николаев: \"Какво е ГЕРБ без Цветанов?\"Биков: \"Аз го казах и в началото. Това е достоен човек в ГЕРБ, изключително авторитетен сред наши членове и симпатизанти и сред парламентарната група.\"Николаев: \"Възможно ли да съществува ГЕРБ без Цветанов?\"Биков: \"Сега... това е въпрос пак на хипотеза. Аз не бих искал да говоря хипотези в момента, защото виждате, че всяка дума става новина.\"News.bg припомня:На 19 март зам.-председателят на ГЕРБ Цветан Цветанов заяви, че е , тъй като заменил два апартамента, в които живял до лятото на 2018 г., и за нов доплатил със 100 000 лева от кредит и спестявания. Той обаче увери, че всичко е законно.По-късно обаче стана ясно, че двата апартамента, които той заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.По тази причина от прокуратурата съобщиха, че Коментари по случая не липсваха. Днес лидерът на \"Атака\" Волен Сидеров се пошегува, че на недвижими имоти. Депутатът от ДПС Хамид Хамид пък цитира известната фраза на Мечо Пух: Към апартаментите на зам.-председателя на ГЕРБ не остана равнодушен дори президентът Румен Радев, който заяви, че Междувременно от Антикорупционния фонд алармираха за съмнителна покупка на недвижими имоти и от страна на министъра на правосъдието Вчера пък стана ясно, че и в блока на Цветанов.Малко след интвевюто на Биков стана ясно, че правосъдният министър .", "date": "2019.03.22", "title": "Тома Биков: Има обществена нагласа да се правят отстъпки на политици"}
{"url": "https://news.bg/politics/tsetska-tsacheva-si-naredi-proverka-ot-antikoruptsiyata.html", "text": "Правосъдният министър Цецка Цачева сезира с нарочено писмено волеизявление председателя на антикорупционния орган Пламен Георгиев, КНКОНПИ и главния прокурор Сотир Цацаров за категоричното й желание да бъдат извършени проверки за придобития от нея апартамент на столичната улица \"Юри Гагарин\".Това обяви самата тя пред журналисти в кулоарите на парламента.Цачева настоява да бъдат проследени средствата, с които е придобит имотът и да се разкрие дали има конфликтни интереси с фирмата продавач, дали има злоупотреби с власт, както и други нарушения.\"Цената е за имот в груб строеж и в нотариалният акт това, което е написано е цена на имот в груб строеж\", обясни правосъдният министър, която е готова да сътрдуничи на проверката.Цачева дава съгласието си да бъде разкрита единствената сметка, с която разполага и увери, че няма офшорни сметки и търговски дружества.Правосъдният минстър настоява и резултатите от проверката да бъдат публични оповестени.Тя отказа всякакви журналистически въпроси до приключване на проверката и съответните резултати.Припомняме, че след скандала с апартамента на Цветан Цветанов, стана ясно, че от страна на министъра на правосъдието Цецка Цачева и депутата Вежди Рашидов. През юли 2018 г. министър Цачева закупува от строителната фирма \"Артекс\"апартамент с площ 199 квадратни метра. Като се прибави площта на допълнителните гараж и таванско помещение, общата квадратура на имота става 233 квадратни метра. Цената, която Цачева е платила през юли, когато сградата е била на етап \"груб строеж\", е едва 138 000 евро (т.е. малко над 590 евро за квадратен метър).Седем месеца след сделката апартаментите в тази сграда, която е и една от най-луксозните в района, се продават на четворно по-високи цени от платената от Цачева.По информация на отдел \"Продажби\" на \"Артекс\" жилищата на високите етажи в техните сгради се продават на цени около 2 200 евро на квадратен метър без ДДС.Преди това зам.-председателят на ГЕРБ Цветан Цветанов пък заяви, че е , тъй като заменил два апартамента, в които живял до лятото на 2018 г., и за нов доплатил със 100 000 лева от кредит и спестявания. Той обаче увери, че всичко е законно.По-късно обаче стана ясно, че двата апартамента, които той заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.По тази причина от прокуратурата съобщиха, че Вчера, 21 март в кулоарите на парламента той заяви, че ", "date": "2019.03.22", "title": "Цецка Цачева си нареди проверка от Антикорупцията"}
{"url": "https://news.bg/press/borisov-namekna-che-shte-rezhe-glavi-zaradi-apartamentite-na-vlastta-meditsinski-sestri-ot-tsyalata-strana-protestirat.html", "text": "Скандал. \"Дума\":Борисов намекна, че \"ще реже глави\" заради апартаментите на власттаБойко Борисов не скри колко е бесен от скандала с апартаментите на властта. Обеща \"тежки\" последици, ако проверките покажат нещо нередно. Премиерът за първи път днес коментира случая, който върви вече трети ден. Борисов не скри, че сега хич не му е до скандали \"в това предизборно време\". И зачуди защо му е на Цветанов \"сега да го прави това, след като за два апартамента е ял бой\".Премиерът коментира разкритията за новия имот на дясната си ръка пред журналисти в Брюксел, където е на срещу на върха на ЕС.По-рано днес от БСП призоваха Борисов да не мълчи и да \"светне сините лампи\" за Цветанов, както се закани преди време за всеки от ГЕРБ, който се забърка в корупционен скандал.Тъжно и гадно ми е, защото това идва в ден, когато дадохме 52 милиона за българските пенсионери, натъжи се Борисов. Но добави, че вече е говорил по телефона с Цветанов и ще свика Изпълнителната комисия на ГЕРБ заради скандалите. Припомняме, че стана ясно, че правосъдният министър Цецка Цачева и бившият културен министър Вежди Рашидов също са купили луксозни апартаменти в близост до този на Цветанов на изключително изгодни цени. Кумицата на Цветанов също имала жилище в \"Къщата на буквите\" на фирма \"Артекс\". Издирване. \"Сега\":Интерпол свали от издирване съпругата и дъщерята на Цветан Василев\"Бих искал да информирам българската общественост, че след разследване, Централата на Интерпол анулира бюлетините, издадени срещу съпругата ми и дъщеря ни от българската прокуратура. Централата на Интерпол е установила, че международните заповеди за арест са издадени в нарушение на Правилника на организацията, тъй като няма данни за престъпление. Решението е взето на редовно заседание на Комисията за контрол на информацията към Централата на Интерпол през януари 2019 г.\". Това твърди на личния си сайт, намиращият се в Белград бивш банкер Цветан Василев. Той е задочно подсъдим по наказателното дело за фалита на КТБ.\"Напомням, че през 2017 г. българската прокуратура повдигна нелепи обвинения срещу съпругата ми и дъщеря ни и им издаде бюлетини на Интерпол с единствената цел да репресира семейството ми. Централата на Интерпол обаче прецени, че съшитите с бели конци обвинения, които противоречат на основни постулати на правото, не могат да са основание за бюлетина на Интерпол\", пише още той. По негови думи решението на Централата на Интерпол е \"тежка присъда\" за прокуратурата. \"Прокурорските злоупотреби с право и системни нарушения на човешките права вече не само са известни на международната общност, но и наредиха България като нарушител на Правилника на Интерпол до страни като Русия, Казахстан и Турция\", твърди още Василев. Предложение.\"Монитор\":Предлагат да не се дава българско гражданство срещу инвестицииМинистерство на правосъдието предлага отмяна на възможността за получаване на българско гражданство срещу краткотрайни инвестиции, съобщиха от институцията. Тя публикува за обществено обсъждане проект на Закон за изменение и допълнение на Закона за българското гражданство.С приемането на новите текстове ще отпадне възможността чужденците, получили статут на постоянно пребиваващи у нас срещу инвестиции, да получават впоследствие гражданство при значително облекчени условия. Същото ще важи и за членовете на техните семейства. Условията ще са валидни и за бизнесмените, увеличили инвестицията си при същите условия на закона до стойност най-малко два милиона лева. Практиката показва, че кандидатстващите за придобиване на гражданство на тези основания са получили разрешение за постоянно пребиваване поради направени вложения предимно в закупуване на държавни ценни книжа на стойност над един милион лева или са вложили сума над един милион лева в лицензирана кредитна институция по договор за доверително управление, съответно са увеличили инвестицията при същите условия до два милиона лева. Мерки. \"24 часа\":Спират надбавките при 3 дни вън от детска градина и 5 неизвинени в училище за месецРаботата по Механизма ще се концентрира повече върху идентифицирането на децата в риск, осигуряването на ежедневната посещаемост и върху превенцията от отпадане от детска градина и училище. Търсим балансирания подход между подкрепящите мерки и санкциите, за да можем да върнем децата в образователните институции. Това заяви заместник-министърът на образованието и науката Деница Сачева на Шестата среща на образователните експерти в общините, съобщи пресцентърът на МОН.Сачева е представила предложенията за промени в Закона за социалното подпомагане и в Закона за помощите за деца, които предвиждат по-сериозно обвързване на социалните плащания с посещението на детска градина и училище. Протест. \"Сега\":Медицински сестри от цялата страна протестиратМедицински сестри в цялата страна протестират за по-добри заплащане и условия на труд за втори път в рамките на месец. И вторият опит недоволството им да бъде потушено не успя. Преди първия протест в началото на март, лично премиерът Бойко Борисов се срещна с ръководството на съсловната организация на специалистите по здравни грижи, но без успех. В сряда вечерта с представители на недоволните медици се срещна здравният министър Кирил Ананиев, а с официалната съсловна организация - шефът на здравната комисия в парламента Даниела Дариткова. Резултатът, е че сестрите заплашиха, че от четвъртък пред МЗ ще има палатков лагер, като там се проведе и протест.\"Протест ще има, докато исканията на сестрите за стартови заплати от две минимални работни заплати не бъдат удовлетворени\", обяви един от организаторите на протеста Мая Илиева. Ананиев пък обясни, че има \"изключително голяма диференциация\" в заплащането на труда на специалистите по здравни грижи, тъй като всяка болница \"провежда политика на базата на собствени принципи и правила\" и така разликата във възнагражденията, \"някъде незаслужена\", е от минималната работна заплата, до 2 или 3 пъти минималната заплата за страната.", "date": "2019.03.22", "title": "Борисов намекна, че \"ще реже глави\" заради апартаментите на властта; Медицински сестри от цялата страна протестират"}
{"url": "https://news.bg/world/bryuksel-iska-ot-london-do-12-april-da-odobri-sporazumenieto-za-brekzit.html", "text": "Великобритания има срок до 12 април да одобри споразумението за Брекзит, за да се избегне вариантът за излизане без сделка.Това стана ясно след вчерашната среща на върха на страните-членки на Европейския съюз.Съобщението бе направено по време на пресконференцията на председателя на Европейския съвет Доналд Туск и председателя на Европейската комисия Жан-Клод Юнкер.Всички варианти са възможни до 12 април, казаха те и потвърдиха, че ЕС продължава подготовката за излизане без сделка.Брюксел няколко пъти отсече, че предоговаряне на споразумението няма да има.Британският премиер Тереза Мей вече е приела плана за отлагането на Брекзит.Ако депутатите отхвърлят за трети път сделката, то Лондон до 12 април трябва да обяви пред Европейския съвет какво следва.Ако депутатите този път подкрепят споразумението на премиера Тереза Мей, Великобритания ще получи удължаване на срока за напускане до 22 май.Мей подчерта в изказването си, че е изключително важно депутатите да подкрепят сделката.Припомняме, че вчера в медиите изтече проектокомюникето от срещата, от което стана ясно, че В него се казва още, че друго отлагане не е възможно и като причина се цитира, че Лондон няма да насрочи избори за Европарламент.Евролидерите вече са подготвени за вариант Брекзит без сделка или удължаване, но не и до 30 юни, Председателят на Европейския съвет Доналд Туск съобщи, че , ако депутатите прокарат сделката за Брекзит през следващата седмица.", "date": "2019.03.22", "title": "Брюксел иска от Лондон до 12 април да одобри споразумението за Брекзит "}
{"url": "https://news.bg/education/valchev-v-nimh-malkata-kriza-ni-pomogna-da-se-fokusirame-v-rabotata.html", "text": "Радвам се, че тази малка криза, която имахме, даде възможност да фокусираме вниманието си към работата на Националната хидрометеорологична служба.Това заяви министърът на образованието и науката Красимир Вълчев на тържествено събрание на  (НИМХ) по повод професионалния празник на института и Световния ден на водата.Припомняме,  метеоролозите от НИМХ поискаха да излязат от структурата на Българската академия на науките (БАН) и преминаха към Министерството на образованието и науката (МОН). Част от структурата остана в БАНС влизане в сила на Закона за държавния бюджет от 9 януари 2019 г. НИМХ се преобразува от основно звено на БАН в , чийто ръководител е МОН.Мнението на БАН бе, че с откриването на новия  и влизането на Закона за бюджета за 2019 година ще приключи \"безпрецедентният процес на отделяне на НИМХ от структурата на Академията\". , бе казано в позиция на академията от 11 декември 2018 г.На днешния професионален празник проф. Христомир Брънзов, директор на НИМХ акцентира, че Институтът съчетава научна дейност и метеорологична служба. Към момента учените от института изпълняват 44 проекта, като 13 от тях са с европейско финансиране. 1026 станции за измерване за разлика от преди десетилетия, когато този брой е или два пъти повече, посочи Брънзов. В института сега работят 1285 души.Брънзов подчерта, че над 100 години без прекъсване работят три наши метеорологични станции - от 1899 година, признати в цял свят. Данните от първия Институт по метеорология в България са били публикувани в Държавен вестник. Само за 3 години в страната се откриват още 20 метеорологични станции в страната.Проф. Христомир Брънзов заяви, че тази година темата за водата е посветена на достъпността до ресурси по целия свят.Това са дни, в които ние си припомняме колко са важни времето, водата, слънцето за нашия живот. По същия начин сме склонни да забравяме работещите в старите български институции според Вълчев.Няма как да не се замислим за климатичните промени,които вече оказват влияние върху живота ни. Недостигът на вода ще се усети във всички страни и ще предизвика миграционни процеси, изтъкна просветният министър. По думите му НИМХ е необходим в редица сектори, определяйки работата на института като впечатляваща.Вълчев изрази надежда ,че държавата ще подкрепя повече института в бъдеще.", "date": "2019.03.22", "title": "Вълчев в НИМХ: Малката криза ни помогна да се фокусираме в работата"}
{"url": "https://news.bg/regions/dva-tira-se-blasnaha-na-trakiya.html", "text": "Един човек е пострадал при пътен инцидент на АМ \"Тракия\", съобщи bTV.По данни на Агенция \"Пътна инфраструктура\" (АПИ) катастрофата е възникнала при 78-ми километър от аутобана в посока София. Сигналът за инцидента е получен около 9 часа.И двата тира се намират в активната лента за движение, която е затворена. На мястото са пристигнали катаджии, които регулират преминаването. Всички превозни средства се пренасочват в изпреварващата лента.Стана ясно, че за изваждането на единия от двамата тираджии е било необходимо използването на специализирана техника, което наложило на мястото да бъде извика и екип на пожарната.Пострадалият е отведен в болницата в Пазарджик с травми и наранявания. Няма опасност за живота му.Катастрофа ограничава движението и на АМ \"Струма\" в посока Кулата. Инцидентът е станал при 36-ти километър, в района на Долна Диканя. На място са пристигнали пътни полицаи, които регулират преминаването.", "date": "2019.03.22", "title": "Два тира се блъснаха на \"Тракия\""}
{"url": "https://news.bg/politics/popravkata-arteks-e-podvezhdashta-smyata-aleksandar-nenkov.html", "text": "\"Спорно е изобщо дали има отношение Законът за устройство на територията към съответната фирма и съответният обект.\" Така депутатът от ГЕРБ Александър Ненков коментира пред журналисти в кулоарите на парламента по повод поправката \"АРТЕКС\" в Закона за устройство на територията (ЗУТ).Ненков уточни, че поправката \"Артекс\" не му звучи коректно, а по-скоро подвеждащо. По думите му Законът за устройство на територията касае проекти от първа и втора категория, за които е даден толеранс обектите да бъдат завършени за срок от 10 години, вместо за 5 години.\"Нито ме интересува, нито някой някога е имал отношение към този обект. Спорно е изобщо дали има отношение законопроектът за устройство на територията към съответната фирма и съответният обект\", категоричен е Ненков.Той отпрати журналистите да питат други хора, извън парламента дали има нарушения в Закона за устройство на територията.", "date": "2019.03.22", "title": "Поправката \"Артекс\" е подвеждаща, смята Александър Ненков"}
{"url": "https://news.bg/politics/borisov-gotov-da-vkara-kontrazakon-ako-ima-narushenie-za-apartamentite-na-vlastta.html", "text": "Сигурно и в Брюксел са закупени такива апартаменти. Ако има лобистки закон, ако е направено нещо нередно - ще се ангажирам да се вкара контразакон, който да го отрегулира. Има архитекти, специалисти, строителни инженери - след обществено обсъждане да кажат, че не искат небостъргачи.Така премиерът Бойко Борисов репликира журналист в Брюксел, който се опита да изясни, че въпросът със закупените на преференциални цени апартаменти от знакови личности в политиката не е в естетиката, а в законността.Повод за това изясняване е информацията, че председателят на ПГ ГЕРБ Цветан Цветанов, правосъдният министър Цецка Цачева, депутатът Вежди Рашидов, зам.-министърът на спорта Ваня Колева са станали новодомци в апартаменти, купени на по-ниски цени в сравнение със съседите си.Междувременно с промените в Закона за устройство на територията са улеснили фирмата, продала тези апартаменти, да започне строеж на небостъргач.\"Дали на мен ми харесват високи или ниски сгради, няма значение - в столиците, където съм бил, има високи сгради. Окей, с едно допитване да вкарваме един закон и да се строи до 5 етажа, до 3 етажа. Всеки си харесва някъде, отива и се пазари. Ако това е нарушение - тея фирми да ги затворят. Това са големи фирми с добро строителство. Да ги затворим и да си върнем Софжилфонд, панелките и да приключваме. Да направим като в Китай град, където живеят съдиите, прокурорите, депутатите\", продължи премиерът по повод скандала с апартаментите на властта.И в България има осъдени, така че - компетентните органи да си решат въпроса, каза Борисов в отговор на журналистически въпрос.\"Ако има нарушения, надали има по-нетърпим към тях от мен. Ще се поправим, ако сме сгрешили. Едните си мислеха - синята лампичка е дясното, червената - лявото. Не! Всеки да си върви по закона\", каза Бойко Борисов.По думите на Борисов всеки, който си е превишил правата, ще си понесе последствията. \"Ако има такова нещо, ще го поправим. Ние нашите последствия ще си ги понесем. Тази партия съм я създал, за да се бори с корупцията\", допълни премиерът.Той уточни, че е провел телефонни разговори с всички засегнати по темата лица и те са му потвърдили, че сделките по придобиването на имотите им са на 100 % законни. Бойко Борисов подчерта, че ще провери всички документи по случая и тогава ще вземе решение.Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.", "date": "2019.03.22", "title": "Борисов готов да вкара контразакон, ако има нарушение за апартаментите на властта"}
{"url": "https://news.bg/politics/tri-ostavat-sigurnite-partii-s-evrodeputati.html", "text": "ГЕРБ, БСП и ДПС са трите партии, които остават сигурни участници в следващия Европейски парламент. Това показва проучването на \"Тренд\". ГЕРБ има преднина от 1,8% пред червените БСП, показват данните от национално представителното проучване. Изрично се посочва, че то е проведено в периода 6-13 март и не отразява дали вследствие на сключването на споразумение между ГЕРБ и СДС за общо вяване на изборите има промяна в нагласите.ДПС остава трета политическа сила с близо 7% подкрепа.Коалицията на \"Обединените патриоти\" са тествани самостоятелно - ВМРО, НФСБ и \"Атака\". Най-голям дял подкрепа от трите партии успява да мобилизира ВМРО - 2,5%, докато \"Атака\" и НФСБ остават съответно с 1,3 и 1%.Подкрепата за \"Демократична България\" и \"Воля\" остава приблизително същите стойности като през февруари, съответно 2,5 и 1,8%.Така картината за електоралните нагласи остава статична, като ГЕРБ запазва преднината си. Влиянието на  с имотните сделки в партията ще бъде измерено в проучването през следващия месец.Българите остават с подчертано положително отношение към Европейския съюз, показва още проучването.62% от всички български граждани имат положително отношение към Европейския съюз срещу 18%, които изразяват отрицателно. Сред най-младите (18-29 г.) се регистрират най-позитивни нагласи към ЕС, като 80% от тях декларират положително отношение, само 6% - отрицателно.Свободното пътуване и еврофондовете са основните позитиви от членството на България в ЕС.Проучването показа още , че за 58% от всички анкетирани ролята на българските евродепутати в Европейския парламент е важна. Тук ключово се явява разпределението на отговорите по партийни електорати. Сред 81% от привържениците на ГЕРБ ролята на българските евродепутати е важна, докато сред социалистите само на 56%. Това до голяма степен се дължи на различното отношение към ЕС от страна на симпатизантите на ГЕРБ и БСП.58% от българите са на мнение, че България е спечелила от членството си в Общността, срещу едва 20%, които са на обратното мнение. Съща е картината по възрастово разпределение - младите отчитат положително членството, доколкото отрицателните отговори се дават предимно от възрастни хора.Основните позитиви за българите от приемането на страната ни като част от ЕС са: свободното пътуване, еврофондовете, възможностите за работа, възможностите за образование, свободният пазар и други.По-младите възрастови групи - между 18 и 49 години посочват свободното пътуване преобладаващо, доколкото по-възрастните оценяват финансоващата помощ под формата на еврофондове повече.Видимо по-лесно за респондентите е да назоват повече позитиви за България от ЕС, отколкото негативи. 34% от анкетираните отговарят с \"не знам/не мога да преценя\" за позитивите, докато този процент при негативите е 46%.Сред основните негативи се посочва твърде силният контрол отвън, обедняването и по-високите цени на стоките, спадът в традиционните производства и двойният стандарт.Прави впечатление сблъсъка с тези 42%, които са на мнение, че ЕС трябва да засили контрола над политиките на отделните страни-членки, срещу 29%, които са на обратното мнение. Малко над половината (52%) смятат, че ако започнат процеси на силно сближаване и интеграция между отделни страни-членки в ЕС, България трябва да участва. Само 16% споделят обратната позиция.Социалната тематика трябва да е приоритет за следващия състав на Европейския парламент - повишаването на жизнения стандарт (11%), равнопоставеност (5%), изравняване на доходите (5%), повече работни места (4%). Десет процентни пункта събира и мигрантската тема.", "date": "2019.03.22", "title": "Три остават сигурните партии с евродепутати"}
{"url": "https://news.bg/int-politics/sdelkata-za-brekzit-na-mey-e-mnogo-mnogo-malko-veroyatno-da-mine-prez-parlamenta.html", "text": "Британският премиер Тереза Мей е \"много, много малко вероятно\" да спечели подкрепа в парламента за споразумението за развод с Европейския съюз (Брекзит), което тя договори с Брюксел. Това обяви евроскептичен член на нейното правителство на малцинството, цитиран от Ройтерс\".\"Заради начина, по който парламентарната бъркотия изглежда в момента, бих казал, че е много, много малко вероятно\", коментира Крейг Маккинли пред ирландската национална телевизия RTE, след като е бил попитан дали Тереза Мей би могла да получи одобрение на сделката при трети парламентарен вот.\"Това не е само заради Eвропейската изследователска група (на консерватори евроскептици). Ако погледнем новата независима парламентарна група, която е изцяло против споразумението. Имате около 15 депутати от Консервативната партия, които са против него, а също и онези, които изобщо не искат случването на Брекзит\", очерта нерадостната за Мей картина Крейг Маккинли. ", "date": "2019.03.22", "title": "Сделката за Брекзит на Мей е \"много, много малко вероятно\" да мине през парламента"}
{"url": "https://news.bg/politics/radev-nastoyava-za-garantsii-ot-tsik-za-chestni-izbori.html", "text": "Президентът Румен Радев очаква от новия състав на ЦИК гаранции за намаляване на недействителните бюлетини и добра защита на машинното гласуване.По думите му трябва да отстояваме свободни, честни и прозрачни избори.\"Обществото не трябва да има никакви съмнения за прозрачността и честността на предстоящия вот за представителите на България в Европейския парламент\", подчерта Радев на срещата си с ръководството на новия състав на Централната избирателна комисия.В срещата участваха новият председател на ЦИК - Стефка Стоева, както и председателят на предишния състав - Ивилина Алексиева.Президентът подчерта, че приемствеността в дейността на ЦИК е ключов фактор за успешната работа на комисията. \"За организацията, отчитането на резултатите и най-вече прилагането на изборното право обществото ще разчита изключително на усилията и високия професионализъм на ЦИК\", посочи Румен Радев.Държавният глава и ръководството на комисията обсъдиха начините за намаляване на недействителните бюлетини и на манипулациите, процеса на изготвяне на хронограмата за вота за ЕП, както и машинното гласуване.Според държавния глава са важни критериите, по които ще се разпределят 3000-те машини в секциите. Той допълни, че е важно да не се допусне компрометиране на машинния вот.Президентът обясни, че след изборите за представители в ЕП ще организира нова среща с ЦИК и с представители на Държавната агенция \"Електронно управление\", на която да се обсъди въвеждане и приемане на електронно дистанционно гласуване.\"Електронното гласуване се очаква от милиони българи не само зад граница, а и в България\", заяви Румен Радев.По думите на председателят на ЦИК Стефка Стоева, дейността на комисията ще бъде насочена към защита на интересите на гражданите за честни избори.Стоева поясни, че днес предстои и първото работно заседание на новия състав на комисията, на което ще бъде обсъдено машинното гласуване и обществената поръчка, свързана с него.\"Тя ще бъде проверена от компетентни служители, външни експерти\", увери Стефка Стоева и допълни, че ще започне и работа по критериите за справедливото разпределение на минимум 3000 машини.По думите ѝ гражданите искат да знаят защо един ще гласува на машина, а другият с хартиена бюлетина.Стоева е категорична, че предстоят два тежки месеца по изготвяне на изборните книжа и организация.Тя подчерта, че голям проблем са недействителните бюлетини. Предстоят анализи, за да се разбере дали всъщност машинното гласуване може да намали техния брой.", "date": "2019.03.22", "title": "Радев настоява за гаранции от ЦИК за честни избори"}
{"url": "https://news.bg/regions/reka-chaya-veche-ne-zastrashava-katunitsa.html", "text": "Завърши укрепването на подпорната стена на река Чая край Катуница, съобщиха от Министерството на земеделието храните и горите.Възстановителните дейности бяха възложени на \"Напоителни системи\" ЕАД.Изпълнителният директор Снежина Динева посочи, че за укрепването на реката е било извършено изправяне на коритото и възстановяване на заливаемата тераса, както и заскаляване. Реката е почистена от натрупаната растителност, която е отклонявала теченията й, обясни още тя и добави, че брегът е укрепен и трамбован.Припомняме, в началото на февруари тази година  заради разцепването на защитната стена при реката. След дълги спорове за собствеността на съоръжението стана ясно, че то е на Напоителни системи ЕАД и те трябва да извършат ремонта.По заповед на премиера Бойко Борисов започна  Преди седмица беше ", "date": "2019.03.22", "title": "Река Чая вече не застрашава Катуница"}
{"url": "https://news.bg/finance/domuschiev-kupuva-nova-televiziya-za-185-miliona-evro.html", "text": "КЗК разреши на Домусчиев да купи \"Нова телевизия\", информира money.bg.Комисията за защита на конкуренцията (КЗК) разреши на \"Адванс Медия Груп\", контролирана от Кирил и Георги Домусчиеви, да придобие контрол над \"Нова Броудкастинг Груп\".Припомняме, споразумението между Домусчиеви и шведската MTG беше подписано на 22 февруари.Стойността на сделката е 185 милиона евро.Постигнатото споразумение е за придобиване на 100% от \"Нова телевизия\" и мажоритарен дял в онлайн медийната група \"Нет Инфо\". Според документи, публикувани в Търговския регистър, братя Домусчиеви са подписали договор за кредит с четири банки: ДСК, ОББ, \"УниКредит България\" и белгийския клон на BNP Paribas. Общият размер на заема е €100 милиона.Според решението на регулатора от миналата година, \"Нова броудкастинг груп\" АД притежава значителен пазарен дял на пазара на телевизионно разпространени и между 40% и 50% от рекламния пазар на база стойност. Значителният брой средства за масова информация, с които ще разполага обединената група, ще ѝ даде съществено предимство пред останалите участници, предоставящи медийни услуги, пишеше в решението на КЗК.През януари собственикът MTG обяви, че се е отказала да продаде \"Нова броудкастинг груп\" на Петр Келнер.Какво купуват Домусчиеви?Чрез придобиването на \"Нова Броудкастинг Груп\" АД, Домусчиеви ще имат и непряк контрол върху дъщерните дружества: \"Нет Инфо\", \"Атика \"Ева\", \"Проспекто Груп\", \"Файненшъл Маркетплейс\", \"Грабо Медия\", \"Дарик Нюз\", \"Имоти Инфо\" и \"Ви Бокс\".В порфолиото им влизат месечните списания Еva, Playboy, Esquire, Joy, Grazia, OK, както и сайтовете vesti.bg, gong.bg, sinoptik.bg, dariknews.bg, pariteni.bg, edna.bg, както и abv.bg, dox.bg, gbg.bg и VBox7.bg.Сред останалите сайтове са carmarket.bg, на който се публикуват обяви за автомобили, както и sravni.bg, който дава възможност за сравнение на цени, сайтът с информация за кредитни и застрахователни услуги Fina.bg и за разпространение на електронни брошури Broshura.bg.Припомняме и че предишната сделка за \"Нова броудкастинг груп\" беше спряна именно от регулатора.През миналата година , който купи българските активи на Telenor, да придобие дружеството.Неговата оферта за групата също беше в размер на 185 милиона евро, но беше за придобиването на 95% от компанията. Предложението беше значително под цената, която плати групата MTG за телевизията през 2008 година. Тогава сделката беше за 630 милиона евро.", "date": "2019.03.22", "title": "Домусчиев купува \"Нова телевизия\" за 185 милиона евро"}
{"url": "https://news.bg/int-politics/ungariya-i-rusiya-se-razbraha-za-dostavka-na-gaz-zaobikalyayki-ukrayna.html", "text": "Унгария е получила гаранции от руския газов гигант \"Газпром\" за доставката на газ през 2020 година, дори ако преговорите между Русия и Украйна за транзита на газ за Европейския съюз приключат без резултат. Това съобщи министърът на външните работи на Унгария Петер Сиярто, цитиран от руските медии.\"Днес ръководителят на \"Газпром\" (Алексей Милер) и аз сключихме споразумение относно гаранции за доставката на природен газ за Унгария, независимо дали ще бъде сключено споразумение за транзит между Русия и Украйна\", се казва в изявление, публикувано на сайта на унгарското външно ведомство.Според Сиярто Будапеща разчита на доставки на газ по \"Турски поток\" от втората половина на 2021 година.\"В нашия случай, колкото повече тръбопроводи, толкова по-добре. Новите маршрути за доставка са много важни за нас, затова си сътрудничим с нашите българските и сръбските колеги. Вече нееднократно се срещахме за съгласуване графика на работата\", уточни унгарският първи дипломат пред руската държавна телевизия \"Россия 24\".Настоящият договор за транзит на руски газ през Украйна изтича в края на 2019 г. Страните заедно с Европейската комисия провеждат тристранни преговори.Вторият кръг консултации се проведе през януари в Брюксел. Както се очакваше, не бяха постигнати конкретни споразумения, но Европейската комисия отправи предложение към Москва и Киев за бъдещ договор. По този начин според Европа документът трябва да бъде подписан за период от повече от 10 години, а газовите обеми трябва да бъдат \"привлекателни\", включително за инвеститорите, които ще бъдат поканени да модернизират украинската газопреносна система.Следващите преговори са насрочени за май.Москва нееднократно е подчертавала, че не възнамерява напълно да спре транспортирането на гориво през Украйна, но то трябвало да бъде икономически изгодно.", "date": "2019.03.22", "title": "Унгария и Русия се разбраха за доставка на газ, заобикаляйки Украйна"}
{"url": "https://news.bg/regions/pargov-ne-iska-da-slusha-poveche-spontanen-pr-i-opravdaniya-za-gradskiya-transport.html", "text": "Центърът за градска мобилност (ЦГМ) да каже истинската причина за срива в GPS системата за управление на обществения транспорт. Това настоява председателят на БСП - София и заместник-председател на Комисията по транспорт и туризъм към Столичния общински съвет Калоян Паргов.По думите на Паргов в четвъртък почти целия ден е имало хаос в градския транспорт в София. Шофьорите са се движели без разписания и колите не са имали връзка с Централния диспечерски пункт, не са работили и електронните табла. В същото време никой не е бил информиран, че се прави \"обновяване на технологиите\", както заявяват от ЦГМ.Според социалиста ако подобен ъпдейт е бил планиран, то това е трябвало да бъде известено няколко дни преди това, така че да се създаде необходимата организация. За това въпросният отговор на ЦГМ, който идва повече от ден след възникването на проблема, бил \"опит за кризисен ПР или обикновено оправдание, за да бъде скрит истинският проблем\".\"Не мога да приема подобно извинение, след като ние вчера получихме сигнали от граждани и от шофьори в градския транспорт, че системата не работи\", коментира Паргов.Той припомня, че настоящата система за управление на трафика е въведена от бившия заместник-кмет по транспорта Любомир Христов и още тогава е имало доста въпроси без отговори по отношение на качеството ѝ.\"Към този момент няма яснота реално колко струва на Центъра за градска мобилност поддръжката и експлоатацията на тази система. Самият факт, че има подобни сривове, показва липси - на качество, на сигурност\", категоричен е социалистът.Паргов очаква на заседанието на транспортната комисия идната сряда заместник-кметът по транспорта Дончо Барбалов и изпълнителният директор на ЦГМ Християн Петров да съобщят истинските причини за срива.\"Очаквам и информация за това кой и как осъществява поддръжката на системата, ще има ли санкции за допуснатия срив и какви са мерките, които са предприети, за да не се повтарят подобни инциденти\", настоя още Паргов.", "date": "2019.03.22", "title": "Паргов не иска да слуша повече спонтанен ПР и оправдания за градския транспорт"}
{"url": "https://news.bg/int-politics/egipet-vizhda-golanskite-vazvisheniya-kato-okupirana-teritoriya-na-siriya.html", "text": "Египет обяви, че смята Голанските възвишения за окупирана територия на Сирия, отхвърляйки  Доналд Тръмп за признаване на суверенитета на Израел върху територията, завладяна по време на Шестгодишната война през 1967 г., съобщава \"Ройтерс\".В изявление, цитирано от държавната новинарска агенция МЕНА, египетското външно министерство цитира резолюция 497 на Съвета за сигурност на ООН от 1981 г., която отхвърля анексирането на територията от страна на Израел.Министерството \"подчерта колко е важно всеки да спазва резолюциите на международната легитимност и Хартата на ООН по отношение на недопустимостта на завладяването на територия със сила\", се казва в изявлението.", "date": "2019.03.22", "title": "Египет вижда Голанските възвишения като окупирана територия на Сирия"}
{"url": "https://news.bg/regions/grazhdani-alarmirat-za-mazni-petna-po-reka-dunav.html", "text": "Граждани сигнализират за големи мазни петна по река Дунав, съобщи БНР.По думите на видинчани се усеща и силна миризма покрай видинския бряг. Според тях това са петролни деривати. Те предполагат, че може би изтича нещо от някой кораб.Местните завяват, че миризмата е много силна, но не могат да определят дали това е мазут или нафта.Подаден е сигнал за замърсяването на река Дунав в Регионалната инспекция по околната среда и водите в Монтана и Басейнова дирекция \"Дунавски район\".", "date": "2019.03.22", "title": "Граждани алармират за мазни петна по река Дунав"}
{"url": "https://news.bg/regions/piyan-bez-knizhka-predizvika-katastrofa-kray-shumen.html", "text": "Пиян шофьор без книжка предизвика катастрофа край Шумен, съобщиха от Областната дирекция на МВР.37-годишният водач на лек автомобил Фолксваген \"Голф\" отнел предимството на БМВ, шофирано от 27-годишен варненец, и го ударил. След инцидента и двамата мъже били откарани за преглед в МБАЛ-Шумен.По време на извършената проверка станало ясно, че 37-годишният Н.Н. от Шумен няма шофьорска книжка, а при тест с дрегер били отчетени 2,24 промила алкохол. Полицията установила и че фолксвагенът бил с табела за друг автомобил, не бил регистриран по надлежния ред, нямал застраховка \"Гражданска отговорност\" и годишен технически преглед.По информация на БГНЕС мъжът е бил хващан да шофира без книжка общо пет пъти, като за нарушенията си той има издадени наказателни постановления и актове за над 2000 лева - всички неплатени. Неизрядният шофьор, който се отървал само със счупен нос, е задържан за 24 часа.По случая е образувано досъдебно производство.", "date": "2019.03.22", "title": "Пиян без книжка предизвика катастрофа край Шумен"}
{"url": "https://news.bg/int-politics/pomoshtnik-na-guaydo-obvinen-v-terorizam-i-sabotazh.html", "text": "Началникът на щаба на Гуайдо, 49-годишният Роберто Мареро е обвинен в планиране на \"актове на саботаж\" срещу официални лица, съобщава БиБиСи.Вътрешният министър на Венецуела Нестор Реверол заяви, че от разузнавателните служби по време на ареста в дома му са открити \"оръжия и чуждестранна валута\".Гуайдо призова за незабавното освобождаване на Мареро. Той обяви, че силите за сигурност са извършили \"незаконно и неконституционно\" действие, като добави, че смята, че предметите, за които се твърди, че са намерени в дома са подхвърлени там.Мареро е арестуван като част от операция за разбиване на \"терористична клетка\", която се предполага, че планира нападения срещу правителството на Мадуро, допълва Реверол.Гуайдо, ръководител на контролираното от опозицията Народно събрание, се обяви за временен президент на 23 януари, като заяви, че преизбирането на Мадуро миналия май е незаконно.На пресконференция вчера той заяви, че арестът на Мареро \"няма да ни накара да се отклоним от пътя, по който се намираме\" и поиска венецуелците да \"останат обединени и мобилизирани\".С подкрепата на администрацията на Тръмп, Гуайдо призовава Мадуро да се оттегли като президент, тъй като недоволството от неговия социалистически режим расте.Арестът на Мареро предизвика международни реакции, като САЩ, Европейският съюз и държавите от Латинска Америка поискаха незабавното му освобождаване.Държавният секретар на САЩ Майк Помпео и съветникът по националната сигурност Джон Болтън бяха сред онези, които осъдиха ареста на Мареро.\"Мадуро направи още една голяма грешка. Незаконният арест на помощника на временния президент Хуан Гуайдо, Роберто Мареро няма да остане без отговор\", обясни вчера Болтън.По-рано тази седмица, Доналд Тръмп заяви, че се обмислят \"всички възможности\" във връзка със ситуацията във Венецуела, като се споменава за възможност и за военни действия.Мареро е главният политически съветник на Гуайдо и неговото задържане вероятно ще повиши напрежението както във Венецуела, така и в международен план, допълва БиБиСи.И Гуайдо, и Мадуро твърдят, че са конституционни президенти на Венецуела. Малко след като , неговите активи бяха замразени и Върховният съд му наложи .35-годишният опозиционен лидер се противопостави на забраната и миналия месец обиколи латиноамериканските страни, за да получи подкрепа.Гуайдо продължи да  и да призова военни и сили за сигурност, които са .Миналата седмица главният прокурор на Венецуела заяви, че е поискала от Върховния съд да разследва Гуайдо за  на страната след прекъсване на тока.", "date": "2019.03.22", "title": "Помощник на Гуайдо обвинен в тероризъм и саботаж"}
{"url": "https://news.bg/int-politics/pompeo-predpolaga-che-bog-e-izpratil-tramp-da-spasi-evreyskiya-narod-ot-iran.html", "text": "Държавният секретар на САЩ Майк Помпео заяви, че е \"възможно\" президентът Доналд Тръмп да е изпратен от Бог, за да спаси еврейския народ от Иран, съобщава БиБиСи. По време на визитата в Израел, той коментира, че вярата му го е накарала да повярва в това. Той похвали и усилията на САЩ да \"гарантира, че тази демокрация в Близкия изток, че тази еврейска държава, ще пребъде\".Коментарите са по повод еврейския празник, посветен на спасение от геноцид. Празникът \"Пурим\" отбелязва спасяването на еврейския народ от царица Естер, която ги спасява през 400 г. пр.н.е. от персийския цар Асуир.\"Като християнин, аз със сигурност вярвам, че е възможно\", обяснява Помпео, бивш сенатор от Канзас и директор на ЦРУ на въпрос, дали \"президентът Тръмп е издигнат в такова време, както и царица Естер, за да помогне и да спаси еврейският народ от иранска заплаха\".\"Убеден съм, че Бог се е намесил тук\", обясни той.\"Като кадет изучавах битките за Голан. Израелският героизъм спаси този велик народ. Смелото решение на ПОТУС (б.р. Доналд Тръмп) да признае суверенитета на Израел над Голанските възвишения почита жертвите на израелския народ и реалността. Правилно е тази земя да бъде част от Израел\", написа Помпео в Туитър.През май 2018 г. Тръмп изтегли САЩ от международната ядрена сделка с Иран, наричайки я \"ужасна едностранна сделка\".Тръмп обяви промяна в политиката на САЩ по отношение на Голанските възвишения, заявявайки, че територията, която Израел окупира от Сирия през 1967 г., трябва да бъде призната за част от Израел. Желанието му да признае възвишенията за израелска територия е , обясни той.През последните дни, Тръмп обвини съперниците си в Демократическата партия, че са \"анти-израелски\" и \"антиеврейски\" настроени.С оглед защитата на Израел от Хузбула, Хамас и Иран, Помпео обясни по-рано, че \"те са решени да изтрият тази страна от лицето на планетата и ние имаме  да предотвратим това. Трябва да знаете, че Съединените щати са готови да направят това\".", "date": "2019.03.22", "title": "Помпео предполага, че Бог е изпратил Тръмп да спаси еврейския народ от Иран"}
{"url": "https://news.bg/int-politics/sasht-preuvelichavali-zaplahata-ot-kitay-za-da-opravdayat-narastvashtite-si-voenni-razhodi.html", "text": "Министерството на отбраната на Китай обвини своите колеги от САЩ, че умишлено се опитват да преувеличават заплахата от Китай и други страни, за да оправдаят собствените си военни разходи, като нарече тези действия недалновидни и опасни, съобщава \"Ройтерс\".Искането на американския президент Доналд Тръмп за военни разходи в размер на 750 млрд. долара към Конгреса на САЩ е най-голямото в доларово изражение в историята, макар и не след като бъде коригирано спрямо инфлацията, и е предназначено да противодейства на нарастващата мощ на военните на Китай и Русия.За сравнение, Китай през този месец обяви увеличение от 7,5 процента на военните си разходи за годината, до 1,19 трлн. юана (177 млрд. долара), въпреки че много експерти и дипломати твърдят, че реалната цифра вероятно е далеч по-висока. Китай отрича това.В изявление китайското военно министерство повтори обичайната си позиция, че е ангажирано към мирен път и каза, че САЩ обичали да говорят за \"теорията за заплахата Китай\".\"Отбелязахме, че когато американското министерство на отбраната се бори за военни разходи, то винаги обича дребните дреболии, опитвайки се да получи още повече облаги за себе си, като преувеличава заплахата от други страни\", подчертаха китайските военни.\"Това е недалновидно и изключително опасно\", предупредиха от китайското военно ведомство.Китайските военни призоваха САЩ да се откажат от мисленето от времената на Студената война и да предприемат стъпки за насърчаване на здравословното и стабилно развитие на двустранните отношения между въоръжените сили на двете страни.Двете страни често заявяват, че са ангажирани със стабилни военни отношения, но въпреки това техните въоръжени сили през последните години се сблъскаха на няколко пъти, особено в спорното Южнокитайско море, където военноморските сили на САЩ провеждат патрули за свобода на корабоплаването.Китай също така се противопоставя твърдо на продажбата на американски оръжия на самоуправляващия се и демократичен Тайван, който Пекин смята за своя свещена територия, и който може да бъде подчинен със сила при необходимост.", "date": "2019.03.22", "title": "САЩ преувеличавали заплахата от Китай, за да оправдаят нарастващите си военни разходи"}
{"url": "https://news.bg/politics/obmislyat-prehoden-period-do-2023-g-za-pensionerite.html", "text": "Обмисля се въвеждането на преходен период до началото на 2023 година. В него бъдещите пенсионери ще могат сами да избират по коя методика да се пенсионират. Това обясни социалният министър Бисер Петков, цитиран от БНР.\"Ако бъде подкрепена такава промяна и влезе в сила, в бъдеще хората ще имат възможност, право, при заявяване за отпускане на пенсия, да поискат пенсията им да бъде изчислена и по стария ред\", каза Петков.Ако бъде подкрепена тази промяна, всички български пенсионери в бъдеще, по-голямата част от тях ще бъдат благоприятно засегнати от промените в пенсионната формула, увери социалният министър.За другата част от тях те ще бъдат неутрални, в смисъл, че те ще могат да се пенсионират по реда, който беше, каза министърът на труда и социалната политика Бисер Петков.", "date": "2019.03.22", "title": "Обмислят преходен период до 2023 г. за пенсионерите"}
{"url": "https://news.bg/int-politics/10-dushi-sa-zadarzhani-okolo-frankfurt-za-podgotvyane-na-islyamistka-ataka.html", "text": "Германските прокурори във Франкфурт заявиха, че 10 души са задържани и разследвани по подозрение, че са планирали ислямистка атака с кола и оръжия с цел да убият колкото се може повече хора, съобщава \"Ройтерс\".Заподозрените, на възраст между 20 и 42 години, са задържани в акции, провеждани от полицията в региона около Франкфурт, допълва прокуратурата.Не са предоставени подробности за националността на заподозрените.Основните заподозрени са 21-годишен мъж от Офенбах, град близо до Франкфурт, и двама 31-годишни братя от Висбаден, които са свързани с ислямистката салафистка общност в района, коментират прокурорите.", "date": "2019.03.22", "title": "10 души са задържани около Франкфурт за подготвяне на ислямистка атака"}
{"url": "https://news.bg/politics/yoncheva-kritikuva-zlatniya-lobistki-zakon-po-koyto-se-upravlyava-balgariya.html", "text": "Аферата за апартаментите с водещи политици от ГЕРБ - Цветан Цветанов, Цецка Цачева и Вежди Рашидов, показва модела на управление и схемата, по която се управлява България. Това заяви говорителят на ПГ на \"БСП за България\" и водач на листата на левицата за европейските избори Елена Йончева пред медиите в Плевен.Според Йончева проблемът е много по-голям от това, че зам.-председателят на ГЕРБ Цветан Цветанов спестява близо 1 млн. лева от покупката на апартамент. Той показвал как в България се гласуват лобистки закони.\"Златният лобистки закон\", както наричам промените в ЗУТ от 2017 г., дава възможност на \"Артекс\" да реализира проекта си за 120 метрова сграда в София вместо разрешените 24 метра, поясни тя.Относно самосезирането на  по случая Йончева запита риторично може ли КПКОНПИ да направи обективно разследване, след като нейните председател и ръководство са назначени от ГЕРБ. Можем ли да се доверим на председателя на тази комисия - Пламен Георгиев, след като той спря разследването по аферата \"Ало, Ваньо\", скептична е тя.От своя страна зам.-председателят на ПГ на \"БСП за България\" Георги Свиленски коментира, че конкретният текст на ЗУТ е поправка между първо и второ гласуване, целяща незавършените заради икономическата криза обекти да бъдат построени. Според него обаче поправката била използвана порочно.В Плевен Йончева заяви и че правителството на Бойко Борисов не е успяло да осъществи нито един значим за България енергиен проект. Тя напомни, че за десетте години управление на Борисов са спрени три големи проекта - \"Бургас - Александруполис\", \"Южен поток\" и АЕЦ \"Белене\". Затова в момента не само шалтерът на българската енергетика се държи от Анкара, но и кранчето за газта, обобщи Йончева.Водачът на листата на левицата бе категорична, че ГЕРБ си отиват, защото нямало авторитарен режим, който да издържи дълго.", "date": "2019.03.22", "title": "Йончева критикува \"златния лобистки закон\", по който се управлява България"}
{"url": "https://news.bg/disasters/dron-zatvori-letishteto-vav-frankfurt-za-30-minuti.html", "text": "Два неидентифицирани дрона станаха причина летището във Франкфурт да затвори за полети за половин час, съобщи АП.Рестриктивната мярка беше приложена между 17:16 и 17:45, съобщи говорителят на летището. Трафикът се възобнови, след като федералната полиция потвърди, че предполагаемите два безпилотни самолета вече не са в близост до летището.Някои пътници в \"Туитър\" споменаха \"система за неизправност\" като допълнителна причина за спирането на излитанията и кацанията от Фрнакфурт.Норвежкият уебсайт \"Берхансен\" писа, че има и \"компютърни проблеми\", които причиняват известни закъснения и анулирания на полетите.Властите разследват инцидента.", "date": "2019.03.22", "title": "Дрон затвори летището във Франкфурт за 30 минути"}
{"url": "https://news.bg/int-politics/london-sreshtu-beliya-dom-za-golanskite-vazvisheniya.html", "text": "Великобритания смята Голанските възвишения за територия, окупирана от Израел, и не възнамерява да промени тази своя позиция. Това съобщи в петък говорителят на британското външно министерство.\"Обединеното кралство разглежда Голанските възвишения като територия, окупирана от Израел. Анексирането на територията е забранено от международното право, включително от Хартата на ООН. Не признахме анексията на Израел през 1981 г. и няма да променяме позицията си\", посочиха от Форин офис.По-рано американският президент , че Съединените щати трябва да признаят пълния суверенитет на Израел над Голанските възвишения.Принадлежащи на Сирия от 1944 г., Голанските възвишения бяха окупирани от Израел по време на Шестдневната война през 1967 година. През 1981 г. израелският парламент прие \"Закона за Голанските възвишения\", който едностранно провъзгласи суверенитета на еврейската държава върху тази територия.Това анексиране беше обявено за невалидно в Резолюция 497 на Съвета за сигурност на ООН от 17 декември 1981 г.", "date": "2019.03.22", "title": "Лондон срещу Белия дом за Голанските възвишения"}
{"url": "https://news.bg/int-politics/london-sas-sekreten-dokument-za-brekzit-bez-sdelka.html", "text": "Секретен документ на правителството на Обединеното кралство прогнозира, че държавните агенции и служби трябва да работят без прекъсване за продължителен период от време в случай на, съобщи в петък в. \"Гардиън\". Планът за непредвидени обстоятелства, в случай че Обединеното кралство напусне Европейския съюз без сделка вече е бил разпространен до висши служители в правителството.Документът предупреждава, че най-критичният период в случай на развод с ЕС без сдекйа ще бъде през първите три месеца, през които доставянето на храна, вода, лекарства и транспорт ще бъде от особено значение. Планът включва децентрализирани операции и създаването на оперативни центрове, които трябва да се финансират от съществуващите бюджети. Допълнителни 58 милиона лири са били отделени за допълнителна подготовка на хаотично напускане на Общността, посочват в доклада.Ръководството за експлоатация също така предвижда малко известна подкомисия по въпросите на борбата с престъпността и търговската готовност да поеме широки правомощия за налагане на спешни мерки като регулаторни съкращения или мобилизация на армията. По-рано беше съобщено, че британските военни започват да се подготвят за безразборен Брекзит и активират екип в ядрен бункер под главната сграда на Министерството на отбраната.", "date": "2019.03.22", "title": "Лондон със секретен документ за Брекзит без сделка"}
{"url": "https://news.bg/int-politics/sasht-razshiriha-sanktsiite-sreshtu-venetsuela.html", "text": "Отделът за контрол на чуждестранните активи (OFAC) на Министерството на финансите на САЩ наложи санкции срещу Банката за икономическо и социално развитие на Венецуела (BANDES) и нейните дъщерни финансови институции заради връзки с президента Николос Мадуро. Това се съобщава на интернет страницата на министерството.\"Желанието на вътрешния кръг на Мадуро да експлоатира институциите на Венецуела не знае граници. Режимът използва BANDES и неговите дъщерни дружества за изтегляне на средства в чужбина, като по този начин се подкрепя Мадуро, \"каза министърът на финансите на САЩ Стивън Мнучин.Освен BANDES, отдела въведе санкции на Banco Bandes Uruguay SA, разположен в Уругвай, Banco Prodem SA, намиращ се в Боливия, и Венецуела Banco Bicentenario del Pueblo и Banco de Venezuela. В резултат на това активите на банките в САЩ бяха блокирани.По-рано американското министерство на финансите, както и нейния ръководител Адриан Антонио Пердомо Мата. Министерството обвини компанията в незаконни операции със злато. Мнучин добави, че подкрепя \"корумпирания режим\" на Мадуро.", "date": "2019.03.22", "title": "САЩ разшириха санкциите срещу Венецуела"}
