{"url": "https://news.bg/world/turtsiya-otkriva-voenna-baza-v-somaliya.html", "text": "Турция открива военна база в Сомалия. Тя ще бъде разположена в столицата Могадишу и е най-голямата задокеанска база за страната. Струва 50 млн. долара. Турските военни, които ще бъдат разположени там, ще имат мисията да обучават местните си колеги, предаде \"Ройтерс\".Около 10 000 военни ще бъдат обучавани там. Капацитетът на базата е 1000 души. Агенцията коментира, че сделката е знак за отличните двустранни отношения. Сомалия се бори от години с джихадистки групировки като \"Ал Шабаб\". ", "date": "2017.09.30", "title": "Турция открива военна база в Сомалия "}
{"url": "https://news.bg/crime/dupnitsa-osamna-s-iztragnat-bankomat.html", "text": "Дупница осъмна с пореден случай на обир на банкомат.Банкомат, намиращ се в обект на голяма търговска верига, в района на жп гарата в Дупница, е бил изтръгнат през нощта, съобщи БГНЕС.Предполага се, че банкоматът е бил издърпан и отнесен с бус.Обстоятелствата около кражбата се изясняват. Към момента няма информация каква сума е имало в банкомата към момента на кражбата.", "date": "2017.09.30", "title": "Дупница осъмна с изтръгнат банкомат"}
{"url": "https://news.bg/regions/kola-se-vzrivi-v-sofiya.html", "text": "Автомобил с газова уредба се е взривил в София. Инцидентът е станал на булевард \"Тодор Каблешков\" около 11.30 часа. По първоначални данни до инцидента се стигнало, след като водача на колата запалил цигара.Според свидетелски разкази вследствие на взрива мъжът е получил изгаряния по едната ръка и гърба, информира bTV. Пострадалият е бил транспортиран в УМБАЛСМ \"Пирогов\".Пожарният автомобил се отзовал на мястото на инцидента за по-малко от 5 минути.", "date": "2017.09.30", "title": "Кола се взриви в София"}
{"url": "https://news.bg/regions/tsarkvata-do-peshterata-na-sv-ivan-rilski-se-rushi.html", "text": "Църквата \"Успение на Св. Иван Рилски\", намираща се до гроба на светеца, се руши, съобщи Нова телевизия.Храмът е един от най-старите в страната. Последното му обновяване е било преди около 200 години. Той се намира в непосредствена близост до пещерата, където светецът прекарва 7 години като отшелник.Църквата е част от Рилската обител и културното наследство на България. Мястото се посещава от хиляди туристи ежегодно.Един от най-сериозните проблеми за църквата е това, че в храма от години има течове, които съсипват многовековните стенописи. Стенописите в малката църква са по-стари дори от стенописите на централната манастирска църква \"Рождество Богородично\".Ремонтирането на храма обаче не се оказва лесна задача. Заради административни спънки, към момента църквата не може да бъде ремонтирана.По думите на игумена на Рилския манастир епископ Евлогий проблемът не е решен документално. Той настоява Министерството на културата да навакса пропуските и да отстрани административните пречки за обновяването на храма в най-скоро време.", "date": "2017.09.30", "title": "Църквата до пещерата на Св. Иван Рилски се руши"}
{"url": "https://news.bg/society/chestvame-evropeyskite-dni-na-ptitsite.html", "text": "Започват Европейски дни на птиците. Честванията на миграцията на прелетните птици в Европа и Централна Азия е на 30 септември и 1 октомври.Целта на Европейските дни на птиците 2017 е да разкажат за чудото и очарованието на миграцията на птиците и за потребностите на прелетните птици в зоните за размножаване, по миграционните пътища и в районите на зимуване в Европа и Африка, информират от Булгарското дружество за защита на птиците (БДЗП). БДЗП, като партньор на BirdLife International, призовава хората да се присъединят към честванията на Европейските дни на птицитеОт Дружеството разказват, че милиони мигриращи птици ще напуснат Европа тези седмици, отправяйки се към местата си за зимуване в Африка.Пътят на миграцията на птиците е хиляди километри и те преминават през много опасности.\"За съжаление повечето от мигриращите видове птици са подложени на голяма опасност, поради загубата на местообитанията и климатичните промени в местата за гнездене, зимуване и ключовите райони за почивка по време на прелета\" - споделя Стойчо Стойчев - директор по природозащитата в БДЗП.През 2016 г. 40 страни в Европа и Централна Азия са участвали в организирането на повече от 1000 събития в инициативата. Посетителите били над 20 000 души, а близо 6 милиона птици са били преброени.Градовете домакини на събитието тази година ще бъдат София, Свищов и Гоце Делчев.На 30 септември в Информационен щанд в Зоологическата градина на тема \"Орлите на България\". Събитието е част от кампанията на БДЗП \"За да има орли\" - инициативата ще се проведе в София. Отново на 30 септември, но в Свищов ще се наблюдават птици на щанд на БДЗП в местността \"Паметниците\".В Гоце Делчев честването ще е на 1 ноември, а птиците ще бъдат наблюдавани района на рибарници Гоце Делчев. Начало: 10:00 ч. от завода за производство на ципове.", "date": "2017.09.30", "title": "Честваме Европейските дни на птиците"}
{"url": "https://news.bg/bulgaria/dimitar-delchev-e-noviyat-predsedatel-na-dbg.html", "text": "Делегатите на Четвъртото национално събрание на \"Движение България на гражданите\" избраха Димитър Делчев за председател на партията.Той оповести курса на ДБГ за следващите месеци, а в центъра постави създаването на силна АнтиГЕРБ коалиция за спиране на застоя в страната, която да се приложи, както по отношение на местните избори и структурите на ДБГ да търсят широко обединение против модела ГЕРБ, така и по отношение на подготовка за предсрочни парламентарни избори, които според Делчев безспорно предстоят.Според Димитър Делчев няма съмнение, че когато патерицата ПФ стане прекалено къса, ГЕРБ ще предизвикат нови избори.  Делчев беше избран единодушно от гласувалите делегати. Меглена Кунева - първият председател на ДБГ, посочи, че е имало 9 кандидати, но в рамките на процедурата по устава си направили отвод.Припомняме, че кандидатката за лидер на ДБГ Богдана Станоева се отказа от лидерската битка и напуска партията. Така единствен кандидат за поста на Меглена Кунева остана бившият депутат Димитър Делчев. Днес партията избра нов председател. Освен избор на председател в дневния ред на събранието бяха включени точки за промени в устава на партията и приемане на резолюция.Делчев е юрист по образование, има диплома по \"Английско и европейско право\" от Кеймбриджкия университет. Има също магистратура по \"Мениджмънт и бизнес администрация\" от Американския университет в България. по \"Английско и европейско право\" от Кеймбриджкия университет. Има също магистратура по \"Мениджмънт и бизнес администрация\" от Американския университет в България.Още пре 2011 г. Димитър Делчев е съветник в кампанията на Меглена Кунева като независим кандидат за президент на Република България. През следващата година става съучредител на политическа партия \"Движение България на гражданите\". През 2014 г. Делчев се заклева като народен представител в 43-то народно събрание, а към момента е заместник-председател на \"Движение България на гражданите\".", "date": "2017.09.30", "title": "Димитър Делчев е новият председател на ДБГ"}
{"url": "https://news.bg/bulgaria/kuneva-prognozira-politicheska-kriza.html", "text": "Меглена Кунева сдава лидерския пост в ДБГ. \"Мизантропите не правят добра политика\", предупреди в словото си пред делегатите на конгреса на партията тя. Липсата на среда било най-трудното в правенето на политика. \"Свободата продължава да се срива\", недоволна е тя.Честна политическа среда не можела да се постигне бързо. Но ако това не се променяло, никой свестен човек нямал шанс. \"Затова продължавам в политиката\", сподели Кунева.\"Моят опит има значение\", допълни тя и обеща подкрепа на новия лидер на партията, който ще бъде избран по-късно през деня. Тя уверява, че състезание на долу не е тяхното състезание.Меглена Кунева направи анализ на участието на партията в предишната власт. \"Винаги сме имали конкретна визия за развитието на страната\", смята тя. И опоненти, и конкуренти признавали приноса на ДБГ в международен план. Меглена Кунева изтъкна приноса на партията за развитието на образованието.Антикорупционният закон регресира, критикува днешната власт тя. \"Казахме достатъчно, казахме на няколко пъти как трябва да изглежда този закон\", подчерта Кунева и според нея трябва да се проверяват граждански сигнали. \"Корупцията е тема, която може да събори властта\", смята тя.Лидерът на ДБГ в оставка вижда политическа криза. Тактиката на отлагането на закона обиждала интелигентността на всеки, по мнението. Партията иска да обърне вълната и да спре упадъка, който влиза чрез корупцията. Законът можел да е приет преди четири години, смята тя. Искам действие, не просто говорене, категорична е Кунева. Според нея може да се стигне и до политическа криза. Партията искала всеки човек у нас да живее добре. Социалната политика не трябва да оставя хора зад борда, по думите й. Нямало консенсус в днешната политическа среда, според нея. Властта трябвало да е еднакво взискателна към всички. ДБГ иска компетентни лица във властта и администрацията. Необичайни мерки в сферата на сигурността иска Меглена Кунева.Още по нейно време като просветен министър трябвало да се повишат учителските заплати. Тя иска втори учителски събор, на който да отиде и премиерът. \"РБ имаше огромен потенциал\", анализира лидерът на ДБГ в оставка. Неговото създаване бил правилен ход. Блокът създаде очаквания у хората, че сме се намерили, каза Кунева. Проблемите в РБ бяха много, сподели тя и припомни вътрешно политическите боричкания в него. Меглена Кунева иска обединение на десните сили. Разпадът на блока бил причината за провал на вота.ДБГ се бори за запазването на РБ, изтъкна тя. ГЕРБ влезе в политиката като партия на властта, смята лидерът на ДБГ в оставка. \"В момента има отиграване на реформи, фасади, има застой\", анализира ситуацията Меглена Кунева. Отговорността за липсата на реформи е на ГЕРБ, по думите й. Сега ДБГ е опозиция на партията на Бойко Борисов. Партията планира апостолска работа., според Кунева бъдещето на дясното е широка реформаторска алтернатива. В такава коалиция ДБГ ще участва в местните избори. Натрупвали се проблем след проблем в местната власт. \"Търсете коалиции през съмишленици\", съветва тя съпартийците си. Нямаме собствен глас в европейската политика, е мнението на Меглена Кунева.", "date": "2017.09.30", "title": "Кунева прогнозира политическа криза"}
{"url": "https://news.bg/bulgaria/7-bolnitsi-v-sofiya-otkazvat-da-priemat-onkobolna.html", "text": "Седем столични болници са отказали помощ на онкоболна жена. Това твърдят роднините на 39-годишната Мариянна Цакова от Габрово, съобщава Нова телевизия.Мариянна получава диагнозата си - рак на шийката на матката с разсейки в черния дроб - преди около година. Чрез дарители, близките и семейството на Марияна успява да събере 30 000 лева, необходими за лечението и операцията й в клиника в Турция.За нещастие, преди две седмици Мариянна Цакова получава получава усложнения. По това време тя се намира в София при своите родители.Жената и семейството и тръгват по болниците, но седем лечебни заведения отказват да я приемат, въпреки състоянието, в което се намира.\"Във ВМА, \"Пирогов\", \"Токуда\", \"Сити клиник\", Онкологията в \"Дървеница\", Александровска болница и \"Майчин дом\" - тотален отказ. Навсякъде отказват да я приемат за преливане на кръв - отказват лечение. За тях, това е следствие от заболяването. Дори от онкологичната болница ни казаха, че няма как да я приемат, защото приемите са само планови и трябва първо да мине през контролен преглед и ако лекари се съгласи - да я приемат\", споделя пред телевизията съпругът на Мариянна - Андриян.Преди седмица, на 23 септември, семейството вече по принуда се обажда на болницата в Турция, където основно върви лечението на Мариянна. \"От Турция изпратиха линейка за около 5 часа, след което я откараха обратно там\", разказва Андриян. Мариянна все още се намира в Турция., преди ден тя е претърпяла успешна операция по спешност и в момента се възстановява.Отговорите от страна на болниците са различни. В Александровска болница, обяснената причина е, че отказали да приемат Мариянна, тъй като в болницата нямат АГ-отделение. \"Колегите са насочили близките и пациентката към \"Майчин дом\", обясни проф. Атанас Темелков, началник-клиника по анестезиология и интензивно лечение в болницата.В болница \"Токуда\" съобщиха, че жената не е получавала отказ за лечение в болницата, обяснението на \"Сити Клиник\" пък е, че в този ден лечебното заведение не е работило. От Университетска специализирана болница за активно лечение по онкология съобщили пред Нова телевизия, че случаят на жената не е изисквал спешен прием", "date": "2017.09.30", "title": "7 болници в София отказват да приемат онкоболна"}
{"url": "https://news.bg/world/iran-nalozhi-embargo-na-gorivoto-na-kyurdite.html", "text": "Иран наложи ембарго на износа и вноса на горивa към и от Иракски Кюрдистан, съобщава АФП, позовавайки се на иракски медии. Това се случва в отговор на спорния референдум за независимост на региона.На всички транспортни компании и шофьори се нарежда да преустановят превоза на горива между Иран и Иракски Кюрдистан \"до по-нататъшно известие\", съобщава сайтът на държавния оператор, цитирайки директивата на министерството на транспорта.Иракските кюрди гласуваха с мнозинство за независимост на нерегламентирания референдум в понеделник, което предизвика сериозно повишаване на напрежението в региона.Правителствата на Иран и Ирак ще проведат и военни учения на границата си, става ясно от иранската държавна телевизия, според \"Ройтерс\".Тези действия се случват в рамките на усилията на Техеран да подкрепи Багдад след референдума за кюрдска независимост.Държавната телевизия цитирала военен говорител, който заявил, че решението за провеждане на военните тренировки е взето на среща на иранските военни командири, които също се споразумяли \"за мерки за установяване на гранична сигурност и за подкрепа от иракските сили, които ще бъдат разположени на граничните пунктове\".", "date": "2017.09.30", "title": "Иран наложи ембарго на горивото на кюрдите"}
{"url": "https://news.bg/world/sasht-prouchvat-vazmozhnost-za-dialog-sas-severna-koreya.html", "text": "Съединените щати проучват по преки канали дали Северна Корея се интересува от диалог. Това заяви държавният секретар на САЩ Рекс Тилърсън, съобщава \"Ройтерс\".Тилърсън изрази надежда, че напрежението между двете държави ще спадне. Северна Корея бързо се приближава към целта си за разработване на балистична ракета, способна да удари континенталната част на САЩ.Президентът на САЩ Доналд Тръмп остава категоричен, че никога няма да позволи това да се случи.Държавният секретар на САЩ каза пред репортери,че американското правителство проучва ситуацията. \"Ние питаме: \"Искате ли да разговаряме?\", обясни Тилърсън по време на пътуването си до Китай и добави, че САЩ имат няколко канала за връзка с Пхенян.", "date": "2017.09.30", "title": "САЩ проучват възможност за диалог със Северна Корея"}
{"url": "https://news.bg/world/politsiyata-v-kataluniya-s-ultimatum-napusnete-uchilishtata-predi-sutrinta.html", "text": "Полицията в Каталуния даде ултиматум на хората, които подготвят избирателните секции за утрешния референдум, съобщава \"Асошиейтед прес\". Сепаратистите, родителите и децата, които са в училищата, за да ги използват като избирателни секции за оспорвания референдум за независимостта на региона от Испания, трябва да напуснат до зори.Крайният срок, който властите дадоха е 6 часа в неделя сутрин. Целта е да се предотврати провеждането на гласуването, тъй като се очаква избирателните секции да отворят врати три часа по-късно.Конституционният съд на Испания прекрати вота за независимост преди повече от три седмици, а националното правителство го нарече незаконен. На полицията е наредено да прекрати разпространяването на бюлетини до неделя и да конфискува всички избирателни бюлетини и плакати.", "date": "2017.09.30", "title": "Полицията в Каталуния с ултиматум: \"Напуснете училищата преди сутринта\""}
{"url": "https://news.bg/int-politics/erdogan-skochi-na-irakski-kyurdistan-za-referenduma.html", "text": "Турският президент Реджеп Ердоган предупреди Иракски Кюрдистан, че ще плати цената за референдума за независимост, предаде \"Ройтерс\". Така коментира той провелото се тази седмица спорно допитване в иракския регион, което Багдад не призна. По думите му, кюрдите не формират независима държава, а отварят рана в региона. Той направи това изявление пред поддръжници на партията си в източния турски град Ерзурум. Турските власти вече ще съгласуват всички свои действия с централните иракски такива по отношение на своите интереси в съответния регион. Иракските кюрди гласуваха с мнозинство за независимост на нерегламентирания референдум в понеделник, което предизвика сериозно повишаване на напрежението в региона.Иран наложи ембарго на износа и вноса на горивa към и от Иракски Кюрдистан, стана ясно по-рано.Правителствата на Иран и Ирак ще проведат и военни учения на границата си, става ясно от иранската държавна телевизия.Тези действия се случват в рамките на усилията на Техеран да подкрепи Багдад след референдума за кюрдска независимост.Референдумът не бе признат и от САЩ. ", "date": "2017.09.30", "title": "Ердоган \"скочи\" на Иракски Кюрдистан за референдума "}
{"url": "https://news.bg/weather/slantse-i-dazhd-za-parviya-den-na-oktomvri.html", "text": "Слънчево начало за Западна България през първия октомврийски ден предвиждат от НИМХ на БАН. Над източната част облачността ще остане значителна и на отделни места ще превали. Ще духа слаб, до умерен североизточен вятър. Очаква се максималните температури да бъдат между 15 и 20 градуса. Атмосферното налягане е по-високо от средното за октомври и ще остане без съществена промяна. ", "date": "2017.09.30", "title": "Слънце и дъжд за първия ден на октомври "}
{"url": "https://news.bg/world/napadnaha-petima-dushi-s-nozh-v-tsentralna-angliya.html", "text": "Петима души са били нападнати и намушкани в Шефилд в Англия, съобщава на Twitter акаунта си полицията в Южен Йоркшир. Властите обясняват, че ранените са участвали в два отделни боя в различни части на града.Офицерите смятат,че двата инцидента са свързани помежду си и в тях са замесени едни и същи хора.Пет души със сигурност са пострадали, а един от тях е в тежко състояние, става ясно още от поста на местната полиция. Най-тежко раненият човек е в болница в града и състоянието му е стабилно.Четирима души са арестувани и се намират в местния полицейски участък. Двама от тях са арестувани във връзка с опит за убийство, a другите двама във връзка нарушаване на обществения ред.Сигналът за първия бой е получен в полицията около 4 часа сутринта. В резултат властите са арестували един човек. В 5:53 часа същата сутрин е получен сигнал, че трима души са нападнати, а един е ударен с бутилка по главатаГлавни пътни артерии в града са затворени във връзка с разследването.Полицията в Южен Йоркшир призовава всеки, който е станал свидетел на някой от инцидентите да се свърже с властите.", "date": "2017.09.30", "title": "Нападнаха петима души с нож в Централна Англия"}
{"url": "https://news.bg/bulgaria/zlaten-medal-za-balgariya-pri-vdiganeto-na-tezhesti.html", "text": "Златен медал за България на еврошампионата в Косово. Европейско първенство по вдигане на тежести се проведе в Прищина.При най-тежките 17-годишни кадети, в категория над 94 кг Христо Христов постигна шест успешни опита и злато в двубоя с общ резултат 355 кг. Христов записа успешни опити в изхвърлянето на 150, 155 и 160 кг, след това и в изтласкването.Така състезателят изправари останалите с 23 кг. Втори остана Енцо Кюворге от Холандия с 332 кг, какъвто е резултатът и на бронзовият медалист Арсен Марденов от Русия.Също при 17-годишните в категория 85 кг Златомир Ковачев  се нареди седми в двубоя и в двете движения с 275 кг (120 и 155).\"Добре е, че поддържаме традицията при младите неизменно да печелим медали на подобни големи първенства. Със златото днес Христо Христов доказа, че е един от най-талантливите млади щангисти на планетата, отдавна не сме имали толкова класен състезател при супертежките\", заяви веднага след първенството олимпийският шампион Иван Иванов, старши треньор на националните отбори.Така само в двубоите България спечели общо 6 медала от шампионата в Прищина - злато за Ивана Петрова и Христо Христов, сребро за Галя Шатова и бронз за Мария Димитрова, Ангел Русев и Виктория Станева.", "date": "2017.09.30", "title": "Златен медал за България при вдигането на тежести"}
{"url": "https://news.bg/int-politics/nyama-da-ima-referendum-v-kataluniya-ubeden-madrid.html", "text": "Испанските власти са убедени, че утрешният референдум за независимост в автономния регион Каталуния няма да се проведе. Това заяви външният министър Алфонсо Дастис, цитиран от Sky News. По думите му, след мерките, които властите са взели, провеждането на избори е невъзможно. Не разполагат със секции, иззети са бюлетините, компютрите, коментира той. Изпратената испанска полиция даде ултиматум до сутринта училищата, в които има секции, да бъдат освободени. Все пак министърът не изключи опити за провеждането на фалшиво гласуване. Също така, Дастис не изключва възможността на региона да бъдат дадени повече правомощия след преразглеждането на отношенията им. Конституционният съд на Испания прекрати вота за независимост преди повече от три седмици, а националното правителство го нарече незаконен.Регионалните власти обаче са решени допитването да се проведе и тъй като са уверени в резултата, смятат бързо да задвижат процедурата нататък. Те са убедени, че местното население има правото да се самоопредели. Повече от 2 300 избирателни секции са подготвени, съобщи по-рано регионалното правителство. Повече от 7 200 души ще бъдат ангажирани с организирането и провеждането на референдума. Проучване показва, че 60% от имащите право на глас 5,3 милиона души ще гласуват.В Каталуния и редица градове в  Испания се проведоха многохилядни протести в защита единството на страната. Подкрепа каталунците получиха от баските, сред които също сепаратистките настроения са традиционно силни. Шотландия също подкрепи референдума. Великобритания и Франция се обявиха против. ", "date": "2017.09.30", "title": "Няма да има референдум в Каталуния, убеден Мадрид "}
{"url": "https://news.bg/politics/dobrev-se-opitvashe-da-upravlyava-haskovo-vmesto-men-napadna-kmetat-belivanov.html", "text": "Кметът на Хасково Добри Беливанов отговори на критиките срещу него и на свой ред обвини депутата от ГЕРБ Делян Добрев. Градоначалникът, чиято оставка беше поискана и от издигналата го партия ГЕРБ, и от БСП отхвърли всички обвинения за нагласени конкурси и нередности в работата на общината. Това направи той в отворено писмо до медиите, цитирано от bTV. \" пише Беливанов.Според него, атаката започнала след отмяната на \"опорочените конкурси\" за директори на дирекциите \"Администрация и правно-нормативно обслужване\", \"Финансово-счетоводни дейности и бюджет\" и \"Икономика и стопански дейности, управление на общинската собственост\" в общината.Беливанов подчертава, че не се дистанцира от ГЕРБ, а само от Добрев. След като ГЕРБ свали доверието си от кмета Добри Беливанов, сега заместник-председателят на партията Цветан Цветанов застана зад депутата от града Делян Добрев, който пък съжалява, че е подкрепил бизнесмена за управленския пост.Припомняме, Беливанов нападна съгражданина си, обяснявайки атаката срещу себе си с кадруването на Делян Добрев в общината.Беливанов бил разочарование като кмет още от първите си дни, споделиха и Добрев, и Цветанов.Градът изостанал от към европроекти и това не се харесва на герберите. Има едно забавяне и то се дължи на липсата на енергия и желание за успех от страна на господин Беливанов, убеден е Цветанов. Делян Добрев се ползвал с изключително голямо доверие, подчерта той. Кметският пост за партията не бил фиксация. За ГЕРБ било важно да работят за хората.Този трус, по думите на Цветанов, обаче щял да доведе до стабилизация на местната структура.", "date": "2017.09.30", "title": "Добрев се опитваше да управлява Хасково вместо мен, нападна кметът Беливанов "}
{"url": "https://news.bg/int-politics/mnogohilyaden-miting-predi-referenduma-v-katalunya.html", "text": "Десетки хиляди каталунци излязоха по улиците на Барселона на заключителен митинг преди забранения от властите референдум за независимост на испанската провинция, предаде Би Би Си.Хиляди полицаи са мобилизирани, за да не допуснат провеждането на референдума на 1 октомври, обявен за незаконен от конституционния съд.Междувременно Google блокира приложение, информиращо избирателите за местата на изборните секции. Потребителите вече не могат да заредят приложението, но тези, които са го направили по-рано, могат да го използват и след блокирането.Правителството конфискува 2.5 милиона бюлетини, но независимо от всички мерки и забраната на конституционния съд, местните власти обявиха, че ще отворят над 2000 изборни секции.На местните избори през 2015 г. на власт дойде алианс от сепаратистки партии, макар че около 40 на сто от избирателите подкрепиха противниците на отделянето от Испания.Североизточната провинция Каталуня е с население около 7.5 милиона души.", "date": "2017.09.30", "title": "Многохиляден митинг преди референдума в Каталуня "}
{"url": "https://news.bg/bulgaria/unikalen-amulet-ot-nefrit-e-otkrit-pri-kaliakra.html", "text": "Уникален нефритен амулет от XIV век откриха археолозите при нос Калиакра, съобщи доц. д-р Бони Петрунова, ръководител на разкопките, цитирана от в. \"24 часа\" .Подобен артефакт не е намиран досега в България.Амулетът изобразява малък сокол, ловуващ дива гъска сред лотосови цветя, поясни д-р Петрунова.По думите й, находката представлява брилянтно изработена катарама, използвана от китайците в древността. Тя има своето символно значение - носи усещането за успех и благоденствие и е характерна за културата на монголите.Предполага се, че амулетът от нефрит е пристигнал в крепостта на нос Калиакра като дар. По думите на доц. Петрунова, при всички случаи той е символ на властта.В големите аукционни къщи по света такъв предмет би струвал между 20 000 и 40 000 евро.При разкопките са разкрити старият град на Калиакра, много пластове от различни епохи, които ще продължават да се изследват и в бъдеще.", "date": "2017.09.30", "title": "Уникален амулет от нефрит е открит при Калиакра "}
{"url": "https://news.bg/press/borisov-tarsi-podkrepa-ot-evrolideri-za-shengen-knizhovnoto-bogatstvo-na-natsionalnata-biblioteka-e-zastrasheno-darzhavata-plashta-za-bavachki.html", "text": "Българското председателство на ЕС и присъединяването на страната ни към еврозоната и Шенген са сред водещите теми на съботните вестници.\"Ще разчитаме на подкрепата на Европейската комисия и на вашите съвети по време на българското председателство на Съвета на Европейския съюз. Това каза министър-председателят Бойко Борисов по време на срещата си с председателя на Европейската комисия Жан-Клод Юнкер на срещата на върха в естонската столица Талин, информира правителственият пресцентър. Според Борисов през шестте месеца на българското председателство могат да бъдат разгледани теми с голямо бъдеще, ако България съумее да ги постави правилно. Министър-председателят отбеляза, че е показателна подкрепата, която България получава за инициативата си да организира Среща на върха на лидерите от ЕС на тема \"Западни Балкани\" в София...\" - в. \"Дневник\".\"Премиерът Борисов благодари за думите на Юнкер, че България е пример за подражание - с нейната икономическа стабилност и сигурни граници. Справяме се прекрасно като надеждна граница на Шенген, изтъкна министър-председателят. Той добави, че е доволен от посещенията на европейските лидери у нас, които в последствие могат да споделят със своите колеги какво са видели и как се справяме. Това по думите му помага да се разсеят всякакви съмнения относно готовността не за Шенген и еврозоната. Премиерът акцентира и върху финансовите показатели на България, ниската безработица, борбата срещу контрабандата и мерките на правителството за премахване на повече административни тежести за гражданите и бизнеса...\" - в. \"Труд\".\"Председателят на Европейския съвет Доналд Туск обеща на министър-председателя на България Бойко Борисов подкрепа за влизането на страната в чакалнята на еврозоната. \"България е лидер и аз виждам усилията, които лично ти полагаш. Аз ще бъда зад теб и можеш да разчиташ на мен за всичко както по време на председателството, така и за влизането в чакалнята на еврозоната, заяви Туск на среща с Борисов в Естония, съобщиха от правителствения пресцентър. \"България не е риск за еврозоната и заслужава да бъде в \"чакалнята\", защото отговаря на всички критерии за това\", подчерта Бойко Борисов. Той изтъкна добрите макроикономически показатели и отбеляза, че 2016 г. е първата фискална година с отчетен излишък след 2008 г. Бойко Броисов каза, че България е трета след Естония и Люксембург с най-нисък държавен дълг като относителен дял от БВП. По думите му има ръст на българската икономика, на инвестициите и строителството, бизнесът се развива, а безработицата значително спада и има борба с контрабандата. По време на разговора Борисов каза, че по отношение на политиката към западните държави очаква ясна перспектива, а не празни обещания. \"България, заедно с другите държави членки на Европейския съюз, е чудесен медиатор и може да помогне за повече близост и разбиране между Балканите и Съюза\", каза Борисов. Той благодари на Доналд Туск за съгласието му за организиране на Среща на върха на лидерите от Европейския съюз на тема \"Западни Балкани\" в София по време на българското председателство.\" - в. \"Дневник\".\"На разговора с Туск Борисов е изтъкнал, че по отношение на политиката към Западните държави очаква ясна перспектива, а не празни обещания. \"България, заедно с другите държави-членки на Европейския съюз, е чудесен медиатор и може да помогне за повече близост и разбиране между Балканите и Съюза\", заявява премиерът. А Доналд Туск е дал пълна подкрепа за приоритетите на България. \"България е лидер и аз виждам усилията, които лично ти полагаш. Аз ще бъда зад теб и можеш да разчиташ на мен за всичко - както по време на председателството, така и за влизането в \"чакалнята на еврозоната\", е цитиран председателят на Европейския съвет. Премиерът Бойко Борисов е благодарил на Туск за съгласието му за организиране на Среща на върха на лидерите от ЕС на тема \"Западни Балкани\" в София, по време на българското председателство. Той е изразил готовността на нашата страна да започне разговори за подготовката на срещата с екипа на Туск и Секретариата на Европейския съвет, както с всички комисари, чиито ресори имат отношение по темата за политиката на Западните Балкани. \"Това, което правим с електронното правителство, промените на законите, премахването на административните тежести, дигитализацията - всички тези мерки ще дадат резултати още следващата година\". Това пък заяви Бойко Борисов пред журналисти в Талин. На въпрос за общата европейска отбрана той отговори, че това е добра стъпка за България...\" - в. \"Сега\".\"България е покрила всички показатели за еврозоната и Шенген. С премиера на Холандия Марк Рюте разгледахме всички стъпки, които сме предприели досега, какво е направено. Надявам се в следващите месеци стъпка по стъпка да имаме по-голям успех. Това заяви премиерът Бойко Борисов, който е в Талин по повод организираната от Естонското председателство на Съвета на ЕС Среща на върха в областта на цифровите технологии. Ние сме най-надеждната граница на Шенген. Финансово-икономическите ни показатели са пример, нивата на контрабанда са най-ниски в Европа. Не сме станали идеални, но във всички случаи сме по-добре от много европейски държави, посочи премиерът. Снощи с Меркел седяхме един до друг, имахме възможност доста да поговорим по време на вечерята, продължи Борисов. Трябва да продължим да си вършим работата в България. Когато ръстът на икономиката е близо 4%, нулева инфлация, ниска безработица, стабилен лев с валутен борд, борбата с корупцията и контрабандата с 2 пъти е по-малка отколкото в Румъния. Моделите ни си личат, подчерта той. Юнкер каза, че сме пример за подражание и че трябва незабавно да бъдем приети в еврозоната и в Шенген. Където има съмнения в нас, трябва да работим така, че те да бъдат оправдани. Тези, които са дошли в България, разказват на колегите какво са видели, как се справяме, заключи Борисов. Министър-председателят на Нидерландия Марк Рюте пък даде висока оценка за положените усилия и успехите от страна на българското правителство в борбата с контрабандата и корупцията и увери премиера Бойко Борисов, че България е на прав път. По време на двустранната им среща, проведена в Талин преди началото на Срещата на върха в областта на цифровите технологии, Борисов запозна своя колега с подготвения от кабинета антикорупционен закон, както и с резултатите от съвместните действия на правоохранителните органи, приходните агенции и прокуратурата за пресичане на контрабандните канали и групи, ощетяващи не само българската икономика, но и икономиките на страните от Европейския съюз. Той даде пример с публикуваното преди дни изследване на незаконната търговия с цигари, което сочи рекордно ниско ниво за България от 7 процента. По този показател страната ни се нарежда на осмо място в ЕС, като изпреварва държави като Франция, Великобритания, Германия, Холандия...\" - в. \"Стандарт\".\"Министър-председателите на България и Италия Бойко Борисов и Паоло Джентилони се обединиха за по-видим политическия диалог между двете страни и за взаимна подкрепа по теми от актуалните европейски въпроси. Двамата разговаряха в Талин преди началото на Срещата на върха в областта на цифровите технологии, организирана от Естонското председателство на Съвета на ЕС, съобщиха от \"Дондуков\" 1.Те обсъдиха възможностите за сътрудничество в контекста на предизвикателствата, пред които е изправена Европа. Италианският премиер оцени много високо работата на страната ни по охрана на границата на ЕС: \"България охранява много добре външната граница на Европейския съюз\", подчерта Джентилони. Той отбеляза, че двете страни трябва да са много внимателни по въпроса с миграцията и в детайли да следят тези процеси. Премиерът Борисов покани италианския си колега да участва в Срещата на върха за Западните Балкани през месец май в София в рамките на Българското председателство на Съвета. Министър-председателят изказа и благодарността си за поканата за Срещата на върха от Берлинския процес в Триест, която се проведе през юли, а италианският премиер припомни, че именно на нея е призовал обсъждането на темата за Западните Балкани да се проведе в България. Джентилони покани Борисов да направи официално посещение в Италия в удобно за него време.\" - в. \"Стандарт\".Вестниците съобщават също, че книжовното ни богатство в Националната библиотека е застрашено.\"Книжният фонд на Националната библиотека е сериозно застрашен Лоши условия на съхранение и мизерни заплати на персонала са основните причини, според Сметната палата Заради системно недофинансиране част от библиотечния фонд на Националната библиотека \"Св. св. Кирил и Методий\" е унищожен или неизползваем, е констатацията на доклад на Сметната палата, която е одитирала работата на библиотеката в периода 2014-2016 г. Преобладаващата част от помещенията не са нито достатъчно осветени, нито климатизирани, в някои от тях има течове, а поради недостиг на място и стелажи, част от книгите са разположени на земята. Одитът в Националната библиотека показва, че там има сериозни затруднения: да се събират и съхраняват литературните издания - български, чуждестранни, както и картографски, географски и старинни ръкописи, оцелели през вековете. Рискът е те да бъдат безвъзвратно загубени. Пред БНТ председателят на Сметната палата Цветан Цветков коментира: \"Поради липса на климатизация температурите зимата падат до 2 градуса, а през лятото са над 37 градуса. Сами разбирате, че при тези температурни амплитуди книгите са изложени на погиване. Другата причина са ниските, близки до минималната, заплати на работещите в националната библиотека, които не позволяват да се набере качествен персонал, от една страна, а от друга страна, работещите в библиотеката не са мотивирани за своето професионално развитие. В същото време броят на книгите, за които отговаря един библиотекар, са много повече отколкото при германските или американските му колеги.\" От Сметната палата са пресметнали, че един служител на библиотеката управлява 39 000 библиотечни единици. Тоест, административният капацитет на Националната библиотека не е съобразен с управлявания библиотечен фонд. Сметната палата е дала на министъра на културата Боил Банов три основни препоръки, а на директора на библиотеката - доц. д-р Красимира Александрова, 11 препоръки за отстраняване на проблемите.\" - в. \"Сега\".\"Сметната палата: Книги загиват в Националната библиотека Във връзка с постъпилите запитвания от различни медии по повод интервюто, дадено от председателя на Сметната палата, г-н Цветан Цветков, в предаването \"Тази сутрин\" по Би Ти Ви по повод Одитния доклад за дейността на Националната библиотека \"Св. св. Кирил и Методий\" (той засяга тревожното състояние на хранилищата на библиотеката и опасността да се унищожат ценни книги и архиви - б.р.), ръководството на културния институт се чувства задължено да направи следното изявление: Коментираният Одитен доклад №0300101716 за одит на изпълнението на дейността на НБКМ обхваща периода 01.01.2014 - 30.06.2016 г. Настоящият директор доц. д-р Красимира Александрова и нейният екип поеха ръководството на Националната библиотека на 26.05.2016 г. с ясното съзнание, че трябва да се справят с проблеми, трупани още от построяването на сградата през 1953 г. Недостигът на хранилища датира оттогава поради неизпълнение на първоначалния архитектурен проект в неговата цялост. През изминалите десетилетия досега основен ремонт на сградата не е правен, от което следват и голяма част от констатациите в Одитния доклад. Ръководството на НБКМ се отнася отговорно към направените препоръки от Сметната палата. След писмо на министър Боил Банов от 2 август 2017 г. с искане на информация за предприетите мерки по препоръките в Отидния доклад от страна на Националната библиотека, на 14 август 2017 г. сме уведомили принципала за всички предприети и предстоящи действия, както и за сроковете за тяхното изпълнение... Текущи ремонти по сградата: на компрометирани части от покрива, хранилища, реставрационен център, работни помещения и други вътрешни пространства. Поставени са снегозадържащи скоби на покрива, укрепени са оберлихти, поетапно се подменят дограми, инсталират се климатици, монитрана е система за мълниезащита. На базата на проектна дейност е одобрено финансиране за монтиране на асансьор за хора със специфични потребностни и за осигуряване на подходящи условия на труд за служители на библиотеката с различен процент на трудоустрояване. В процес е процедура за изграждане на пожароизвестителна инсталация. До средата на октомври 2017 г. ще приключи съставянето на технически паспорт на сградата и обследване за енегрийна ефективност. По отношение на изводите в Одитния доклад, отнасящи се до ниските трудови възнаграждения в НБКМ на базата на брой служители, трябва да уточним, че институцията изпълнява действащото законодателство (Единен разходен стандарт, приет през ноември 2016 г.). Затова сравняването с чуждестранни библиотеки (в случая с такива в САЩ и Германия) може да бъде добра база за предложения за бъдещи законодателни промени. Добре е също да уточним, че с възможностите на делегирания бюджет новото ръководство успя два пъти да коригира заплатите на различни категории служители в НБКМ. Възнагражденията продължават да са ниски на фона на жизнения стандарт в страната, от една страна, и от друга - на натовареността на библиотечните професионалисти при извършване на дейности с национална отговорност...\" - в. \"24 часа\".Всекидневниците информират и за програмата за осигуряване на бавачки за семейства с работещи родители.\"Държавата ще плаща 18 месеца минимална заплатата на бавачки, за да може майките да ходят на работа. Условието е да няма място за децата в детска ясла или градина. Проектът се финансира с 20 милиона лева по оперативната програма \"Развитие на човешките ресурси\", които ще стигнат за 1500-2000 семейства. Програмата ще осигурява детегледачи на деца от 0 до 5 г. Кандидатите за бавачки трябва да са безработни и да са регистрирани в бюрото по труда. Бабата или дядото на детето също ще могат да подадат документи, ако отговарят на условията. Те ще получават минималната работна заплата, като ще се взема предвид броят на отработените часове. Бавачките ще се назначават на работа, след като преминат интервю с родителите. Семействата могат да подават документи от днес до края на октомври, обясни зам.-социалният министър Зорница Русинова. Условието за тях е да с отпуск по майчинство, или да са безработни. За нас приоритет са самотните родители, хората с увреждания, хора, които са в уязвено положение, така че да ги подкрепим максимално, като условието е децата им, които са на възраст между 0 и 5 години да не бъдат обхванати от системата на яслите и детските градини, каза още Русинова.\" - в. \"24 часа\".\"Между 1500 и 2000 семейства ще имат възможност да получат детегледач, на когото държавата ще плаща, за период от 18 месеца по проекта \"Родители в заетост\"... Изискванията към родителите, които кандидатстват по \"Родители в заетост\", е да бъдат в отпуск по майчинство за отглеждане на дете, ако са наети по трудово или служебно правоотношение, да са безработни или самонаети лица. Общо 20 млн. лв., от които 3 млн. лв. са от националния бюджет, са предвидени за заплати на детегледачи. За такива могат да кандидатстват безработни и неактивни хора - включително и пенсионери. Те може да са и роднини на семейството, което кандидатства за помощта. Ако детегледачът е непознат, ще се иска да има опит, като подходящи за работата са медицински сестри, педагози. Желаещите да гледат деца трябва да се регистрират в бюрата по труда. Заявления от родители се приемат от вчера до 31 октомври 2017 г. в службите по заетостта. Кандидатствавето за детегледачи ще започне по-късно...\" - в. \"Стандарт\".", "date": "2017.09.30", "title": "Борисов търси подкрепа от евролидери за Шенген, книжовното богатство на Националната  библиотека е застрашено, държавата плаща за бавачки..."}
{"url": "https://news.bg/int-politics/tramp-prie-ostavkata-na-zdravniya-ministar.html", "text": "Американският президент Доналд Тръмп прие оставката на министъра на здравеопазването Том Прайс, предаде CNN.Това става в разгара на скандал, избухнал заради това, че Прайс многократно е използвал частни самолети в случаи, когато е можело да пътува с редовни полети.Вследствие на това са изразходвани стотици хиляди долари държавни средства.Би Би Си съобщи, че става дума за 28 такива полета, които са стрували на бюджета 400 хиляди долара.Изследване на Politico, в което са отчетени и разходите за пътувания в чужбина с военни самолети, се казва, че полетите на министъра на стрували около милион долара.Междувременно Прайс се извини на данъкоплатците и обеща да върне в бюджета близо 52 хиляди долара, похарчени за чартърни полети.Според американското законодателство, при командировки държавните чиновници трябва да пътуват с редовни полети. ", "date": "2017.09.30", "title": "Тръмп прие оставката на здравния министър "}
{"url": "https://news.bg/int-politics/sasht-vavezhdat-novi-sanktsii-sreshtu-rusiya-prez-noemvri.html", "text": "САЩ въвеждат нови санкции срещу Русия, които ще влязат в сила от 28 ноември, предадоха информационните агенции.Ограничителните мерки предвиждат намаляване на максималната продължителност на пазарното финансиране на руските банки, подлежащи на санкции, до 14 дни. За и петролните газовите компании тя ще бъде до 60 дни, съобщава американското финансово министерство.По-рано агенция Reuters съобщи за писмо на сенаторите Джон Маккейн и Бен Кардин до Белия дом, с искане да започнат да се прилагат санкциите, подписани от президента Доналд Тръмп в началото на август. То е с дата 28 септември.Припомняме, Тръмп беше против закона за разширяване на санкциите, който беше приет от сената и камарата на представителите на американския конгрес, но го подписа. Документът засяга фирми и лица от Русия, Иран и Северна Корея.Президентът изрази недоволство от някои текстове в закона, но заяви, че го подписва в името на националното единство. Това стана на фона на разрастващия се скандал за руската намеса в американските избори, насочена в полза на неговата изборна кампания.", "date": "2017.09.30", "title": "САЩ въвеждат нови санкции срещу Русия през ноември"}
{"url": "https://news.bg/int-politics/sasht-ne-priznavat-referenduma-na-kyurdite-v-irak.html", "text": "САЩ не признават референдума за независимост на Иракски Кюрдистан. Това се казва в изявление на държавния секретар Рекс Тилърсън, публикувано на сайта на Държавния департамент.\"Гласуването и неговите резултати са нелегитимни и ние продължаваме да подкрепяме единния, федерален, демократичен и проспериращ Ирак\", гласи изявлението.Тилърсън призовава властите на Иракски Кюрдистан да уважават конституционно установената роля на централното правителство.Същевременно той призовава правителството да не заплашва кюрдите с употреба на сила.Припомняме, на референдума за независимост, който се проведе на 27 септември, близо 93 на сто от гласувалите се обявиха за отделяне от Ирак.Местните власти призоваха правителството и съседните страни да признаят резултатите от допитването.Премиерът на страната Хайдар ал Абади поиска в срок от три дни кюрдите да предадат на Багдад контрола върху летищата в Ербил и Сюлеймания, като предупреди, че в противен случай въздушното пространство над Иракски Кюрдистан ще бъде затворено. От вчера международните полети са спрени.  ", "date": "2017.09.30", "title": "САЩ не признават референдума на кюрдите в Ирак"}
{"url": "https://news.bg/int-politics/seul-severna-koreya-veroyatno-gotvi-yadren-opit.html", "text": "Северна Корея е извела три междуконтинентални балистични ракети от военен завод в Пхенян, което може да означава, че се подготвя изстрелване на ядрена бойна глава към Тихия океан, предаде агенция \"Новости\", цитирайки южнокорейския вестник \"Тона илбо\".Според източници от президентската администрация в Сеул, става дума за завода, където са били произведени балистичните ракети \"Хвасон\", които вече преминаха изпитания.\"Тона илбо\" свързва извеждането на ракетите с изявлението на севернокорейския външен министър Ри Йон Хо, че в отговор на заплахите на Доналд Тръмп Пхенян може да предприеме безпрецедентни мерки, включително изпитания на термоядрен заряд в Тихия океан.", "date": "2017.09.30", "title": "Сеул: Северна Корея вероятно готви ядрен опит "}
{"url": "https://news.bg/bulgaria/zhivotni-artisti-noshtni-peperudi-i-uiki-obicha-zemyata-v-evropeyskata-nosht-na-uchenite.html", "text": "Необичайно оживена бе изминалата нощ в Националния природонаучен музей, който събра десетки деца и пораснали природолюбители в Европейската нощ на учените.Посетителите имаха възможност да видят 3D макети на най-впечатляващите обитатели на Черно море и да ловят нощни пеперуди в парка наоколо.Директорът на музея проф. Николай Спасов разказа за грекопитека - най-новото откритие на неговия екип.Особена радост за децата беше да видят животни-актьори от филми - вълка Терес, игуаната Нирвана, дресиран плъх, змии, червен лемур.За трета поредна година бяха връчени наградите на Уикипедия от конкурса \"Уики обича Земята\". За първи път обаче церемонията се проведе в Европейската нощ на учените.Победител сред  в конкурса стана снимката на вековно дърво в Белинташ с автор Борислав Кръстев.Второто място е за живописен кадър на река Струмешница в Рупите, заснет от Георги Палпурин. С третата награда бе отличена снимка на Влахинския водопад в Пирин с автор Марио Шуманов.", "date": "2017.09.30", "title": "Животни-артисти, нощни пеперуди и „Уики обича Земята” в Европейската нощ на учените"}
{"url": "https://news.bg/comments/zashto-evropa-se-gnevi-na-brekzit-a-sachuvstva-na-kataluniya-i-shotlandiya.html", "text": "Миналата седмица Конституционният съд на Испания реши да наложи глоба от над 10 000 евро на ден на организаторите на референдума за независимост на Каталуния, докато продължава гласуването. Преди това решение хиляди бюлетини за референдума бяха конфискувани от централното правителство, което смята, че този акт е противоконституционен бунт.Каталуния, сега част от Кралство Испания, търси своята независимост от близо сто години. Съпротивата на Мадрид се обяснява с важността на залозите: Испания би загубила 6% от територията си, 16% от населението си, повече от половината от инвестициите си за нови предприятия и 20% от своя БВП.Много по-интересна от борбата за независимост обаче е непоследователната позиция на поддръжниците на ЕС по този въпрос, отбелязва в коментар за френския всекидневник \"Фигаро\" Бил Уъртс, анализатор по публични политики.Изглежда в цяла Европа повечето хора съчувстват на каталунските сепаратисти. И ако ЕС не взема отношение по този властови спор, много европейци вече са взели страна. Този ентусиазъм нараства правопропорционално на твърдостта на испанското правителство да се бори срещу този вот.Шотландската национална партия (SNP), която значително допринесе за организирането на референдума за независимост на Шотландия през 2014 г., също е поддръжник на каталунската сепарация. Известният шотландски сепаратист Алекс Салмонд дори обеща подкрепата си в Twitter с поста \"Si\".Въпреки че в други държави от ЕС не сa проведени проучвания за обществената подкрепа за тези сепаратистки движения, се усеща перманента липса на критика към независимите движения в Шотландия и Каталуния.Странно е, че след тежките критики, на които бяха подложени поддръжниците на Брекзит, останалите сепаратистки движения не будят никакво безпокойство. Едва ли можем да кажем, че общественото мнение е в подкрепа на свободното самоопределение на народите: по време на Брекзита целият свят имаше право да коментира, дори и президента Обама, който се противопостави на излизането на британците от Европейския съюз.Причината за тази липса на опозиция в контекста на независимостта на Каталуния и Шотландия се дължи на ясното проевропейско отношение на тези две движения за независимост.Шотландската национална партия постоянно подчертава факта, че мнозинството шотландски гласоподаватели гласуваха за оставане в Европейския съюз, и показва на всяка от своите демонстрации много знамена на ЕС. Каталунските сепаратисти също така ясно показаха на Брюксел, че отцепването ще бъде \" нещо добро\" за ЕС.В действителност каталунците изглеждат ентусиазирани по отношение на европейския проект, докато само около половината от испанските гласоподаватели смятат, че ЕС е подобрил положението на континента. Нещо повече, каталунците постоянно гласуват за проевропейски кандидати за поста председател на Генералитета на Каталуния. Настоящият президент Карлес Пуджемнот в една неотдавнашна статия за \"Гардиън\" дори смята, че Европейската комисия би трябвало да се намеси в този конфликт, което означава, че ЕС ще отмени испанските конституционни тълкувания.Да си представим за момент, че референдумът за Брекзит беше отхвърлен, но че евроскептичното движение в Уелс (гласувало най-вече за напускане на Европейския съюз) беше поискало независимост в отговор на този отказ. Щеше ли да има огромна подкрепа от европейските граждани за уелското право на самоопределение? Това изглежда много малко вероятно.Дори няма нужда да измисляме ново сепаратистко движение, за да подчертаем двойния език на тази политическа подкрепа. Сепаратистите от Фландрия имат същите изисквания за независимост като каталунците или шотландците, но не се ползват със същата степен на подкрепа от чужбина. И причината е в тяхната позиция по отношение на Европейския съюз: \"Нов фламандски алианс\"(NVA) е дясноцентристко движение, което твърди, че иска да запази Фландрия в ЕС. То обаче подчертава, че \"NVA е преди всичко еврореалистка партия, която не се колебае да постави под съмнение функционирането на Европейския съюз, и не защото се съмняваме в неговата полезност и интерес , а защото не бива да го считаме за очевиден. \" Това, в очите на останалата част от континента, изглежда вече отива твърде далеч. \"Нов фламандски алианс\" често е етикетирана като фашистка или \"заплашваща стабилността\" на Белгия.Тук се корени и проблемът на това лицемерно политическо мнение, което преобладава в Европа: то не следва никаква идеологическа логика. Най-яростните привърженици на самоопределението на народите, които рисуват каталунски или шотландски знамена по бузите си, изведнъж се превръщат в гневни демонстранти, обвиняващи хората във фашизъм когато става въпрос за евроскептично или критично движение към определени европейски решения.Отцепването не трябва да бъде продукт на комуникация, използван за политически цели. Самоопределянето на народите е правото на индивидите да направят общуването между държавата и нейните общности максимално близко и уважаващо техните решения.Това е и същността на демокрацията: властта да бъде върната на гражданите.", "date": "2017.09.30", "title": "Защо Европа се гневи на Брекзит, а съчувства на Каталуния и Шотландия?"}
{"url": "https://news.bg/crime/trima-s-avtomati-i-bronezhiletki-zadignali-parite-ot-inkaso-avtomobila.html", "text": "Проговори единият от охранителите на обрания инкасо автомобил в столичния квартал \"Овча купел\". Пред Нова телевизия Желчо Желев сподели, че нападателите са били трима. Те били оборудвани с автомати и бронежилетки.\"Не мога да реагирам, защото автоматът е зареден\", подчерта охранителят. \"През цялото време държеше автомата срещу мен\", допълни той.Желев си мислил, че нападателите могат да стрелят и се е надявал да не дръпнат спусъка. Крадецът му казал да легне по очи, но пак под дулото на оръжието.Охранителят показа и раната на главата си от удара, който получава от нападателите. Според Желев нападателите познавали добре тънкостите на инкасо автомобилите. По думите му те са отворили автомобила изключително бързо. Желчо ще получи 500 лева компенсация от работодателя си. Охранителят обмисля да се откаже от работата си.", "date": "2017.09.30", "title": "Трима с автомати и бронежилетки задигнали парите от инкасо автомобила"}
{"url": "https://news.bg/world/den-za-razmisal-v-kataluniya.html", "text": "Десетки хиляди сепаратисти в Каталуния се събраха в последния протест преди планирания референдум за независимост от Испания, който трябва да се проведе утре, 1 октомври, съобщи БиБиСи.Каталунският президент Карлес Пучдемон е заявил пред многохилядната тълпа, че съвсем скоро Каталуния ще направи първите си стъпки като независима държава.Активистите са започнали и да окупират училищата, където утре ще бъдат разположени изборните секции. Сепаратистите възнамеряват да останат в училищата до края на самия вот, за да са сигурни, че урните ще се напълнят.Голяма част от училищата ще бъдат отворени и днес, въпреки почивните дни. Това става по инициатива на родители и ученици, които са организирали интересни събития, за да може заведенията да останат отворени. Припомняме, че  на Каталуния нареди училищата да бъдат затворени.По повод утрешния вот в Каталуния днес е обявен ден за размисъл. Вчера стана ясно, че от Google са блокирали приложение, информиращо избирателите за местата на изборните секции. Потребителите вече не могат да заредят приложението, но тези, които са го направили по-рано, могат да го използват и след блокирането.Припомняме и че вчера  с флага на каталунската независимост тръгнаха към регионалните градове в Каталуния, за да защитят референдума утре. Те подкрепиха многочислените протести в целия район.По непотвърдена информация снощи в Бареселона са се събрали около 100 000 души, изразяващи волята си за независимост от Испания.Въпреки всичко това властите в Испания продължават да са категорични, че референдум в Каталуния няма да се провежда.", "date": "2017.09.30", "title": "Ден за размисъл в Каталуния"}
{"url": "https://news.bg/politics/gergov-atakuva-skritite-milioneri-i-hermafroditi-v-bsp.html", "text": "Гранд каньон в БСП и скритите милионери критикува червеният бизнесмен Георги Гергов.Пред Нова телевизия Гергов говори за милионерите в столетницата, които се правят на народни хора. \"Не може да си хермафродит - да си и от едната страна, и от другата\", смята червеният бизнесмен.\"Лъжата и циркаджилъците не са присъщи за нашата партия\", категоричен е Гергов. А за Нинова отсече: \"Още не съм започнала с критиката\". Гергов се закани, че истината ще излезе наяве.\"Мислихме, че ще правим промяна\", коментира Гергов. Той е категоричен, че ще влезе в лидерска битка, макар да смята, че не той е най-добрият лидер на столетницата.\"Защо трябваше да се изрежат клоните на партията\", запита Гергов и допълни, че той не води война с Нинова, но бил удобен за лидера на БСП. \"Къде са силните хора в БСП?\", ядоса се социалистът и отсече, че преди е подкрепил Нинова, за да променя България, а не да мачка.Гергов е убеден, че България има нужда от коалиция, която да работи в интерес на страната и отново вярва в . Георги Гергов вярва, че може да намери общо решение с партията на Борисов за плоския данък, който е основна разделителна линия между двете формации. \"В момента Бойко Борисов е фактор в Европа\", обясни Гергов, а БСП не изпълнявала програмата си.В избора на членове на ВСС от квотата на НС червеният бизнесмен вижда задкулисна договорка между формациите. \"Това не е моята схема\", осече Георги Гергов.Председателката на партията ползвала медиен комфорт и това ставало с пари, според него. \"Корнелия е жена с минало, тя е зависима от някои хора и те натискат копчето\", атакува социалистът. \"Аз винаги съм бил неразбран в партията, аз съм чужд сред свои\", сподели Георги Гергов. \"Аз не съм в паралелната държава, търсете паралелната държава на друго място\", заключи Гергов.", "date": "2017.09.30", "title": "Гергов атакува скритите милионери и \"хермафродити\" в БСП"}
{"url": "https://news.bg/int-politics/karakachanov-pritesnen-ot-opitite-za-radikalizatsiya-u-nas.html", "text": "\"Няма генерални проблеми в коалицията.\" Това заяви пред Нова телевизия вицепремиерът и министър на отбраната Красимир Каракачанов.Патриотите предлагат мерки срещу радикалния ислям. Трябвало да се спре външното финансиране на радикалните елементи у нас. \"Не трябва нашите имами да получават заплатите си от друга държава и да учат в радикални държави\", обясни Каракачанов.\"Има опити за създаване на  у нас\", категоричен бе Каракачанов. Споед него в момента държавата и институциите са в състояние да се справят.Каракачанов отказа да коментира има ли теч на информация от президентството. Припомняме, началникът на кабинета на Румен Радев няма допуск до класифицирана информация, за което алармираха от ГЕРБ тази седмица. \"Трябва да спрем с конфронтацията в българското общество\", коментира още Каракачанов.По думите на военния министър българската авиация не е само в изтребителите. Той заяви, че ще има нови изтребители и се обяви против самолети втора ръка. \"Стари самолети си имаме\", изтъкна Каракачанов.Според Каракачанов в Министерството на отбраната години наред са се правели безобразия. \"Няма да допусна далавера\", закани се военният министър.\"Русия не е заплаха за нас\", заяви още вицепремиерът от ОП. Следващият доклад за националната сигурност трябва да не посочва федерацията като заплаха, по мнението му.", "date": "2017.09.30", "title": "Каракачанов притеснен от опитите за радикализация у нас"}
{"url": "https://news.bg/crime/zaloviha-korumpirani-sluzhitel-na-elektrorazpredelitelno-druzhestvo.html", "text": "Полицаи задържаха корумпиран служител на електроразпределително дружество във Варна.По случая е установено, че на 28 септември, четвъртък, на телефон 112 е депозиран сигнал, че длъжностно лице, служител на електроразпределително дружество, е поискал от гражданин определена сума, с цел да не извърши действия по служба. Корумпираният служител предложил да не бъде реализирана административна отговорност спрямо гражданина, за когото преди това длъжностни лица са установили, че е манипулирал измервателен уред, монтиран в частен дом.Органите на реда започнали разследване. В хода на оперативно - издирвателни действия полицаите във Варна заловили служителя на електроразпределителното дружество непосредствено след приемане на подкуп в размер на 200 евро.Мъжът е задържан за срок до 24 часа. По случая е образувано досъдебно производство под ръководството на Окръжната прокуратура във Варна.За подобно деяние законът предвижда наказание \"лишаване от свобода\" за срок до 6 години и глоба в размер до 5 хил. лв.", "date": "2017.09.30", "title": "Заловиха корумпирани служител на електроразпределително дружество"}
{"url": "https://news.bg/world/papa-frantsisk-se-bori-s-falshivite-novini.html", "text": "Ватиканът ще се бори с разпространението на фалшиви новини, съобщи Ройтерс.В пост в социалните мрежи папа Франциск е заявил, че темата на неговото изявление на следващия Световен ден на социалните комуникации на Римокатолическата църква ще бъде свързана с борбата с фалшивите новини.По думите на папата темата на изявлението ще бъде \"Истината ще ви направи свободни. Фалшиви новини и журналистика за мир\" (\"Veritas liberavit vos. Nuntii fallaces et diurniariorum opus ad pacem\"). Темата била вдъхновена от Евангелието. Следващият Световен ден на социалните комуникации на Римокатолическата църква ще бъде на 13 май 2018 година.От изявление на Ватикана става ясно, че темата е достатъчно важна за папа Франциск. Според папата фалшивите новини допринасят за генерирането и подхранването на силна поляризация на мненията в обществото, а изкривяването на фактите може да се отрази върху нивото на индивидуалното и колективно поведение на миряните.От Ватикана посочват още, че Църквата също трябва да допринесе за борбата против разпространението на фалшиви новини и пропаганда. За целта трябвало да се помисли за причините, логиката и последствията от дезинформацията в медиите. По този начин могло да се помогне за насърчаването на професионалната и качествена журналистика, която винаги следва да търси истината.", "date": "2017.09.30", "title": "Папа Франциск се бори с фалшивите новини"}
{"url": "https://news.bg/world/aleksey-navalni-e-otnovo-na-svoboda.html", "text": "Опозиционерът Алексей Навални е бил освободен от руските власти.Припомняме, вчера, 29 септември, Навални беше задържан от полицията, след като напуснал дома си в Москва. Опозиционерът отивал на участие на предизборен митинг в Нижни Новгород.Полицията в Москва е съставила административен протокол на Навални. Следва на 2 октомври, понеделник, съдът в Москва да разгледа административното дело срещу него.Това беше третото задържане на Навални само за последните 6 месеца. Предишните два ареста на опозиционера бяха съответно на 26 март и 12 юни в Москва, заради участието му в нерегламентирани митинги против управлението на президента Путин.Припомняме и че в Русия ще се провеждат президентски избори през месец март 2018 г. Централната избирателна комисия на Русия обяви, че Навални няма право да участва на изборите, но той все пак се надява да се изправи срещу Путин.", "date": "2017.09.30", "title": "Алексей Навални е отново на свобода"}
{"url": "https://news.bg/world/iphone-8-i-iphone-8-plus-zapochnaha-s-problemite.html", "text": "Сигнали за проблеми с най-новия модел мобилни устройства на Apple предизвикаха бурни реакции в обществеността. Новите модели на iPhone - , които излязоха на пазара преди по-малко от месец, може да се окажат дефектни, съобщават медии в Тайван и Китай, цитирани от световни технологични сайтове.Сигнал в медии в Тайван и Китай твърди, че възникват проблеми при зареждането на новия iPhone 8 Plus. Сигналът бил подаден от жена, която закупила новия телефон само преди 5 дни. Жената поставила апарата да се зарежда с оригиналния кабел и адаптер. Няколко минути по-късно обаче жената видяла, че предната част от панела на телефона се повдига нагоре, отделяйки се от долната част на телефона. Впоследствие панелът се отделил почти напълно от устройството.Апаратът вече е изпратен обратно във фабриката на Apple, където следва случаят да бъде разследван. Жената е получила нов апарат в замяна.В Япония също имало сигнали за нередности с новото мобилно устройство на Apple, съобщава thenextweb.com. Според сигнала потребител в Япония е получил чисто новия си телефон, който бил опакован. След като отворил опаковката обаче екранът на апарата бил видимо отделен от тялото на телефона.bTV информира и за случаи, при които възниквали проблеми и със зарядното на телефона. Клиент се оплакал, че след като включил новия си iPhone да се зарежда, апаратът се взривил. Към момента обаче тези данни не са потвърдени.", "date": "2017.09.30", "title": "iPhone 8 и iPhone 8 Plus започнаха с проблемите"}
{"url": "https://news.bg/world/arestuvaha-predpolagaemiya-iznudvach-otrovil-detski-pyureta-v-germaniya.html", "text": "Властите в Германия арестуваха мъж, заподозрян за отравянето на бебешки пюрета, информира DW.Първоначално властите в Германия не са били сигурни дали задържаният мъж е този, който поиска подкуп за отравянето на бебешки храни. Впоследствие обаче органите на реда преценили, че има реална възможност задържаният да е отговорен за отравянето на пюретата.Мъжът е бил задържан в района на Тюбинген. Той е на около 50-годишна възраст и според местните полицаи прилича много на човека от разпространените видеоматериали. Полицаите са предприели действия по обискиране на дома на задържания, но към момента няма информация дали там е открито отровно вещество или някакви индикации, доказващи съпричастността на задържания към деянието.Предполага се, че мъжът е бил задържан заради множество сигнали от съвестни граждани, които припознали в него издирвания по снимка човек. В полицията в Германия били депозирани над 600 сигнала по случая.Въпреки ареста властите в Германия продължават да предупреждават хората, че все още съществува реална опасност заразена храна да достигне до техните деца. Потребителите трябва щателно да проверяват храните дали са добре запечатани, за да отхвърлят всякакви съмнения.", "date": "2017.09.30", "title": "Арестуваха предполагаемия изнудвач, отровил детски пюрета в Германия"}
{"url": "https://news.bg/disasters/kam-balgarite-na-o-bali-vulkanat-agung-e-pred-izrigvane.html", "text": "Министерството на външните работи и посолството на България в Джакарта информираха, че Индонезия е повишила нивото на евентуален риск от изригване на вулкана \"Агунг\" на най-високата четвърта степен.Във връзка с това външното ни министерство призовава всички българи, живеещи или пребиваващи към момента на остров Бали, да следят съобщенията на местните медии и да следват стриктно указанията на властите в случай на извънредна ситуация.МВнР препоръчва сънародниците ни в Бали да вземат и лични мерки за безопасност, сред които:Превантивни:При евентуално изригване:Министерството на външните работи и посолството ни в Джакарта призовават и всички български граждани на острова да се регистрират на сайта на министерството в рубриката \"Пътувам за\". Там сънародниците ни трябва да предоставят и мобилен телефон, имейл и точен адрес на местопребиваване на остров Бали, за да може консулските ни власти да окажат своевременна помощ при нужда.В случай на нужда българските граждани могат да се свържат с посолството на Република България в Джакарта на тел. +62 21 390 4048, а при извънредна ситуация и в извънработно време - на денонощния дежурен телефон +62 811 932 200.", "date": "2017.09.30", "title": "Към българите на о. Бали - вулканът \"Агунг\" е пред изригване"}
{"url": "https://news.bg/disasters/zemetresenie-v-yugozapaden-kitay.html", "text": "Земетресение с магнитуд от 5.5 по скалата на Рихтер разлюла Югозападните провинции на Китай.Земетресението е било усетено най-силно в района на град Гуанюан в югозападната провинция Съчуан, съобщава ТАСС.По информация на Световния сеизмологичен център земетресението е било на 70 километра североизточно от Гуанджоу и на 193 километра северозападно от Нанчан.Трусът е бил на 30 километра дълбочина.Към момента няма информация за сериозни щети и жертви.", "date": "2017.09.30", "title": "Земетресение в Югозападен Китай"}
{"url": "https://news.bg/regions/patnicheski-mikrobus-katastrofira-kray-vratsa.html", "text": "Пътнически микробус е катастрофирал на входа на Враца, информира bTV. В инцидента няма пътници с тежки наранявания.Установено е, че микробусът превозвал пътници по линията Оряхово - Враца. Поради неизяснени към момента причини микробусът се блъснал в движеща се пред него фадрома. Предполага се, че водачът не спазвал необходимата дистанция и не шофирал със съобразена скорост.На мястото на инцидента са пристигнали екипи на \"Пътна полиция\". 33-годишният шофьор е дал отрицателна проба за алкохол.В микробуса имало трима пътници. Те са в добро състояние, нямат физически наранявания. По думите им те се уплашили от пътнотранспортното произшествие. Хората са транспортирани до близко болнично заведение за преглед, след което са били освободени.", "date": "2017.09.30", "title": "Пътнически микробус катастрофира край Враца"}
{"url": "https://news.bg/disasters/bolnite-ot-holera-v-jemen-dostigat-1-mln-dushi.html", "text": "Броят на болните на холера в Йемен могат да достигнат 1 млн. души до края на тази година. Това са заявили от \"Червения кръст\", цитирани от CNN. По последни данни сега те са около 750 000 души. От там описват като безпрецедентно разпространението на заболяването в съсипания от войната в Йемен. По-рано от Световната здравна организация също обявиха, че болестта напредва много по-бързо от очакванията и се взимат спешни мерки за изкореняването й. Само за месеци, болните там са около 700 000, а починалите са хиляди, стана ясно през септември.Във войната в Йемен загинаха повече от 10 хил. души, бяха разселени повече от 3 млн. души и беше разрушена по-голямата част от инфраструктурата на бедната страна.", "date": "2017.09.30", "title": "Болните от холера в Йемен достигат 1 млн. души "}
{"url": "https://news.bg/int-politics/desetki-hilyadi-na-protest-za-pravoto-na-abort-v-eyre.html", "text": "Десетки хиляди се включиха в протест за правото на аборт в Ейре. Демонстрацията се проведе в столицата Дъблин, предаде \"Ройтерс\". През следващата година предстои референдум по въпроса. Демонстрантите искат дотогава законодателството да бъде облекчено.Припомня се, че католическа Ирландия премахна пълната забрана за абортите едва през 2013 година. Но промените обхващат само случаите, в които животът на майката е в опасност. На много жени, които желаят да прекъснат бременността си, се налага да пътуват до Англия, за да направят това. По официални данни, за миналата година те са били 3000, но според активисти реалният им брой е много по-висок. Съветът на Европа и ООН призоваха правителството за още облекчения на забраната, в случаите, когато плодът има увреждания.  ", "date": "2017.09.30", "title": "Десетки хиляди на протест за правото на аборт в Ейре"}
{"url": "https://news.bg/int-politics/sasht-priemat-ne-poveche-ot-45-000-bezhantsi-sledvashtata-godina-potvardi-tramp.html", "text": "Американският президент Доналд Тръмп подписа указа, с който се уточнява броят бежанци, който страната ще приеме през следващата година.Той ще бъде 45 000 души Това съобщиха от Белия дом, цитирани от \"Ройтерс\". Припомняме, че промените бяха оповестени по-рано тази седмица. е най-ниският планиран брой от 1975 година насам за САЩ, въпреки че през годините се е случвало фактически да пристигнат и по-малко.Според разчетите, през 2018 година ще приемат до 19 000 от Африка, 17 500 души от Близкия Изток и Южна Азия 5000 души от Източна Азия, 2000 души от Европа и Централна Азия, 1500 души от Латинска Америка и Карибите.Сигурността се цитира като основна причина за променените планове.Припомняме, че по-рано Тръмп подписа указ, чрез който гражданите на 8 държави няма да имат право да влизат в САЩ. Това бе старият забранителен списък, в който бяха включени още 3 държави.", "date": "2017.09.30", "title": "САЩ приемат не повече от 45 000 бежанци следващата година, потвърди Тръмп "}
{"url": "https://news.bg/world/boyan-petrov-pokori-poredniya-osemhilyadnik.html", "text": "Боян Петров покори 10-ия осемхилядник в своята кариера на алпинист, съобщи \"Сега\".Негови близки съобщиха, че 44-годишният зоолог от Националния природонаучен музей вчера успешно е стъпил и се е върнал към базовия лагер от седмия по височина връх на планетата Даулагири (8172 м).Припомняме, че през август беше съобщено, че тръгна към Непал с тази цел. Петров си остава най-успешният български алпинист. В периода от 2009 до 2017 година Петров покори девет осемхилядника - Гашербрум-1 (8068), Канчендзьонга (8586), Броуд пик (8047), К2 (8611), Манаслу (8163), Анапурна (8091), Макалу (8463), Нанга Парбат (8126) и Гашербрум-2 (8035).Целта му е да стане първият българин, стъпил на всичките 14 върха над 8000 м в света и един от едва 20-те човека, направили това без помощта на допълнителен кислород.", "date": "2017.09.30", "title": "Боян Петров покори поредния осемхилядник"}
