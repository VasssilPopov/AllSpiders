{"url": "https://news.bg/politics/mvnr-vrachva-protestna-nota-v-parizh-i-privikva-poslanika-na-frantsiya-v-sofiya.html", "text": "Вицепремиерът и министър на външните работи Екатерина Захариева е наредила на посланика на България във Франция Ангел Чолаков да връчи протестна нота във френското външно министерство във връзка с думите на френския президент Еманюел Макрон пред крайнодясното френско издание \"Вальор актюел\", че предпочитал легални мигранти от Африка пред нелегалните украински или български банди.Също така от Министерството на външните работи (МВнР) са извикали френския посланик у нас Флоранс Робин в понеделник за обяснения, съобщиха от МВнР.Интервюто на Макрон предизвика остра реакция сред цялата журналистическа гилдия във Франция. Авторитетният седмичник \"L'observateur\" подчертава, че \"за първи път президент на Франция дава интервю за крайнодясна медия\".Сп. \"Marianne\" се възмущава от нескопосаните обяснения на администрацията на Макрон за скандалното интервю. \"С това си интервю Макрон зави рязко към крайната десница\", пише от своя страна лявото издание \"Liberation\". Остри коментари има и във вестниците Le Parisien и Le Figaro.По-рано днес Министерството на външните работи на Украйна е извикало френския посланик да даде обяснения за думите Макрон относно \"украинските банди\". Това съобщи говорителката на министерството Екатерина Зеленко, цитирана от БГНЕС.", "date": "2019.11.02", "title": "МВнР връчва протестна нота в Париж и привиква посланика на Франция в София"}
{"url": "https://news.bg/crime/globyavat-60-godishna-za-podpaleni-elektronni-platki-v-pernik.html", "text": "Глобяват 60-годишна жена за нерегламентирано изгаряне на електронни платки подпалени в Перник.Снощи, около 20 часа е подаден сигнал в полицията, че в пернишкия кв. \"Железни заводи\" има пожар. Пристигналите на място полицаи и пожарникари установяват, че горят купчина електронни платки, запалени от 60-годишна перничанка с цел извличане на мед след изгарянето им.Огънят е потушен от служители на РСПБЗН - Перник. На жената е съставен акт за административно нарушение от представители на Общински инспекторат - Перник и ще й бъде наложена парична санкция. Издаден й е и протокол за предупреждение по Закона за МВР от служители на Първо РУ.", "date": "2019.11.02", "title": "Глобяват 60-годишна за подпалени електронни платки в Перник"}
{"url": "https://news.bg/int-politics/grad-v-germaniya-obyavi-izvanredno-polozhenie-zaradi-natsizam.html", "text": "Източният германски град Дрезден обяви извънредно положение заради нацизъм, като заяви, че има сериозен проблем с крайната десница, съобщава Би Би Си.Дрезден, който е столица на провинция Саксония, отдавна се разглежда като бастион на крайната десница и е родното място на антиислямското движение \"Пегида\".Общинските съветници в града, който е претендент за европейска столица на културата през 2025 г., вече одобриха решение, в която се казва, че трябва да се предприемат повече действия за справяне с проблема.Но противниците казват, че това стига твърде далеч.\"Отвореното демократично общество е застрашено\", подчерта местният общински съветник Макс Ашенбах, който е внесъл предложението.Ашенбах, който е от левичарската сатирична политическа партия \"Партията\", заяви, че смята, че е необходимо да се предприемат действия, защото политиците не правят достатъчно, за да се \"позиционират ясно\" срещу крайната десница.\"Искането беше опит за промяна на това. Исках също така да знам с какви хора седя в Общинския съвет на Дрезден\", допълни той.Решението признава, че \"десните екстремистки нагласи и действия... се срещат с все по-голяма честота\" и призовава града да помогне на жертвите на крайнодясно насилие, да защити малцинствата и да укрепи демокрацията.Ашенбах заяви, че приемането на предложението показва ангажираността на Общинския съвет да подкрепя \"свободно, либерално и демократично общество, което защитава малцинствата и решително се противопоставя на нацистите\".Решението на Ашенбах е било гласувано от градския съвет на Дрезден в сряда вечерта. Тя е била одобрена с 39 гласа \"за\" срещу 29 \"против\", като управляващият Християндемократически съюз на канцлера Ангела Меркел е бил сред отхвърлилите резолюцията.ХДС определи решението като \"чиста политическа символика\" и заяви, че силната формулировка е \"езикова грешка\".Либералните свободни демократи са подкрепили законодателството, но един съветник критикува термина \"нацистко извънредно положение\", заявявайки, че това няма да помогне на кандидатурата на Дрезден да стане европейска столица на културата.", "date": "2019.11.02", "title": "Град в Германия обяви извънредно положение заради нацизъм"}
{"url": "https://news.bg/int-politics/vvs-na-velikobritaniya-ruskite-podvodnitsi-nyama-kade-da-se-skriyat.html", "text": "Руските подводници няма \"къде да се скрие\", обяснява началник щабът на кралските ВВС, докато Великобритания получава първия си нов самолет за лов на подводници, съобщава \"Телеграф\".Морският патрулен самолет \"Посейдон\" е предаден на Кралските военновъздушни сили след церемония в Сиатъл. Първият от девет самолета, кръстен Pride of Moray лети до Джаксънвил във Флорида, където персоналът на ВВС се обучава да го управлява.\"Това променя играта с подводници и морски патрулни самолети, които са в състояние да откриват и проследява най-сложните подводници, които Русия притежава. Те трябва да разберат, че няма къде да се крият\", обяснява Майк Уигстън.Докладът за отбраната от 2010 г. преценява, че Великобритания вече не се нуждае от такива способности, но руският \"авантюризъм\" в Крим и Украйна и \"нарастващият конфронтационен подход\" водят до осъзнаване в правителството, че \"подводното бойно пространство се е променило\".През 2015 г. правителството отпуска 3 милиарда британски лири, за нови самолети, които да преследват враждебните морски цели и да защитават ядрените подводници на Великобритания.За да поддържа уменията, ВВС има екипажи в ескадрили в Австралия, Канада, Нова Зеландия и САЩ. Всичките девет самолета ще бъдат доставени до ноември 2021 година.Самолетът може да носи до 129 сонарни буя, малки устройства, които се пускат от самолета в морето за търсене на подводници на противника. Самолетът \"Посейдон\" има противокорабни ракети \"Харпун\" и торпеда за наводни и подводни цели.Ръководителят на ВВС коментира, че \"всички съжалявахме за пенсионирането на \"Нимрод\" от 2010 г., но големият скок към \"Посейдон\" е нещо, с което много се гордеем и го очакваме.\"Като водещи членове на НАТО, Обединеното кралство е подписало споразумения както с американските, така и от норвежките военни части, за да си сътрудничат тясно при експлоатацията на \"Посейдон\" в Северния Атлантически океан.", "date": "2019.11.02", "title": "ВВС на Великобритания: Руските подводници няма къде да се скрият"}
{"url": "https://news.bg/int-politics/nezavisima-shotlandiya-e-savsem-blizo-obyavi-nikola-stardzhan.html", "text": "Независима Шотландия е на \"една ръка разстояние\". Това ще обяви първият министър на Шотландия Никола Стърджън пред демонстрация в подкрепа на независимостта в Глазгоу, която ще се проведе по-късно днес.Обещанието ѝ идва, след като лидерът на Лейбъристката партия Джереми Корбин настоя, че нов референдум за независимост \"не е необходим или желателен\".Хиляди са се регистрирали, за да чуят речта на първия министър на Шотландия и лидер на Шотландската национална партия, като събитието е организирано от единствения ежедневник в Шотландия, който подкрепя независимостта - National.Стърджън не се е изказвала пред митинг на по-масовото движение \"да\" от 2014 г. и беше критикувана от някои активисти, че не е подкрепила поредица от доста посетени шествия, проведени в Шотландия през лятото.Преди събитието тя определи предстоящите парламентарни избори във Великобритания като \"най-важните, пред които Шотландия се е изправяла в съвременната епоха\".\"Толкова много е поставено на карта - на хората им е дошло до гуша от бъркотията в Уестминстър (където се намират основните британски политически институции, включително парламента и правителството). Но \"Джордж Скуеър\" (в Глазгоу) ще бъде препълнен днес, тъй като хора от всякакъв произход се обединяват, за да поискат по-добро бъдеще за Шотландия\", ще каже тя.\"Независима Шотландия е по-близо от всякога. Наистина е на една ръка разстояние. Това, което е необходимо сега, е още една чиста победа за Шотландската национална партия, за да я доведе още по-близо - затова гласувайте за Шотландската национална партия на 12 декември, за да осигурите правото на Шотландия да вземе решение\", ще подчертае още Стърджън.На годишната конференция на своята партия в Абърдийн миналия месец, Стърджън каза пред делегатите, че възнамерява да проведе втори референдум за независимост на Шотландия през 2020 г. и ще поиска правителството в Уестминстър да прехвърли правомощията за това до края на тази година. Борис Джонсън неведнъж е казвал, че няма да го направи.", "date": "2019.11.02", "title": "Независима Шотландия е съвсем близо, обяви Никола Стърджън"}
{"url": "https://news.bg/society/razhodka-iz-troyanskiya-manastir.html", "text": "На десет километра от Троян, непосредствено до Орешака, е разположен Троянският манастир \"Успение Богородично\".За неговата ранна история няма достатъчно данни. По-голямата част от изследователите приемат, че е възникнал в началото на XVII век. Смята се, че негов основател е бил неизвестен монах-отшелник, който първоначално построил около р. Осъм малка дървена църква \"Рождество Богородично\".Според историческите документи манастирът е бил първоначално основан през 1600 година и възобновен в периода 1830-1865 г. в сегашния си вид, припомня БГНЕС.Най-забележителен архитектурен и културен паметник е главната църква \"Успение на Пресвета Богородица\", която е построена в периода 1835-1837 година от майстор Константин от с. Пещера, Кюстендилско, на мястото на по-стара църква.Църквата е кръстокуполна, масивна, строена от камък, с пояси от два реда тухли. Интериорът и екстериорът на църквата са изписани с фрески от Захари Зограф от Самоковската школа. Стенописите в църквата са една богата галерия на изкуството на Захари Зограф (1810-1853 г.).Иконостасът, разположен в наоса на църквата, е изрязан през 1839 г. и е образец на Тревненската резбарска школа. Църквата е обявена за паметник на културата.По подобие и на други български манастири, този също си има своя чудотворна икона, която пристига в светата обител по времето на нейното създаване и се нарича \"Св. Богородица Троеручица\". Иконата е пазена в манастира до XIII век, след което е пренесена в Сърбия. Върната е обратно в манастира през XVII век.В църквата, непосредствено зад иконата на \"Св. Богородица Троеручица\", е гробът на патриарх Максим, който още приживе беше избрал Троянския манастир.", "date": "2019.11.02", "title": "Разходка из Троянския манастир "}
{"url": "https://news.bg/int-politics/kubinskiyat-prezident-vazrazhda-izuchavaneto-na-ruski-ezik.html", "text": "Кубинският президент Мигел Диас-Канел възнамерява да изведе на ново ниво практиката за изучаване на руския език, планира се реализирането на инициативата, като се използват нови технологии, обяснява той в интервю за \"Русия-1\".\"Спомням си, когато бях в университета, имаше програма за изучаване на руския език по радиото. Тя вървеше ежедневно около седем часа вечер. Мисля, че ще съживим тези неща на ново ниво, използвайки нови технологии. Високо ниво на сътрудничество в икономиката и политиката, диалогът буквално изисква по-голям брой говорещи руския език\", коментира той, цитиран от ТАСС.Президентът отбелязва, че отношенията между Русия и Куба се основават на взаимно уважение, приятелство и солидарност. Според него това са \"не напълно приети качества за съвременния световен ред\".Куба оценява позицията на Русия за защита на многополярността в контекста на \"безспорното желание на администрацията на САЩ да наложи хегемония над света\".Кубинският лидер пристигна в Русия на 27 октомври за работно посещение, като прекара първите два дни в Санкт Петербург.На 29 октомври, като част от посещението, той се срещна с руския президент Владимир Путин и руския премиер Дмитрий Медведев.Диас-Канел е избран за президент на 10 октомври 2019 г. в съответствие с разпоредбите на новата конституция, приети на референдум през февруари тази година.Според новия основен закон на страната президентът е държавен глава, върховен главнокомандващ на въоръжените сили и ръководи Националния съвет за отбрана.", "date": "2019.11.02", "title": "Кубинският президент възражда изучаването на руски език"}
{"url": "https://news.bg/int-politics/v-ukrayna-zovat-za-sazdavane-na-raketi-za-udari-sreshtu-aets-v-rusiya.html", "text": "Украйна трябва да започне да създава ракети със среден обсег, способни да достигнат руските атомни електроцентрали. Такава идея е лансирал украинският политически и икономически експерт Тарас Загородний, който е цитиран от \"\".\"Трябва да изхождаме от прагматични съображения: да намалим зависимостта си от Русия, от руските енергийни ресурси, да затворим производството на оръжие в страната и да не се страхуваме да изграждаме ракети\", каза експертът.Според него Украйна трябва да започне да създава ракети с обхват до 2 500 километра.\"Два полка такива ракети, 200 броя са сила, мощна сила, която може да причини щети на Руската федерация. И това ще бъде почти ядрено оръжие: една такава ракета ще лети до АЕЦ в Русия, а всъщност ще бъде ядрена експлозия\", изтъкнал Загородний.Той не уточнява, как ракета с конвенционална бойна глава може да порази ядрена централа и може да доведе до ядрена експлозия.", "date": "2019.11.02", "title": "В Украйна зоват за създаване на ракети за удари срещу АЕЦ в Русия"}
{"url": "https://news.bg/int-politics/protivopehotna-mina-ubi-devet-detsa-na-pat-za-uchilishte-v-afganistan.html", "text": "Девет деца в Афганистан загинаха от експлозия на мина, докато отиват на училище, съобщава \"Ройтерс\".Взривът е станал в североизточната провинция Тахар. Събота е учебен ден в Афганистан.\"Този район е под контрола на талибаните и тъй като силите за сигурност започнаха офанзива, талибаните са поставили противопехотни мини\", коментира Халил Асир, говорител на провинциалната полиция.\"За съжаление днес една от тези мини избухна и уби девет ученици от основното училище\", обяснява той. Децата, на възраст от девет до 12 години, включваха четири са от \"семейство на талибани\".Цивилните жертви се увеличават до рекордни нива тази година, въпреки усилията на САЩ и талибаните да постигнат мирна сделка.Рекордни 4 313 цивилни лица са ранени или загинали между юли и септември, което е 42% увеличение спрямо същия период на миналата година.Има повече повече от 1000 смъртни случая - най-кървавият период откакто се събират данни от 2009 г.Броят на цивилните жертви за първите девет месеца на годината е 8000 души.", "date": "2019.11.02", "title": "Противопехотна мина уби девет деца на път за училище в Афганистан"}
{"url": "https://news.bg/int-politics/turtsiya-vrashta-zatvornitsi-ot-daesh-v-rodna-evropa-ili-otkadeto-sa.html", "text": "Турция планира да изпраща затворници от ДАЕШ, които е заловила, обратно, в родните им страни, заяви вътрешният министър на страната Сюлейман Сойлу, цитиран от турски медии.Министърът обясни, че Турция няма да приеме бездействието на Европа по въпроса със затворниците от ДАЕШ, след като Турция е оставена сама да се справи с тях.\"Това не е приемливо за нас. Освен това е безотговорно\", обяснява Сойлу.Турското правителство ще изпрати заловените в Сирия бойци обратно в страните на произход, въпреки нежеланието на европейските държави да ги приемат.\"Няма да ги държим завинаги, ние не сме хотел за ДАЕШ\", обяснява Сойлу. Турция ще държи чуждестранните бойци \"за известно време. След това ще ги изпратим обратно в техните страни\".Според него, страните от ЕС, включително Холандия и Великобритания, са лишили някои от бойците от тяхната националност, за да попречат на Анкара да ги изпрати у дома. \"Намериха лесно решение. Казват: Отнехме гражданството му, сега е ваш проблем ... какво искате да правим с вашите терористи\", допълва той.Като част от офанзивата си в Сирия, Турция пое задържани членове на ДАЕШ, които преди това бяха държани от кюрдите. За други се съобщава, че са избягали от сирийските затвори в хаоса на офанзивата.Турското правителство редовно призовава европейските държави да прибират своите граждани с принадлежност към ДАЕШ, но много правителства не правят нищо, опасявайки се от обществена реакция и проблеми със сигурността.", "date": "2019.11.02", "title": "Турция връща затворници от ДАЕШ в \"родна\" Европа или откъдето са"}
{"url": "https://news.bg/int-politics/iran-dogovarya-sdelka-za-vazstanovyavane-na-siriyskata-elektroprenosna-mrezha.html", "text": "Иран подписа предварително споразумение със Сирия в събота за подпомагане на възстановяването на електрическата мрежа на си арабския съюзник, съобщават иранските държавни медии, цитирани от \"Ройтерс\".Техеран задълбочава икономическата си роля след години на конфликт в Сирия.Меморандум за разбирателство, подписан от министрите на електроенергията на двете страни в Техеран, обхваща изграждането на електроцентрали, електропроводи, намаляване на загубите в електрическата мрежа на Сирия и възможността за свързване на мрежите на двете страни през Ирак, съобщава държавната информационна агенция ИРНА.По думите на министър Мохамад Зухаир Харбутли, мрежата на страната е претърпяла 50% щети и \"ролята на Иран е важна\" в реконструкцията.С избягване на западните сили, сирийското правителство гледа към приятелски държави като Иран, Русия и Китай за основна роля при възстановяването на страната.Поне от 2012 г. Иран предоставя критична военна подкрепа на правителството на сирийския президент Башар Асад, като му помага да си върне контрола над страната. Ирански експерти заявяват, че Техеран сега се надява да получи финансов дивидент.", "date": "2019.11.02", "title": "Иран договаря сделка за възстановяване на сирийската електропреносна мрежа"}
{"url": "https://news.bg/int-politics/baza-s-balgarski-voenni-e-obstrelvana-s-raketi-v-kandahar.html", "text": "Базата на международната коалиция на летище Кандахар в Афганистан е подложена днес на два обстрела с ракетни снаряди, съобщава министерство на отбраната.Първият ракетен снаряд е бил изстрелян в 00.43 ч. местно време (22.13 ч. българско време на 1 ноември), а вторият - в 1.37 ч. местно време (23.07 ч. българско време на 1 ноември). Няма пострадали български военнослужещи и не са нанесени материални щети в района на базата.", "date": "2019.11.02", "title": "База с български военни е обстрелвана с ракети в Кандахар "}
{"url": "https://news.bg/int-politics/13-dushi-zaginaha-ot-kola-bomba-na-pazar-v-tel-abyad.html", "text": "13 души са жертвите на атентат в Тел Абяд, който в момента е под контрола на турската армия и бойците на Сирийска свободна армия, съобщава министерството на националната отбрана на Турция.\"В резултат на експлозията на автомобил, пълен с експлозиви на пазар в центъра на Тел Абяд, 13 цивилни са убити, а други 20 са ранени\", допълва министерството.Те обвиняват кюрдската работническа партия и народните сили за самоотбрана, които са признати от терористичните организации от Анкара.", "date": "2019.11.02", "title": "13 души загинаха от кола бомба на пазар в Тел Абяд"}
{"url": "https://news.bg/int-politics/zaharieva-za-makron-izkazvaneto-e-obidno-balgarite-sa-vazmuteni.html", "text": "Вицепремиерът и министър на външните работи Екатерина Захариева, заяви в интервю, излъчено от БТВ, че изказването на Еманюел Макрон е обидно за България, за общността ни във Франция и предизвиква недоумение.По думите й, България не разбира \"причината за това нещо, още повече че официално френските власти не са сигнализирали за каквито и да било съществени проблеми към нашите власти, а мизля, че има доста добро ниво на полицейско сътрудничество между България и Франция\".Тя обяснява, че миналата година по взаимно съгласие е прекратено засиленото полицейско сътрудничество в 4 големи френски града с българска общност, \"точно защото не са констатирани съществени проблеми от българската общност\".\"Това изказване е обидно за българската общност там, чух че те са много възмутени, защото това е една добре интегрирана общност и в никакъв случай не считаме, че те създават особени проблеми\", допълва Захариева.Не е това начина между две държави в Европейския съюа, в ЕС има свободно движение на хора и всеки европейски гражданин може да реши къде да живее на територията на която и да е от държавите, коментира тя.Захариева е говорила с посланика и е инструктиран още в понеделник да връчи протестна нота във френското външно министерство и да питат, за какви точно български каналджийски групи имат предвид. И ако френската държава има такава информация да бъдат така добри да я представят по официалния ред за да може МВР да работи заедно с тяхното вътрешно министерство.Тя коментира, че е извикан \"техният посланик за да заявим възмущение от това изказване\".Според нея, е въпрос на личен избор на Макрон, какво да направи, но България разчита, че отношенията с Франция ще останат добри.Тя не знае, дали думите са извадени от контекста, но така или иначе изказването е неприемливо и не може да се генерализира целия български народ.Както има българи, извършващи престъпления, има и французи, допълва българският външен министър.", "date": "2019.11.02", "title": "Захариева за Макрон: Изказването е обидно, българите са възмутени"}
{"url": "https://news.bg/politics/borisov-se-hvali-s-klip-ot-staloun-za-rozhden-den.html", "text": "Премиерът Борисов се похвали във \"Фейсбук\" с клип от Силвестър Сталоун за рожден ден.Слай му пожелава да продължава да \"удря\".Борисов пише, че скоро \"самият Роки и Рамбo\" идва отново в България, \"което е една от най-добрите реклами за страната ни\".", "date": "2019.11.02", "title": "Борисов се хвали с клип от Сталоун за рожден ден"}
{"url": "https://news.bg/int-politics/vashington-plashi-sarbiya-sas-sanktsii-ako-se-sdobie-s-ruski-raketi.html", "text": "Специалният пратеник на САЩ за Западните Балкани Матю Палмър изрази загрижеността за присъствието на руска военна техника в Сърбия и заплаши със санкции, ако Белград купи руски ракетни системи, съобщават македонски и сръбски медии.\"Съществува известна загриженост относно разполагането на руска военна техника на територията на Сърбия, но и относно възможността Сърбия да търси конкретни руски системи. Това крие риск от конкретни санкции за закупуването на руска военна техника. Надяваме се, че нашите сръбски партньори са наясно с това\", обяснява Палмър в интервю за македонска телевизия.Американският дипломат коментира позицията на САЩ по отношение на неотдавнашното военно учение на Сърбия и Русия \"Славянски щит\" ​​и наличието на ракетната система С-400 в Белград.Палмър посочи, че Америка е най-големият военен партньор на Сърбия, но това не означава, че Белград не трябва да си сътрудничи и да установява военно партньорство с Русия.Сръбският президент Вучич коментира вчера пред репортери, че Сърбия няма С-400, но \"те вече не могат да го унижат, както направиха от 2000 до 2012 г.\"", "date": "2019.11.02", "title": "Вашингтон плаши Сърбия със санкции, ако се сдобие с руски ракети"}
{"url": "https://news.bg/world/zemetresenie-ot-4-7-raztarsi-bosna-i-hertsegovina.html", "text": "Земетресение с магнитуд 4,7 е разтърсило Босна и Херцеговина, като е причинило щети на някои сгради, по информация на босненската сеизмологична служба, цитирана от АП.Епицентърът на земетресението в събота следобед е близо до централното босненско село Турбе, но е усетен в цялата страна. Босненските медии твърдят, че гражданите съобщават за повредени покриви, напукани стени и неща, които падат от рафтовете. \"Гражданите бяха доста уплашени, тъй като бе силно земетресение, продължило няколко секунди\", коментира представителят на гражданска защита Фахрудин Солак. Той допълва, че спешните служби все още събират информация за щетите.Местната телевизия N1 съобщава, че земетресението е най-силното за последните няколко години.По данни на различни медии земетресението е с магнитуд 5,1 и е регистрирано в 15 и 13 местно време, а епицентърът е на 85 километра северозападно от Сараево.", "date": "2019.11.02", "title": "Земетресение от 4,7 разтърси Босна и Херцеговина"}
{"url": "https://news.bg/world/balgari-sa-hvanati-s-heroin-v-italiya.html", "text": "Българи са хванати като мулета на хероин в Италия, съобщи АП. Това е станало при операция за разбиване на международна мрежа за трафик на хероин, включваща над 150 заподозрени в Африка, Азия и Европа.Общо 19 души са задържани. Според полицията куриерите стигали до Италия с товарни кораби, със самолет или влак, с автобус и с таксита.Полицията е иззела хероин на стойност 35 милиона евро и кокаин за 4,2 милиона евро.Арестите са резултат от разследване, започнало през 2012 г. с конфискуване на хероин в университетския град Перуджа, Централна Италия.Един от шефовете на мрежата е танзаниец, който от базата си в Полша организирал доставянето на пратки с хероин от Азия за Италия.От началото на разследването са били задържани 144 преносители на дрога. Първоначално трафикантите използвали за целта африканци, но след това започнали да наемат италианци, гърци, испанци, българи и унгарци.", "date": "2019.11.02", "title": "Българи са хванати с хероин в Италия"}
{"url": "https://news.bg/regions/sgaziha-vazrasten-velosipedist-kray-polski-trambesh.html", "text": "63-годишен велосипедист е загинал на място. Той е бил блъснат от лек автомобил на главния път Велико Търново-Русе, съобщи БНР.Тежкият пътен инцидент е станал около 19.00 часа близо до с. Раданово, в района на Полски Тръмбеш.Временно движението по път I-5 Велико Търново - Полски Тръмбеш в района на с. Раданово се осъществява двупосочно в една лента поради ПТП, потвърдиха от АПИ.Шофьорите да се движат с повишено внимание и съоразена скорост, като спазват указанията на \"Пътна полиция\".", "date": "2019.11.02", "title": "Сгазиха възрастен велосипедист край Полски Тръмбеш"}
{"url": "https://news.bg/disasters/karvavo-napadenie-v-mali.html", "text": "Най-малко 53 войници и един цивилен са били убити при нападение срещу армейски пост в северната част на Мали, заяви правителството при един от най-смъртоносните удари срещу военните на западноафриканската държава, съобщи \"Ройтерс\".Властите първо съобщиха за нападението в Инделиман, област Менака, в петък, но дадоха по-малко убити.\"Тежко въоръжени неидентифицирани мъже нападнаха около обяд. Атаката започна с обстрел ... След това те се оттеглиха към Нигер \", заяви говорителят на правителството Яя Сангаре пред \"Ройтерс\" в събота.Той добави, че смъртният брой остава условен, тъй като труповете претърпяват идентификация и че армията предприема операция за прочистване с подкрепата на международни сили, включително френски войски от операцията в Бархан и американски миротворци.\"Намерени са 54 тела, включително един цивилен, 10 оцелели и са установени значителни материални щети\", заяви Сангаре в Twitter по-рано в събота.Франция заяви, че един от нейните войници там е загинал, след като превозното му средство е било ударено от самоделно взривно устройство, се казва в изявление на френското председателство.Атаката е последвана от нападенията на джихадистите в края на септември, които подчертават нарастващия обхват и сложността на въоръжените групировки, действащи в региона.От крепостта си в Мали групи с връзки с \"Ал Кайда\" и \"Ислямска държава\" успяха да се разсеят из Сахел, дестабилизирайки части от Нигер и Буркина Фасо.Тридесет и осем малайски войници бяха убити на 30 септември при координирани атаки на две армейски бази в централно Мали.", "date": "2019.11.02", "title": "Кърваво нападение в Мали"}
{"url": "https://news.bg/int-economics/naftogaz-tarsi-novi-usd12-mlrd-ot-gazprom.html", "text": "Изпълнителният директор на украинската компания \"Нафтогаз\" Юрий Витренко съобщи, че компанията е внесла в Стокхолмския арбитраж насрещен иск срещу \"Газпрома\" на $ 12 милиарда.Това е написал във своя профил във \"Фейсбук\" Юрий Витренко. Той очаква решение по това дело да има едва през 2021 г.През 2020 г. \"Нафтогаз\" се надява да получи от \"Газпром\" по различни дела около $3 млрд.По време на визита си в Унгария руският президент Владимир Путин призова Украйна и Русия взаимно да се откажат от финансовите претенция. От своя страна Кремъл бил готов да предостави значителни отстъпки за руското синьо гориво.", "date": "2019.11.02", "title": "\"Нафтогаз\" търси нови $12 млрд. от \"Газпром\""}
{"url": "https://news.bg/world/vsichki-39-zhertvi-ot-kamiona-do-london-sa-vietnamtsi.html", "text": "Всички 39 жертви, мъже и жени, от открития камион в Грейс, графство Есекс, в близост до Лондон, са виетнамци. Това съобщили от британската полиция. Някои от телата вече са били идентифицирани от роднини.Официално обаче на този етап няма да бъдат оповестявани самоличностите на загиналите. Британските власти работят съвместно с колегите си от Виетнам по случая. Това са потвърдили от полицията в Есекс, като остава в сила апелът към гражданите да сътрудничат, ако разполагат с информация. Хората първоначално бяха обявени за китайски граждани, но вероятно са пътували с фалшиви документи.Междувременно, Виетнам арестува двама души по случая и вероятно ще им бъдат повдигнати обвинения за участие в трафик на хора към Европа.Припомняме, че повдигнаха обвинения в непредумишлено убийство на мъж от Северна Ирландия във връзка с  миналата седмица.23-годишният Иймън Харисън се яви в съда в Дъблин, за да му бъдат повдигнати 41 обвинения, включително 39 обвинения в непредумишлено убийство, конспирация за извършване на трафик на хора и конспирация за съучастие в незаконна имиграция, след като беше одобрена европейска заповед за арест.По-рано полицията в Есекс, Англия, призова двама братя от Ирландия, които са издирвани във връзка със смъртта на 39 мигранти в камион40-годишният Ронан Хюс и 34-годишният му брат Кристофър са издирвани по подозрение в непредумишлено убийство и трафик на хора.Други петима бяха арестувани в Ирландия във връзка с трагедията. Шофьорът на камиона Морис Робинсън е обвинен в непредумишлено убийство, трафик на хора, подпомагане на незаконна имиграция и пране на пари.Смята се, че Ронан Хюс е наел ремаркето и Робинсън да го вземе от английското пристанище Пърфлийт, където е доставено ремаркето от белгийското пристанище Зебрюге.", "date": "2019.11.02", "title": "Всички 39 жертви от камиона до Лондон са виетнамци "}
{"url": "https://news.bg/world/beto-o-rurk-otpada-ot-nadprevarata-za-beliya-dom.html", "text": "Бето О'Рурк, кандидат за президент на САЩ от Демократическата партия, обяви, че се отказва от надпреварата за Белия дом.Той заяви, че вече е станало ясно, че кампанията му няма потенциал да продължи и е в интерес на партията да се откаже сега, за да могат демократите да се обединят по-лесно около една кандидатура.Не се очаква той да се бори за място в Сената следващата година.Това се случва 7 месеца, след като обяви, че ще се бори за номинация в партията си. Той бе считан на демократите.47-годишният О'Рурк тогава обяви, че ще се опита да обедини разделената държава и обеща позитивна предизборна кампания.Демократът от Тексас е сравняван с бившия президент Барак Обама заради харизмата и посланията си, изпълнени с надежда.Кандидатът стана известен с острите си изказвания по редица въпроси.С и сравнява риториката му с тази в Нацистка Германия.Президентът е направил обиден коментар след новината за оттеглянето му. \"Жалък е, наистина е жалък. Мислеше си, че е много лесно, че е роден за това? Е, не е лесно\", е казал Тръмп.Той описа и израелския премиер Бенямин  в Близкия изток.Бившият конгресмен от Тексас събра най-бурните аплодисменти с пламенна реч за налагане на контрол върху оръжията.Остават 17 кандидати, които ще се борят за номинация.Фаворити сред кандидатите са вицепрезидентът на Барак Обама Джо Байдън, сенаторът от Масачузетс Елизабет Уорън и сенаторът от Върмонт Бърни Сандърс.", "date": "2019.11.02", "title": "Бето О'Рурк отпада от надпреварата за Белия дом "}
{"url": "https://news.bg/society/arhangelova-zadushnitsa-e-3.html", "text": "Днес е църковният празник Архангелова задушница, който се отбелязва винаги в съботата преди Архангеловден - на 8 ноември.На този ден се отдава почит към паметта на мъртвите, както и вечна признателност на загиналите в редовете на Българската армия.Архангеловата задушница, която предхожда големия празник на Свети Архангел Михаил, намира своето основание в християнската догматика за възкресението на мъртвите. Оттам идва и почитта към починалите, която ние като християни отдаваме при всеки помен и на задушниците през годината.На Архангелова задушница, както на всеки друг помен, се раздават сладкиши, бонбони, плодове, варено пилешко месо, вино. Освен на близките, се раздава и на хората около съседните гробове, дори да са непознати. Значението на Задушница е голямо.Това не е само ден, в който близките и роднините на покойника се събират край гроба му, за да \"ядат и пият\". Поменът, който се прави, е и възпоменание на живите за починалия, че не е забравен. Според богослови това е връзката между земната и небесната Църква.", "date": "2019.11.02", "title": "Архангелова задушница e"}
{"url": "https://news.bg/world/rik-peri-otkazva-da-svidetelstva-po-deloto-sreshtu-tramp.html", "text": "Американският министър на енергетиката Рик Пери отказа да свидетелства по делото за отстраняване от власт на президента Доналд Тръмп.Той бе призован да се яви следващата седмица пред закрито заседание на комисиите на Камарата на представителите, които разследват Тръмп, но няма да го направи, заяви говорител на енергийния департамент в петък, цитиран от \"Ройтерс\".Като причина се изтъква затвореното заседание и невъзможността да присъства адвокат. Трябва да се промени това правило, ако искат Пери да свидетелства, се казва в изявлението.Това е първият министър от кабинета, призован да свидетелства пред комисиитеПрипомняме, че през октомври  да предостави на Конгреса свързани с Украйна документи, поискани в рамките наНа 10 октомври беше издадена а, задължаваща Пери да предоставиш информация за собствената му роля в усилията на президента Доналд Тръмп да убеди украинския държавен глава Володимир Зеленски да разследва сина на бившия вицепрезидент Джо Байдън - сега потенциален конкурент на Тръмп за президентския пост.Заместничката на Пери - Мелиса Барнисън, тогава изпрати писмо до свързаните с разследването комисии в Конгреса, в което се казва, че процедурата не е юридически издържана и че по-голямата част от поисканата информация има поверителен характер.Според американското законодателство, предоставянето на документи, поискани в рамките на разследване за импийчмънт е задължително. Отказът те да бъдат предоставени представлява възпрепятстване на правосъдието.Пери, който обяви оттеглянето си от поста, заяви, че скандалът с Украйна няма никаква връзка с оставката му.Припомняме, на 17 октомври Тръмп потвърди, че Пери  в края на годината. По-рано в медиите се появи информация, че Пери е призовал Тръмп да проведе телефонния разговор от 25 юли с Володомир Зеленски, в който нееднократно е настоял за разследване срещу Байдън.Бившият съветник на президента на САЩ по национална сигурностпо собствена свободна воля, също няма да се подчини на призива на долната камара на конгреса за изслушване по .", "date": "2019.11.02", "title": "Рик Пери отказва да свидетелства по делото срещу Тръмп "}
{"url": "https://news.bg/bulgaria/den-za-razmisal-4.html", "text": "Днес е ден за размисъл преди утрешния втори тур на местните избори.Политическата агитация в деня за размисъл и в деня на изборите остава забранена. Остава забраната и за разпространение на резултатите от социологическите проучвания преди края на изборния ден.В неделя ще се гласува:- В 196 общини ще се произвежда втори тур в поне едно населено място;- В 105 общини ще се произвежда втори тур за кмет на община;- В 18 града, които са областни центрове ще се произвежда втори тур за кмет на община;- В 441 кметства ще се произвежда втори тур за кмет на кметство;- В 31 района ще се произвежда втори тур за кмет на район.Гласуването започва в 7.00 часа и приключва в 20.00 часа. Изборният ден може да бъде удължен с един час по преценка на Централната избирателна комисия, ако пред изборните помещения има желаещи да гласуват. Удължаването може да бъде най-много с час - до 21.00 часа.Право на глас имат хората с българско гражданство, навършили 18 години, които имат регистрация по постоянен и настоящ адрес на територията на страната към 26 април, не са под запрещение и не изтърпяват наказание \"лишаване от свобода\".Гласуването ще е само и единствено с хартиени бюлетини. Освен двамата претенденти за кмет гласоподавателите могат да изберат и опцията \"Не подкрепям никого\", но това не влияе на резултата.За избран ще се счита кандидатът, събрал по-голямата част от гласовете.В повечето райони в София, Пловдив и Варна ще има два избора - за кмет на община и за районен кмет.За втория тур полицаите ще охраняват 7012 секции. С 19 са по-малко подвижните избирателни секции от общо 162. Охраната ще бъде с около 9000 полицаи.", "date": "2019.11.02", "title": "Ден за размисъл "}
{"url": "https://news.bg/world/hilyadi-alzhirtsi-na-protest-sreshtu-vlastta.html", "text": "Десетки хиляди демонстранти се събраха в петък по улиците на столицата Алжир, докато Алжир отбеляза 65-годишнината от своята война за независимост от Франция, предаде BBC.Протестиращите искат \"нова революция\" и се противопоставят на предложените от правителството избори следващия месец.Демонстрациите в столицата в петък бяха едни от най-големите, откакто започнаха протестите през февруари.Дългогодишният президент  през април след седмици улични протести.Но това не е достатъчно за предимно протестиращите, които излязоха на улиците вТе призовават за задълбочени правителствени реформи, обвиняват лидерите в корупция и държавни репресии.Властите са убедени, че само провеждането на президентските избори възможно най-скоро ще сложи край на острата обществено-политическа криза в Алжир, която продължава от 22 февруари, когато започнаха хиляди демонстрации, които не стихнаха досега. Отначало хората поискаха оставката на Абделазиз Бутефлики от поста президент, който той заемаше през 1999-2019 г.След като политикът подаде оставка на 2 април, те изискаха незабавна оставка на други представители на режима, включително не само големи служители, но и армейския върх.", "date": "2019.11.02", "title": "Хиляди алжирци на протест срещу властта "}
{"url": "https://news.bg/weather/zatoplya-se-7.html", "text": "След краткотрайното захлаждане през последните дни, от днес започва затопляне. Това съобщават от НИМХ.Облачността ще се разкъсва.Днес не се очакват валежи. Ще духа до умерен вятър от юг-югозапад.Очаква се предимно слънчево време.Минималните температури ще са между 1 и 6 градуса.Максималните температури ще са между 11 и 16 градуса.Атмосферното налягане ще се понижи.През следващите дни затоплянето ще продължи.", "date": "2019.11.02", "title": "Затопля се "}
{"url": "https://news.bg/world/teroristichna-ataka-v-mali-ubi-poveche-ot-50-dushi.html", "text": "При атака срещу въоръжените сили на Мали в източната част на страната са загинали 53-ма военнослужещи и един цивилен, заяви министърът на комуникацията на страната Яя Сангаре в събота.Атаката е била извършена в петък.Десетима други са оцелели. Причинени са значителни материални щети. Ситуацията е под контрол\", написа Сангаре в Twitter.Той добави, че телата се идентифицират.Военните са определили нападението терористична атака.Никоя терористична група все още не е поела отговорност за това.Това е поредна атака в страната Мали страда от джихадистко насилие и етнически съперничества от 2012 г. насам, след като ислямистки екстремисти превзеха северната част на страната, а Франция предприе военната си интервенция.Западноафриканската страна - заедно с Буркина Фасо, Чад, Нигер и Мавритания - е част от силата за борба с ислямистите, подкрепена от Франция и известна като Г5 Сахел.", "date": "2019.11.02", "title": "Терористична атака в Мали уби повече от 50 души "}
{"url": "https://news.bg/world/tramp-predlaga-chad-ulf-za-ministar-po-sigurnostta.html", "text": "Американският президент Доналд Тръмп предлага Чад Улф за министър по сигурността. Това са потвърдили от Белия дом за ABC News.Улф е познат с работата си в Департамента за вътрешна сигурност. Той ще бъде петият, заемал поста по време на управлението на държавния глава.Очаква се да поеме поста след 11 ноември.През октомври в Белия дом. Той пое поста през април.Според източник, министърът подаде оставка, защото е почувствал, че е дал от себе си всичко, което е могъл да даде при съществуващите политически реалности и в частност заради липсата на перспектива да се постигне законова сделка по имиграцията през годината на изборите.Неговата предшественичка си спечели критики от страна на Тръмп и беше уволнена от поста, въпреки че се превърна в лице на твърдата антиимиграционна политика на президента.", "date": "2019.11.02", "title": "Тръмп предлага Чад Улф за министър по сигурността "}
{"url": "https://news.bg/world/izrael-udari-gaza-sled-raketnata-ataka.html", "text": "Най-малко един човек е загинал, а други двама са били ранени при въздушна атака на Израел над Газа тази нощ, съобщиха световните информационни агенции.Загиналият е мъж на 27 години.Това са потвърдили здравните власти на Газа.Според израелската армия, целите са били позиции на движението Хамас.Атаката е в отговор Припомняме, че ПРО \"Железен купол\" прихвана 8 ракети, но се съобщава за поне 10 изстреляни.Те паднаха в град Сдерот. При ударите пострада жена.Атаката бе една от най-силните за последните месеци. Все още никой не е поел отговорност, но се предполага, че зад нея стои радикалното палестинско движение Хамас.Премиерът Бенямин Нетаняху е обсъдил ответните действия с ръководството на армията. между Израел и Хамас, напрежението не стихва. Многохилядните палестински протести ", "date": "2019.11.02", "title": "Израел удари Газа след ракетната атака "}
{"url": "https://news.bg/world/germaniya-zove-es-za-edinstvo-pred-obshtite-predizvikatelstva.html", "text": "За единство призова ЕС Германия, предаде АП.Германският външен министър Хайко Маас настоя в своя статия европейските страни да се обединят пред глобалните предизвикателства като изменението на климата и миграцията.В изявлението, публикувано в събота в 26 страни от ЕС, министърът на външните работи Маас припомни падането на Берлинската стена преди 30 години, което отбелязва края на десетилетието на Германия в периода на Студената война.Маас заяви, че страната му дължи благодарност не само на стотиците хиляди източногерманци, които протестираха мирно срещу комунистическия режим, но също така и на активисти от други страни от източния блок, което проправи пътя и към повторното обединение на Германия.Той каза, че събитията от 9 ноември 1989 г. ни задължават да завършим обединението на Европа, за което страната му работи.На 9 ноември Германия отбелязва което доведе до обединението на бившите Източна и Западна Германия на 30 октомври 1990 г.Стената е построена за една нощ на 12 август 1961 г., за да разделя комунистически Източен Берлин от Западен Берлин и първоначално е под формата на бодлива тел преди да се превърне в укрепена стена, висока над 3 метра. Хората, живеещи в комунистическа ГДР, се събуждат на 13-и август, за да открият, че са разделени от приятели, роднини и колеги на запад.Протестите достигат кулминацията си в нощта на 9 ноември 1989 г., когато объркани охранители отварят вратите към 22,45 ч. Това става след като говорителят на Комунистическата партия в Източен Берлин Гюнтер Шабовски е обявил по-рано същата вечер, че преминаването ще бъде позволено незабавно. Макар че протестиращите започват да разрушават части от Стената още през нощта, официалното й унищожаване е предприето едва през лятото на 1990 г.", "date": "2019.11.02", "title": "Германия зове ЕС за единство пред общите предизвикателства "}
{"url": "https://news.bg/world/rusiya-vse-oshte-ne-mozhe-da-potvardi-likvidiraneto-na-bagdadi.html", "text": "Искаме повече информация. Всичко беше обявено тържествено и триумфално, но нашите военни все още проучват допълнителни факти и не могат да потвърдят още съобщението от САЩ\",  заяви руският външен министър Сергей Лавров, цитиран от \"Спутник\".Той направи коментар по повод на новината за ликвидирането на лидера на \"Ислямска държава\" Багдади е творение на САЩ. Той е тяхно дете. Съединените щати използват приходите от продажба на сирийски петрол за подпомагане на лоялни въоръжени групировки в страната, каза още Лавров. Лавров в същпто време се надява да продължат консултациите между държавите за борбата с тероризма в Сирия.Припомняме, че ДАЕШ (\"Ислямска държава\") вече потвърди, че лидерът на групировката Абу Бакр ал Багдади е мъртъв, съобщава АФП, позовавайки се на аудиосъобщение.Президентът на САЩ Доналд Тръмп съобщи на ", "date": "2019.11.02", "title": "Русия все още не може да потвърди ликвидирането на Багдади "}
{"url": "https://news.bg/world/nyama-zadarzhani-sled-klaneto-na-parti-v-kaliforniya.html", "text": " след клането на парти за Хелоуин в американския щат Калифорния. Трагедията се разигра в Лонг Бийч, Калифорния, във вторник вечер.На партито са присъствали стотици, които след изстрелите са бягали в паника навън.Стрелецът уби четирима и рани десетки други. Той успя да избяга от полицията. Няма информация за мотива на престъплението. Според полицията, няма основание за страх сред местните, че убиецът все още е в района и може да нападне отново.  Две пушки са били иззети при огледа. Някои очевидци заявиха, че са чули до 20 изстрела.Къщата, в която се е провело събирането, е била дадена под наем на жена (чрез Airbnb), която излъгала собственика, че става въпрос за семейно тържество с десетина гости. Това е признал собственикът пред полицията. Записи от камери са показали, че къщата е била пълна с хора. Двуго подобно парти, този път в щата Юта, е завършило с двама убити. Всички жертви и ранени са млади хора, на около 20 години. ", "date": "2019.11.02", "title": "Няма задържани след клането на парти в Калифорния "}
{"url": "https://news.bg/society/preklanyame-se-pred-pametta-na-zaginalite-voini-na-balgariya.html", "text": "Панихида по повод Архангелова (мъжка) задушница ще бъде отслужена днес (2 ноември) от 11 ч. във Военния мавзолей-костница на Централните софийски гробища.На този ден отдаваме признателност и почитаме паметта на българските военнослужещи, загинали във войните, в операции по поддържане на мира и при изпълнение на воинския дълг в мирно време. Заупокойната служба ще отслужи Негово Преосвещенство Белоградчишкият епископ Поликарп.Заупокойна служба - панихида в памет на воините, загинали за България, събра висши представители на държавната власт, военнослужещи, членове на военно-патриотични съюзи, военни аташета, акредитирани у нас, много граждани. В знак на преклонение пред паметта на героите, загинали за национално освобождение и обединение, в операции по поддържане на мира и при изпълнение на воинския си дълг в мирно време бяха отдадени военни почести и бяха поднесени венци и цветя.Панихидата за упокоение на душите на загиналите беше отслужена от Негово Преосвещенство Белоградчишкият епископ Поликарп. На ритуала присъстваха президентът и върховен главнокомандващ на въоръжените сили на Република България Румен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, неговите заместници - вицеадмирал Емил Ефтимов и генерал-лейтенант Димитър Илиев, командващият на Съвместното командване на силите генерал-лейтенант Любчо Тодоров, командирът на Сухопътните войски генерал-майор Михаил Попов, командирът на Военновъздушните сили генерал-майор Цанко Стойков, народни представители, офицери от Българската армия, представители на ръководствата на военно-патриотичните съюзи и организации, ветерани, близки на военнослужещите, загинали в мирно време.В ритуала участваха военнослужещи от Националната гвардейска част и Гвардейският представителен духов оркестър.На Архангелова (мъжка) задушница представителни части на Сухопътните войски, Военновъздушните и Военноморските сили и бригада \"Специални сили\" участваха в панихиди в гарнизоните Асеновград, Бургас, Варна, Карлово, Пловдив и Плевен. Военнослужещите поднесоха венци и цветя пред паметниците на загиналите воини.Почести към загиналите български воини бяха отдадени на Завоя на река Черна и на българското военно гробище в с. Цапари, Република Северна Македония. Във възпоменателните ритуали участваха делегация от Министерството на отбраната, водена от заместник-министъра на отбраната Атанас Запрянов, като и членове на военно-патриотичните съюзи.Ритуалът в Пловдив започва в 11 ч. в Централния гробищен парк, в Плевен - в 11.00 ч. пред паметника на 4-ти пехотен полк, в Карлово - в 11.30 ч. пред паметника на загиналите във войните 1912 - 1918 г. в района на 61-а механизирана бригада, в Асеновград - в 12.00 часа пред паметника на загиналите в Балканската и Междусъюзническата войни в района на 4-ти артилерийски полк, в Бургас - в 11.30 ч. пред паметника на загиналите от 24-ти Черноморски пехотен полк пред военния клуб в града.На ритуала в град Варна, организиран съвместно от Варненска и Великопреславска Света митрополия, Община Варна и командването на Военноморските сили, участват Представителният духов оркестър и почетен караул от Висшето военноморско училище \"Н. Й. Вапцаров\". От 11.00 часа в района на Старите гробища в гр. Варна пред \"Паметника на загиналите офицери, подофицери и войници във войните 1912-1918 г.\" е отслужена панихида и поднесени венци и цветя.Ритуалът в памет на загиналите български воини се провежда от 1924 г. Традицията е прекъсната през 1946 г. Възстановена е през 1992 г.", "date": "2019.11.02", "title": "Прекланяме се пред паметта на загиналите воини на България"}
{"url": "https://news.bg/crime/mazh-zagina-pri-pozhar-v-kashta.html", "text": "Мъж е загинал при пожар в къща във варненското село Попович, съобщават от МВР в морската столица. Уточнява се, че около 23 часа снощи, на тел. 112 е постъпил сигнал за пожар, горящ в къща в с. Попович. Към мястото на инцидента незабавно са изпратени сили и средства на пожарната във Варна, които установяват, че огънят е обхванал цялата постройка.При действията по гасене и разчистване, е установено, че обитателят на къщата - мъж на 57 години, е загинал.По случая е образувано досъдебно производство. Изясняват се причините и обстоятелствата около случая.", "date": "2019.11.02", "title": "Мъж загина при пожар в къща"}
{"url": "https://news.bg/regions/s-30-po-evtini-sa-elektronnite-uslugi-na-kadastara-ot-dokumentite-na-hartiya.html", "text": "Предоставяните от Агенцията по геодезия, картография и кадастър (АГКК) услуги, които гражданите заявяват и получават електронно, са с 30% по-евтини от документите на хартиен носител, съобщават от Министерството на регионалното развитие и благоустройството. Например, едни от най-често търсените - издаването на скица на имот или схема на самостоятелен обект на хартия струват 20 лв., а заявените и получени електронно - 14 лв. Важно е да се знае също, че скиците и схемите вече са безсрочни, освен ако няма промяна в обстоятелствата за имота.Предоставяните от АГКК електронни услуги са същите като тези, които гражданите и бизнесът могат да получат на гише. Изготвянето на заявените на място или онлайн документи отнема едно и също време в зависимост от срока на услугата - обикновена, за която са необходими 7 дни, или бърза, чийто срок е тридневен.Най-бързият и удобен начин за тяхното заявяване и получаване е по електронен път, чрез . За да може да бъде използвана, е необходимо да се направи регистрация, която отнема няколко минути. Заявяването на услуга също не отнема много време. За някои от тях, с цел удостоверяване на данни, е необходимо заявителят да се идентифицира с електронен подпис. Ако гражданите не разполагат с такъв, могат да получат заявения от тях документ в офис, където ще трябва да покажат необходимите документи - за собственост на имот или други, необходими за съответната услуга.Услугите от кадастралната карта са общо 12, от Геокартфонд - 19, а извършваните справки са 13. Сред тях, освен предоставянето на скица на имот или схема на самостоятелен обект, са също нанасяне на настъпили промени в кадастрална карта или в кадастралния регистър на недвижимите имоти, предоставяне на извадка от архивен план в цифров вид, справка по кадастрална карта и други.Чрез картата в КАИС, която е със свободен достъп, може да се потърси информация за имот или сграда по различни начини - чрез въвеждане на данни за адрес или чрез идентификатор, който е като ЕГН. Първите 5 цифри от номера дават информация за населеното място, следващите 4 обозначават кадастралния район, а тези след тях - номера на имота. Ако в него има сграда или самостоятелен обект (апартамент в жилищен блок, например), те също се обозначават с допълнителни цифри.С промени в Закона за кадастъра и имотния регистър и наредби към него инженери по геодезия вече също могат да издават скица на имот или схема на самостоятелен обект. Правоспособните лица ще имат право на достъп до информационната система на кадастъра, какъвто имат общинските служби по земеделие и общините. Чрез нея, правоспособните лица ще имат право само да получават скици на поземлени имоти, скици на сгради, схеми на самостоятелни обекти в сгради и в съоръжения на техническата инфраструктура, както и удостоверения за наличие или липса на данни, но няма да могат да правят изменения на данните в тези документи и в кадастралната карта и кадастралните регистри.Документите ще се изработват автоматично от информационната система на кадастъра, ще бъдат разпечатвани от правоспособните лица и след като те ги удостоверят, ще ги предоставят на потребителите на хартиен носител. Тези документи ще имат силата на официален документ, издаден от АГКК.", "date": "2019.11.02", "title": "С 30% по-евтини са електронните услуги на кадастъра от документите на хартия"}
{"url": "https://news.bg/press/zhurnalisti-protestiraha-sas-zalepeni-usti-sreshtu-tsenzurata-pone-12-ruski-voenni-samoleta-sa-leteli-nad-balgariya-prez-oktomvri.html", "text": "Протест. \"Дума\":Журналисти протестираха със залепени усти срещу цензуратаЖурналисти залепиха устите си и излязоха на протест пред парламента срещу цензурата в медиите. На връх професионалния си празник, Съюзът на българските журналисти организира демонстрация под мотото \"Не убивайте журналистиката в България\". Журналистите настояват парламентът да даде ход на законодателни промени в защита на свободата на словото и на правата на журналистите.Журналистическата организация призова да се приеме национален браншови колективен трудов договор за журналистите. СБЖ иска промени в закона за обществените поръчки и повече информираност за финансирането на медиите, както и специално законодателство, което да защитава правата на журналистите.Протестиращите издигнаха плакати с мотото на акцията \"Не убивайте журналистиката в България!\", както и \"Защитете журналистите\", \"Кой спря \"Хоризонт\"?, \"Който не мърда, не чува веригите си\" и други.Избор. \"24 часа\":ВСС публикува стенограмата от заседанието по избора на Иван Гешев за главен прокурорВисшият съдебен съвет публикува пълната стенограма от заседанието на Пленума на кадровия орган на 24 октомври, на което бе изслушан Иван Гешев и гласувана кандидатурата му за главен прокурор.Протоколът съдържа 239 страници, с които вече може да се запознае и президентът Румен Радев. Миналия петък той получи решението на ВСС, с което с 20 гласа \"за\" и четири \"против\" Иван Гешев бе избран за главен прокурор.Вот. \"Монитор\":1149 младежи пред урните за първи път1149 младежи ще пуснат бюлетина за първи път на балотажа тази неделя. Това са тийнейджърите, навършили 18 години между двата тура на местните избори, показва справка от ГРАО за \"Монитор\". Преди първият тур бройката на тийнейджърите, включени за първи път в списъците бе 28 346, а за тях по традиция ЦИК бе изработила информационни брошури.На предишни избори, от комисията изпращаха персонални писма до всеки младеж, получил право на глас, но заради новия регламент за личните данни, от ГРАО отказаха да дават техните адреси и имена. Именно затова на евровота и сега на местните избори, ЦИК прибегна до услугите на МОН и училищата, чрез които да достигне до младежите, за да ги информира как се гласува, как се сгъва бюлетината, че може да се използва само си химикал и знаците Х или V. Всички те могат да проверят в коя секция ще гласуват на сайта на ГРАО, чрез SMS или с телефонно обаждане.Скандал. \"Сега\":Поне 12 руски военни самолета са летели над България през октомвриПоне 12 пъти руски военни товарни самолети Ан-124 са прелитали през въздушното пространство на България през последните три седмици. Те са летели от Москва до Белград и обратно, съобщи \"Капитал\", като се позова на информация от сайта flightradar24.Тези данни се различават коренно от изнесените във вторник от МВнР, че два руски военни товарни самолета са прелетели на 22 октомври и са се върнали на 30-и. Това съобщение на външно министерство бе в отговор на интервю на проф. Тодор Тагарев, бивш служебен министър на отбраната по темата, и в него се казваше също, че самолетите са превозвали \"личен състав, въоръжение и техника\".Справката във flightradar24 обаче сочи, че първият полет на самолет Ан-124-100 \"Руслан\" (RA-82014) от Москва, през Черно море (заобикаляйки Украйна), Турция и Северна България до Сърбия е бил на 16 октомври. Същият ден самолетът се е върнал в Москва, като отново прелита по същия маршрут.", "date": "2019.11.02", "title": "Журналисти протестираха със залепени усти срещу цензурата; Поне 12 руски военни самолета са летели над България през октомври"}
{"url": "https://news.bg/int-politics/preduprezhdavat-za-vazmozhno-vazrazhdane-na-daesh.html", "text": "Анализатори предупреждават, че от конфликта между сирийския президент Башар Асад и турския държавен глава Реджеп Тайип Ердоган, както и между Асад и кюрдите, може да се възползва терористичната групировка ДАЕШ (\"Ислямска държава\").Фабрис Баланш от Лионския университет обясни пред БНР, че силата на групировката е в децентрализираната ѝ организация. След  тя вече има , който ще командва 14 хиляди бойци, допълва той.\"Във всеки отделен район, където действа ДАЕШ, има по един малък Ал Багдади, който ръководи местните терористи. Самият Ал Багдади беше просто символична фигура\", посочи Баланш.Тома Пиере от Института за изследване на арабския и ислямския свят в Екс ан Прованс допълва, че стратегията на ДАЕШ е дългосрочна.\"Тя трябва да възстанови организационните си мрежи, човешките си ресурси, така че на първо време ще се придържа към партизанска тактика. Ще разширява операциите си постепенно, но това ще отнеме доста време\", изтъква Пиере. ", "date": "2019.11.02", "title": "Предупреждават за възможно възраждане на ДАЕШ"}
{"url": "https://news.bg/int-politics/velikobritaniya-zabrani-dobiva-na-shistov-gaz-chrez-fraking.html", "text": "Британското правителство налага мораториум върху добива на шистов газ чрез фракинг (хидравлично разбиване) във Великобритания.Аргументът на британското правителството е, че при използването на този метод има риск от \"недопустими последици\" за местното население чрез предизвикване на земни трусове, съобщават британските медии.Тази промяна в политиката на правителството се обяснява с факта, че правителството на Борис Джонсън се готви за нови парламентарни избори на 12 декември и с инцидент от август, когато при разработването с този метод на газово находище недалеч от Блекпул, Северна Англия, в околността е било регистрирано земетресение с магнитуд 2,9. Случилото се породи голямо обществено недоволство.Британското правителство също така предупреди компаниите за шистов газ, че няма да подкрепя бъдещи проекти за фракинг, което е съкрушителен удар за компаниите, които се надяваха да капитализират от един от новите предели на растеж в производството на изкопаеми горива.Решението слага чертата на продължило с години ожесточено противопоставяне на противоречивия процес на извличане на газ, като това е голяма победа за природозащитните организации и местните общности, отбелязва \"Гардиън\".Решението е било взето, след като ново научно проучване предупреди, че не е възможно да се изключат \"неприемливи\" последици за хората, които живеят в близост до места, където се извършва фракинг.Забраната бележи голям обрат в политиката на Консервативната партия и на премиера Борис Джонсън, който някога определяше фракинга като \"славна новина за човечеството\" и призоваваше Обединеното кралство \"да не оставя нито един камък необърнат или неразбит\" в търсене на шистов газ.", "date": "2019.11.02", "title": "Великобритания забрани добива на шистов газ чрез фракинг"}
{"url": "https://news.bg/politics/balgarska-partiya-uchastva-v-antiimperialisticheski-forum-v-kuba.html", "text": "Делегация на партия АБВ участва в антиимпериалистически форум в кубинската столица Хавана, съобщават от партията.Форумът, който се провежда между 1 и 3 ноември, е под мотото \"За солидарност, демокрация и срещу неолиберализма\". Във форума участват над хиляда представители от 90 държави. Делегацията на ПП АБВ в състав: Любомира Ганчева, зам.- председател на партията, Георги Кючуков, отговорник за външнополитическите връзки и Пламена Заячка, лидер на младежката организация взема активно участие във форума.Събитието се провежда в най-големия конгресен център в Куба. През днешния ден тримата представители на партията ще вземат участие в различни панели със свои доклади по обсъжданите въпроси.", "date": "2019.11.02", "title": "Българска партия участва в \"антиимпериалистически\" форум в Куба"}
{"url": "https://news.bg/int-politics/boris-dzhonsan-se-otkazva-ot-brekzit-bez-sdelka.html", "text": "Британският премиер Борис Джонсън се е отказал от заплахата за Брекзит без споразумение в предизборния манифест на своята Консервативна партия, съобщава в. \"Таймс\", добавяйки, че акцентът ще бъде поставен върху одобряване на неговото споразумение за Брекзит.Джонсън преди беше обещал да извади Обединеното кралство от Европейския съюз със или без споразумение на 31 октомври, преди британските депутати да го принудят да поиска отсрочка на Брекзит до 31 януари 2020 г.Припомняме, че предсрочните . Те бяха поискани от Борис Джонсън, който се видя принуден да предприеме тази стъпка, след като Камарата на общините (долната камара на британския парламент) възпрепятства плановете му за прокарване на споразумението му с ЕС за Брекзит преди 31 октомври, за да може в рамките на тази дата Великобритания да излезе от Общността. ", "date": "2019.11.02", "title": "Борис Джонсън се отказва от Брекзит без сделка"}
{"url": "https://news.bg/politics/karakachanov-i-dzhambazki-izrignaha-sreshtu-makron.html", "text": "Вицепремиерът Красимир Каракачанов и евродепутатът Ангел Джамбазки излязоха с остри позиции срещу френския президент Еманюел Макрон, който обяви в интервю за френско издание, че предпочитал легалните мигранти от Гвинея и Кот д'Ивоар пред нелегалните украински или български банди. Пред крайнодясното сп. Valeurs Actuelles Макрон каза, че \"предпочита да има законна, регистрирана, основана на квоти имиграция за определен брой години, отколкото потайната, нерегистрираната работа. Предпочитам хора, идващи от Гвинея или от Кот Д'Ивоар, които са тук и вършат работа, отколкото българи или украинци с техните нелегални канали.\"Двамата лидери на управляващата партия ВМРО искат бърза реакция на Министерството на външните работи заради \"скандалното изказване на френския президент\". Ето какво написа Каракачанов в профила си във \"Фейсбук\": \"Изказването на френския президент Макрон, че предпочита мигранти от Африка вместо \"български и украински банди\" е поредната проява на политическа арогантност и високомерие, демонстрирани от един от настоящите лидери на някогашната Антанта.В навечерието на 100 години от подписването на Ньойския договор в Париж подобно поведение показва, че историческите грешки не са научени от т. нар. политически елит на Европа. Това, че Макрон предпочита мигранти от Кот д'Ивоар си е негово право и мен не ме интересува. Не мога обаче да подмина с лека ръка квалификацията на българите като \"банди\". Това е недопустимо и обидно.Нека не забравяме, че точно преди 100 години, именно във френската столица, под натиска от Съглашението е подписан един от най-мракобесните договори, които пренареждат насилствено картата на Балканите и оставят тежка кървава следа в последващата история на балканските народи.Подобно поведение през 21-ви век, независимо от вложения в него смисъл, е дипломатически недопустимо. ЕС в своята същност е общност, която трябва да работи за еднакво спазване на човешките, икономическите и политически права на гражданите на държавите членки. Свободното придвижване на хора, стоки и услуги, залегнало в неговата философия, е един от водещите принципи.Демонстрацията на незачитане, декларирането на поведение на двойните стандарти във всички области на живота спрямо страните от бившия Източен блок е всъщност отричане на Договора за Европейския съюз и на Договора за функционирането му. Като заместник министър-председател на Република България категорично се противопоставям на подобни опити за дискредитиране на името на държавата и погазване на правата на българските граждани.Който е имал колонии, да се оправя с наследството, оставено от някогашното им управление. Българските граждани обаче са равноправни граждани на ЕС и аз няма да допусна който и да е да се гаври с моите сънародници.\"Евродепутатът Ангел Джамбазки също реагира гневно, като публикува в страницата си в социалната мрежа следното изказване: \"Изявлението на френския президент Еманюел Макрон за това, че предпочита мигранти от Африка пред български банди е елементарна манипулация, опитваща се по недопустим начин да свърже България с престъпност. Да не говорим, че по техните собствени стандарти подобно обобщение си е чист расизъм. Да, именно расизъм.Настоявам за незабавно обяснение и извинение и ще го търся. Това е все едно цяла Франция да бъде свързана с колаборацията с нацисткия режим или с ужасните деяния на френските колонизатори в африканските и задокеанските територии на тази страна. Изявлението на Макрон е скандална демонстрация на обратна дискриминация и ясно потвърждава всичките ни твърдения за обидни двойни стандарти - такъв е и \", целящ съсипването на българския транспортен бизнес. Такива са и двойните стандарти, поради които страната ни е държана извън Шенген и еврозоната.Скандално е президентът, срещу когото протестират стотици хиляди французи в цяла Франция в продължение на месеци и който не може да овладее ширещата се престъпност от африкански банди в редица френски градове - точно този президент да говори за някакви банди, от която и да е източноевропейска страна.Ако президентът Макрон има поне малко мъжество, вероятно би посочил истинските причини да предпочита африканци пред европейци, каквито са българите от повече от 1300 години? Ако президентът Макрон има поне малко мъжество, вероятно би се съгласил, че не източноевропейци, а африкански банди вилнеят в разширяващите се етнически мюсюлмански гета във все повече френски градове. Имайте поне малко мъжество и бъдете докрай откровен в причините за своите предпочитания.Едно стана ясно със сигурност - изявлението на Макрон за пореден път доказва наличието на системни усилия на западноевропейските лидери да бъде извършена невиждана подмяна на населението на Европа чрез незаконно насърчаване на мигрантска вълна. Това вече видяхме от редица изявления на канцлера Меркел, видяхме го от Глобалния план за миграция на ООН, подписан в Маракеш на 11/12 декември 2018 г., от който по настояване на ВМРО България остана встрани.Виждаме го и днес в изявлението на френския президент Макрон. Това изявление е обидно преди всичко за френската президентска институция и за Франция като европейски лидер. Това изявление е обидно и като ярко доказателство за духа на обратната дискриминация в главите на високопоставени западноевропейски лидери.Точно затова България досега не получи покана нито за Шенген, нито за еврозоната - друг въпрос е дали изобщо се нуждаем от това. Но не заради интереса на България ние не получаваме такава покана, а поради двойните стандарти, които царят в Западна Европа спрямо източноевропейските страни. Това е едно исторически погрешно отношение, което винаги в историята е коствало висока цена.Господин президент Макрон, великото минало на страна като Франция има всички основания да се срамува от Вас заради Вашето изявление!\"", "date": "2019.11.02", "title": "Каракачанов и Джамбазки изригнаха срещу Макрон"}
