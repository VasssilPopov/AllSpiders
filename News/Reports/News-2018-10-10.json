{"url": "https://news.bg/education/mon-detsata-s-uvrezhdaniya-sashto-shte-poluchavat-meditsinski-grizhi-v-uchebnite-zavedeniya.html", "text": "Министерството на образованието изпрати писмо до началниците на регионалните управления на образованието относно дейностите, които се извършват в здравните кабинети в детските градини и училищата. Писмото е отговор на жалбата на сдружения и неправителствени организации, че медицински сестри са отказвали да поемат отговорност за деца с диабет в градините.Това съобщиха от министерството. В писмото на зам.-министър Деница Сачева се посочва, че в момента Министерството на здравеопазването осъществява цялостна промяна в законодателството в областта на здравеопазването.От 2017 г. е извършена промяна, с която се включва и изпълнението на дейности по подпомагане на процеса на наблюдение и лечение на деца с хронични заболявания, назначено от лекар от лечебно заведение, което осъществява диспансерно наблюдение на съответното хронично заболяване.Заболяванията и състоянията са изброени в друг нормативен акт - Наредба 8 от 3.11.2016г. за профилактичните прегледи и диспансеризацията (в сила от 1.1.2017г.), която МЗ актуализира ежегодно. В писмото се посочва още, че при упражняване на професията си медицинската сестра осъществява промотивни, профилактични, клинични и рехабилитационни здравни грижи в съответствие с професионалните й компетенции. От друга страна, професионалните дейности, които медицинските сестри могат да извършват по назначение или самостоятелно, са определени с отделна наредба, издадена от министъра на здравеопазването след съгласуване с Българската асоциация на професионалистите по здравни грижи.Една от дейностите, която се извършва самостоятелно от медицинските сестри, но по назначение от лекар, е осъществяване на различни манипулации (например поставянето на инжекция).В съответствие с установените нормативни изисквания, личният лекар изпраща на медицинския специалист от здравния кабинет талон за здравословното и имунизационното състояние на ученика към датата на започване на учебната година. В този талон задължително се вписват резултати от прегледа на детето, лекувано ли е, къде и кога, диагноза, диспансеризация, данни за наблюдаващия и лекуващ лекар и др.В специална част на талона наблюдаващия/лекуващ лекар изрично вписва и необходимостта от провеждане на допълнителни мероприятия, своите препоръки и назначения, които следва да бъдат изпълнявани.Например, в случай на дете със захарен диабет, което е на лечение с инсулин и това е назначено от лекар от лечебно заведение, в което се осъществява диспансерното наблюдение на детето, медицинският специалист в детската градина или училището следва да изпълнява задълженията си по подпомагане на процеса на наблюдение и лечение на дете с диабет, поставяйки инжекцията с инсулиновата доза в съответствие със своите компетентности и в изпълнение на препоръката/назначението на наблюдаващия/лекуващия лекар.", "date": "2018.10.10", "title": "МОН: Децата с увреждания също ще получават медицински грижи в учебните заведения"}
{"url": "https://news.bg/world/papata-abortat-e-kato-naemen-ubiets.html", "text": "\"Прекъсването на бременността е като да елиминираш някого\", заяви папа Франциск в разговор с поклонници във Ватикана.По думите му да се отървеш от човешко същество е като да наемеш убиец за решаване на проблем.Неговите коментари са се отклонили от подготвения текст за неговата преданост, излъчена по време на седмичната му реч на площад \"Свети Петър\".Папа се оплаква от и \"обезценяване на човешкия живот\".Той цитира войни, експлоатация и това, което той нарича култура на разхищение, както и аборт.\"Как може един акт, който потиска невинния живот, да бъде терапевтичен, граждански или дори човешки?\", запита той.Франциск тази година се противопостави на законопроект, който трябваше да легализира аборта в Аржентина.През август група от лауреати заявиха, че хиляди аржентински католици са се отказали от членството си в църквата, за да протестират срещу противопоставянето си на законопроекта.", "date": "2018.10.10", "title": "Папата: Абортът е като наемен убиец"}
{"url": "https://news.bg/world/barnie-do-sryada-mozhe-da-imame-sdelka-za-brekzit-ostavat-oshte-15-20.html", "text": "По-голямата част от споразумението за напускане на ЕС с Великобритания е договорено - 80-85% от договора. Обединеното кралство ще напусне митническия съюз и единния пазар.Това съобщи главният преговарящ на ЕС за Брекзит Мишел Барние, цитиран от \"Ройтерс\" и други агенции.Дипломатът смята, че могат да постигнат окончателно споразумение за Брекзит до следващата сряда, 17 октомври. По думите му Великобритания е ангажирана да зачита целостта на вътрешния пазар на ЕС, а съюзът пък се ангажира да уважава конституционната цялост на Обединеното кралство.Правим всичко възможно за постигане на споразумение за плавно напускане на ЕС, каза той и допълни, че Великобритания ще напусне единния пазар и митническия съюз.От думите му стана ясно, че трябва да договорят управлението, географските означения и ирландската граница.Барние също подчерта, че трябва да бъдат установени проверки на стоките между Великобритания и ЕС, но отбеляза, че са постигнали съгласие тези проверки да не се извършват на границата на Ирландия със Северна Ирландия.Според него нито една страна членка на ЕС не се радва на такива ползи, каквито Северна Ирландия ще получи.По отношение на плана от \"Чекърс\" на премиера Тереза Мей, Барние предупреди, че дава на Великобритания \"огромно конкурентно предимство\".ЕС е открит за сключване на споразумение за свободна търговия с Обединеното кралство, отбеляза още той.", "date": "2018.10.10", "title": "Барние: До сряда може да имаме сделка за Брекзит, остават още 15-20%"}
{"url": "https://news.bg/world/sadat-v-hanover-gleda-oshte-utre-ekstradatsiyata-na-severin-krasimirov.html", "text": "Задържаният предполагаем извършител на Северин Красимиров ще бъде изправен пред съд в германския град Хановер още утре, инофрмира БНР.Съдът следва да реши дали са налице достатъчно основания мъжът да бъде екстрадиран обратно в България. Ако съдът реши да върне задържания у нас, това вероятно ще стане до дни.21-годишният русенец е познат и на германската полиция - срещу него има заведено дело за фалшифициране на документи.Шефът на криминалната служба на Долна Саксония Фридо де Фриз съобщи, че във вторник малко след 12 часа са получили властите в Германия са получили сигнал от българската полиция, че издирваният се намира някъде в Долна Саксония или в Хамбург, който не е част от Долна Саксония, а е свободен град.Издирването на мъжа продължило 4 часа. Около 16.00 часа германската полиция идентифицирала местонахождението му. Той се намирал в кооперация в град Щаде, в дома на майка си.Къщата е щурмувана в 20.15 часа от десетки полицаи. Тогава властите в Германия арестували двама мъже. Единият е 21-годишният русенец, другият е освободен веднага.Предполага се, че мъжът е пристигнал в Германия с автомобил.Полицаите в Германия са посочили пред местните медии, че нямат никаква информация Красимиров да е бил свързан с политически организации, които да го използват като поръчков убиец.", "date": "2018.10.10", "title": "Съдът в Хановер гледа още утре екстрадацията на Северин Красимиров"}
{"url": "https://news.bg/politics/ninova-kritikuva-borisov-za-agresiyata-sreshtu-evropeyskite-institutsii.html", "text": "\"Премиерът нападна всички европейски институции, които се изказаха по случая, а такава агресия в момента не е необходима.\" Това каза председателят на БСП Корнелия Нинова пред журналисти.По думите ѝ от левицата са обезпокоени за създадения в последните няколко дни негативен образ на България след  чрез изказвания и позиции на ЕК, еврокомисари, Съвета на Европа, Генералния секретар на ООН, неговата собствена партия - ЕНП.Нинова запита защо е тази реакция и не е ли това оценката за България отвън. Според нея проблемът се казва недоверие.Тя сподели още, че социалистите са притеснени от високото равнище на престъпността в България, от страха и чувството за несигурност у хората и най-вече от недоверието в институциите.\"Надяваме се заподозреният за убийството, ако се докаже, че е той и да получи най-строгата присъда, за да се възстанови чувството за справедливост\", допълни още лидерът на левицата.Тя допълни още, че проблемите в България на тема престъпност стоят, а престъпниците са на свобода.", "date": "2018.10.10", "title": "Нинова критикува Борисов за агресията срещу европейските институции"}
{"url": "https://news.bg/int-politics/istorik-obvini-lidera-na-kraynodesnite-v-germaniya-che-perifrazira-hitler.html", "text": "Историци обвиниха лидера на крайнодясната партия \"Алтернатива за Германия\" Александер Гауланд, че е перифразирал Адолф Хитлер, пише АФП.Според историците Гауланд е перифразирал Хитлер в материал за вестник, в който той говори за \"глобализирана класа\", която, по думите му, заплашва всичко добро в неговата родина.В коментар за съботното издание Frankfurter Allgemeine Zeitung (FAZ) Гауланд пише, че \"глобализираната класа\" окупира позициите в основните организации от международни кооперации, през медии до университети. Същите окупирали и места в ключови политически партии.\"Почти всичките членове (на \"глобализирана класа\" - бел. ред.) живеят в големите градове, говорят добър английски, и когато те се преместят от Берлин в Лондон или Сингапур за нова работа, те намират подобни жилища, къщи, магазини и частни училища навсякъде\", казва Гауланд.По думите му членовете на тези групи се социализират само вътре в групите, но го правели културно разнообразно. Тези хора нямали никаква по-специална привързаност към родината си.Историкът Волфганг Бенц, който е известен изследовател на нацистката епоха, коментира думите на Гауланд. Според историка казаното от политика прилича поразителни много на реч на Хитлер от 1933 година.По думите му приликите са толкова явни, че изглежда сякаш шефът \"Алтернатива за Германия\" е държал речта на Хитлер на бюрото си, докато е писал коментара за вестника. Гауланд просто модернизирал малко критицизма на Хитлер, допълва историкът.В речта си от 1933 година Хитлер пише за \"малка, безкоренна, международна клика\". По думите на Хитлер това са хората, \"които са у дома едновременно никъде и навсякъде, които никъде нямат почва, на която са израснали, но които днес живеят в Берлин, в Брюксел утре, в Париж на следващия ден и после отново в Прага или Виена, или Лондон, и които се чувстват вкъщи навсякъде\". В този момент някои в залата се извиква \"евреите!\".Бенц е категоричен, че в материала си Гауланд демонстративно следва изказа на Хитлер.Според друг историк - Михаел Волфзон - фактът, че Гауланд използва тези думи е много притеснителен. По този начин той демонстрирал на привържениците на \"Алтернатива за Германия\", че познавал речите на Хитлер и прехвърлял в днешно време върху противниците на партията антиеврейските нападки на фюрера.", "date": "2018.10.10", "title": "Историк обвини лидера на крайнодесните в Германия, че перифразира Хитлер"}
{"url": "https://news.bg/world/polsha-naznachi-novite-sadii-vav-varhovniya-sad-vapreki-protestite.html", "text": "Полша все пак назначи новите съдии във Върховния съд, въпреки протестите срещу проведената спорна съдебна реформа, предаде АФП. Президентът Анджей Дуда подписа заповедите на новите 27 съдии, които заместват старите, пенсионирани принудително след влизане в сила на новите правила. Срещу промените протестираха и юристите, които са убедени, че те ги унижават.Днес също бяха разпространени техни изявления, които критикуват Дуда заради това, че не спазва разделението на властите. Припомняме, че през септември Европейската комисия потвърди, че съди Полша заради съдебна реформа.Европейската институция реши да предяви иск срещу Полша пред Съда на ЕС заради нарушения на принципа на независимост на съдебната власт, произтичащи от новия полски закон за Върховния съд, и да поиска от Съда да разпореди временни мерки, които да се прилагат, докато той не постанови решение по делото.С новия полски закон за Върховния съд се понижава пенсионната възраст на съдиите във Върховния съд от 70 на 65 години. Това излага на риск от принудително пенсиониране 27 от 72-мата съдии във Върховния съд. Тази мярка се прилага и по отношение на първия председател на Върховния съд, чийто 6-годишен мандат, установен в конституцията на Полша, се прекратява преждевременно.Съгласно закона, който влезе в сила на 3 април 2018 г., на съдиите, засегнати от понижаването на пенсионната възраст, се предоставя възможност да поискат удължаване на мандата си, което може да бъде одобрено от президента на страната за период от три години с възможност за еднократно подновяване.", "date": "2018.10.10", "title": "Полша назначи новите съдии във Върховния съд, въпреки протестите"}
{"url": "https://news.bg/world/brekzit-shte-otslabi-vliyanieto-na-sasht-v-evropa-vyarva-dzho-baydan.html", "text": "Брекзит ще отслаби влиянието на САЩ в Европа, предупреди бившият вицепрезидент на САЩ Джо Байдън по време на реч в Чатъм хаус, цитиран от \"Гардиън\".Способността на САЩ да играят роля в сигурността на Европа и да влияят върху мисленето ще намалее щом Великобритания не е напълно интегрирана на Стария континент след Брекзит, обяви Байдън.Политикът добави, че ако е имал възможност да гласува като депутат или британски гражданин, той е щял да гласува за оставане в ЕС.Според него през последните 30 г. Великобритания е оказвала влияние не само върху идеята за отворени граници и търговия, но и върху позициите на Стария континент. Байдън вярва, че с Брекзит американците ще имат по-малка възможност за оказване на влияние на континента.Байдън е на мнение, че Брекзит е сериозен проблем за всички британски партии.\"Много силно вярвам, че възможността на САЩ да играят голяма роля в сигурността на Запада, и в просперитета на трансатлантическото партньорство, се дължи частично на британското влияние в Европа, и ние губим до такава степен, че губите влиянието си\", подчерта той.", "date": "2018.10.10", "title": "Брекзит ще отслаби влиянието на САЩ в Европа, вярва Джо Байдън"}
{"url": "https://news.bg/int-politics/vreme-e-da-pratim-v-istoriyata-bivshata-yugoslavska-republika-prizova-zaev.html", "text": "Време е да пратим в историята \"бившата югославска република\" от името на страната ни. С този призив премиерът на Македония Зоран Заев се обърна днес към депутатите от комисията по конституционни въпроси в парламента в Скопие.Заев говори пред депутатите от комисията, обосновавайки позицията си, че е нужно да се  на страната във връзка със , пише БНР.\"Сега всички депутати, без разлика от партийната им принадлежност, имат исторически дълг и обвързаност пред гражданите да осигурят пътя на Македония към стабилност, сигурност, икономически просперитет. А това е пътят към НАТО и Европейския съюз, който минава през македонско-гръцкия договор. Минаха 25 години в сметки и празни приказки. Македония вече няма поколения за губене\", мотивира Заев.Македонската информационна агенция (МИА) съобщи, че депутатите от ВМРО-ДПМНЕ също са присъствали на изявлението на Заев.", "date": "2018.10.10", "title": "Време е да пратим в историята \"бившата югославска република\", призова Заев"}
{"url": "https://news.bg/world/frans-timermans-se-kandidatira-za-predsedatel-na-ek.html", "text": "Първият заместник-председател на Европейската комисия (ЕК) и еврокомисар Франс Тимерманс потвърди пред \"Файненшъл таймс\", че се кандидатира за мястото на председателя на ЕК Жан-Клод Юнкер.Холандецът спечели необходимата подкрепа на германските социалисти и други леви партии в ЕС, които участват в Партията на европейските социалисти.За да заеме позицията, Тимерманс ще трябва да бъде номиниран от Европейския съвет и да бъде потвърден от Европейския парламент след европейските избори през 2019 г.\"\", каза той пред изданието.", "date": "2018.10.10", "title": "Франс Тимерманс се кандидатира за председател на ЕК "}
{"url": "https://news.bg/world/stotitsi-se-sabraha-na-gey-parad-v-kosovo.html", "text": "Стотици участници събра гей парадът в столицата на Косово Прищина днес, предаде Gazeta Express.Събитието се провежда за втора поредна година и е под надслов \"В името на свободата\". То е съпътствано от богата културна програма, която продължава цяла седмица.Не се съобщава за сериозни инциденти по време на парада, въпреки че по-рано ислямстка партия поиска той да бъде забранен. Миналогодишният гей парад също не мина без вълнения и заплахи срещу участниците. Общността в консервативно Косово се бори за повече свобода и срещу дискриминацията. Властите приеха закона срещу дискриминацията през 2004 година. Присъстваха министри, кметът на Прищина и посланици в Косово. ", "date": "2018.10.10", "title": "Стотици се събраха на гей парад в Косово "}
{"url": "https://news.bg/regions/kamion-se-samozapali-v-dvizhenie-na-am-hemus.html", "text": "Камион се самозапали на АМ \"Хемус\", информира Нова. Няма пострадали хора.Инцидентът е станал в участъка на магистралата между Шумен и Нови пазар, в посока Варна.На мястото са пристигнали екипи на пожарната. Сигналът е подаден около 16.20 часа днес.Камионът е затворил временно преминаването по магистралата.", "date": "2018.10.10", "title": "Камион се самозапали в движение на АМ \"Хемус\""}
{"url": "https://news.bg/crime/mvr-izdirva-7-godishno-momichentse-i-bashta-mu.html", "text": "Полицията издирва 7-годишната Мария Христова Седмакова и 39-годишния й баща - Христо Христов Седмаков.Това съобщават от МВР. Сигналът е подаден от майката на детето, а случаят е свързан с бракоразводното дело на родителите на детето. За последно жената ги е видяла на 27 юли тази годин в Дирекция за социално подпомагане - кв. \"Слатина\", като двамата са носели документи за самоличност.Детето е високо около 130 см., с тъмнокафяви очи и дълга кестенява коса.Хората, които разполагат с допълнителна информация за момиченцето и бащата, могат да сигнализират при гарантирана анонимност на тел. 112, 02/9827119, 02/9827166 или в най близкото поделение на МВР.", "date": "2018.10.10", "title": "МВР издирва 7-годишно момиченце и баща му"}
{"url": "https://news.bg/crime/zaporiraha-imushtestvo-za-3-2-mln-lv-na-tsenko-chokov-i-semeystvo.html", "text": "Новата антикорупция (КПКОНПИ) поиска да се запорира имущество за над 3.2 милиона лева на бившия кмет на Галиче Ценко Чоков.Съдът е уважил това искане, информира председателят на комисията Пламен Георгиев.Искът на антикорупцията е заради обвинението на Чоков от месец май 2016 година. Обвинението - Чоков е ръководил престъпна група за лихварство.По думите на Георгиев запорираната сума е върху цялото движимо и недвижимо имущество на фамилията Чокови.\"153 имота общо са запорирани - на г-н Чоков, на неговата съпруга и на синовете им. Освен земеделски имоти, апартамент в София, както и автомобили на синовете му и на него самия\", каза Георгиев, цитиран от БНР.Припомняме, . По другите две обвинения обаче - за отвличане, побой и за палеж на автомобил, бившият кмет на Галиче беше .Чоков чу присъдата си на легло в съдебната зала заради здравословни проблеми. По здравни причини същият към момента не е зад решетките, а е под  - в жилище в София.Припомняме, кметът на Галиче  до 9 януари 2017 г. след като прокуратурата обяви, че е провела двумесечно разследване във връзка с нарушения в дейността на кметството.Отделно на това той бе арестуван по обвинение за . Самият Ценко Чоков беше в ареста с . Неговият син, след като бе оправдан , също бе арестуван заедно с родителя си.Обвиненията срещу Ценко Чоков дойдоха и след серия от репортажи от село Галиче и обвинения от страна на негови съселяни за тормоз, включително и .Първоначално обаче Ценко Чоков стана национално известен при провеждането на местните избори, , а тържеството за победата му на изборите беше с впечатляващо музикално оформление.По-късно, на 5 октомври ВАС реши, че Чоков вече не е кмет на Галиче. Решението на ВАС беше след повече от четири месеца след постановлението на административния съд на Враца. Върховните съдии потвърдиха решението .Съдът тогава отмени решението на Общинската избирателна комисия от началото на май месец, която се позова на правото на Чоков да ползва неплатен отпуск и остави скандалния кмет на поста му, отменяйки решението на .Решението на висшите магистрати е, че пряко избраните от електората длъжностни лица мат право на платен, но не и на неплатен отпуск.", "date": "2018.10.10", "title": "Запорираха имущество за 3.2 млн. лв. на Ценко Чоков и семейство"}
{"url": "https://news.bg/world/boris-dzhonsan-planat-na-mey-za-brekzit-prevrashta-velikobritaniya-v-koloniya.html", "text": "Остро реагира бившият британски външен министър Борис Джонсън на плана за Брекзит, предлаган от премиера Тереза Мей, предаде \"Ройтерс\".\"\", заяви той. Джонсън е убеден, че Лондон никога няма да \"избяга\" от ЕС и законите му. \"Брюксел няма да ни позволи\", заяви още той. Той публикува това в профила си в \"Туитър\". Джонсън е известен критик на политиката на Мей по отношение на \"развода\" с Брюксел и това бе причината да напусне поста си в правителството.Той се обявява срещу \"мек\" Брекзит.  Заедно с него си тръгна и другият противник на този сценарий за след излизането от Общността - бившият министър за Брекзит - Дейвид Дейвис. По-голямата част от споразумението за напускане на ЕС с Великобритания е договорено - 80-85% от договора. Обединеното кралство ще напусне митническия съюз и единния пазар.Това съобщи днес главният преговарящ на ЕС за Брекзит Мишел Барние.Дипломатът смята, че могат да постигнат окончателно споразумение за Брекзит до следващата сряда, 17 октомври.Правим всичко възможно за постигане на споразумение за плавно напускане на ЕС, каза той и допълни, че Великобритания ще напусне единния пазар и митническия съюз.От думите му стана ясно, че трябва да договорят управлението, географските означения и ирландската граница.", "date": "2018.10.10", "title": "Борис Джонсън: Планът на Мeй за Брекзит превръща Великобритания в колония "}
{"url": "https://news.bg/finance/etsb-proveryava-6-banki-u-nas-po-patya-ni-kam-bankoviya-sayuz-na-es.html", "text": "Европейската централна банка (ЕЦБ) ще направи проверка на 6 от най-големите банки в България, информира Mediapool, позовавайки се на собствени източници.Проверките са като част от процедурата за присъединяването на страната към Единния банков съюз на ЕС.Очаква се на 10 ноември в страната да пристигнат одитори от Единния механизъм за преструктуриране. Според правилата на съюза единната банка упражнява надзор над първите три финансови институции по големина в отделните държави. Това са популярните още като системни банки. Този контрол се извършва чрез Единния надзорен механизъм.ЕЦБ обаче има право да избере и други по-малки финансови институции, които да минат под надзора й.В случая с България сигурно е, че първите три в списъка \"УниКредит Булбанк\", \"Банка ДСК\" и \"Обединена българска банка\" ще бъдат проверявани.Към 31 август в групата на най-големите финансови институции по размер на активите у нас, според статистиката на БНБ, влизат още \"Първа инвестиционна банка\" и собственика на \"Пощенска банка\"- \"Юробанк България\". Вероятно е те също да бъдат включени в проверката на ЕЦБ.В края на юли месец Министерски съвет (МС) даде начало на процедурата по присъединяването на България към банковия съюз, който предхожда членството във валутния такъв.Тогава бяха подадени необходимите документи в ЕЦБ и Европейската комисия под формата на искане за установяване на тясно сътрудничество с ЕЦБ.Това предхожда кандидатурата за единния надзорен механизъм.Според очакванията ЕЦБ трябва да бъде готова със своята оценка приблизително година след официалното подаване на кандидатурата.При положителна такава се отваря вратата за влизането на страната ни в механизма ERM II, по-известен като \"чакалнята\" на Еврозоната. Той ще отнеме още поне две години.", "date": "2018.10.10", "title": "ЕЦБ проверява 6 банки у нас по пътя ни към банковия съюз на ЕС"}
{"url": "https://news.bg/world/tsyala-nosht-prodalzhi-protestat-na-maykite-na-detsa-s-uvrezhdaniya-v-stolitsata.html", "text": "Майки на деца с увреждания останаха през цялата нощ пред сградата на Министерски съвет в столицата, предадоха БНР и bTV. Те организираха палатков лагер и развяха познатите черни знамена, облечени с черни тениски с надписа: \"Системата ни убива\". След 22 часа полицаите започнаха да събират лични карти и да пишат предупредителни актове за гражданско неподчинение на участниците. Напрежение обаче няма.Това се вижда и от видеото, което организаторите са публикували в страницата на кампанията си. Припомняме, че тази вечер се проведе поредният протест \"Системата ни убива\", който беВ страницата на кампания са публикувани много снимки и видеа от поредното събитие. Преди 2 часа са качили ново съобщение, който гласи: \"Нощта си отива, а ние все още държим затворен бул. \"Дондуков\" пред Министерски съвет. Въпреки обещанията на властите преди месеци, те обявиха по този начин, че доверието им е изчерпано и повече не им вярват. Участниците блокираха движението по бул. \"Дондуков\" пред сградата на МС преди 19 ч., а час по-късно затвориха движението и по съседния бул. \"Цар Освободител\".Те разпънаха на жълтите павета и палатков лагер с повече от 10 палатки. Запалиха и свещи под формата на кръст, като символ, че реформата все пак ще се случи.Чрез блокирането на движението и гражданското си неподчинение майките искат да покажат, че както системата ги блокира, така и те могат да блокират системата.Припомняме, на 4 октомври, . На срещата не се появи министърът на финансите Владислав Горанов. Тогава майките и омбудсманът Мая Манолова напуснаха срещата разочаровани.Изводите от  бяха: \"На днешната среща не чухме нищо конкретно\" и \"Лъжи до безкрай\".Преди ден , че на 19 октомври Законът за хората с увреждания ще влезе в парламента. По думите на министъра  на средствата за месечната помощ. ", "date": "2018.10.10", "title": "Цяла нощ продължи протестът на майките на деца с увреждания в столицата "}
{"url": "https://news.bg/int-politics/frenskiyat-parlament-prie-zakonoproekti-sreshtu-falshivi-novini.html", "text": "Френските депутати приеха два законопроекта за предотвратяване на разпространението на фалшива информация по време на предизборни кампании, след обвинения за руска намеса в президентския вот през 2017 г.м съобщава АФП.Законопроектите \"Фалшиви новини\" позволяват на кандидат или политическа партия да поиска съдебно разпореждане, предотвратяващо публикуването на \"невярна информация\" през трите месеца на национални избори.Те също така предоставят на властите във Франция възможността да затварят всяка мрежа, \"контролирана от или под влиянието на чужда сила\", ако \"умишлено разпространява фалшива информация, която може да промени целостта на изборите\".Мярката се разглежда като насочена и към руската RT, която започна да излъчва на френски език в края на миналата година.Макрон се е сблъсквал с руски медии в кампанията си през 2017 г., когато руски сайт твърдял, че е гей и има тайна банкова сметка в Бахамите.Опозицията на Франция критикува законопроектите като опит за създаване на \"полиция на мисълта\", като отбелязва, че закон, датиращ от 1881 г., вече защитава политиците и другите граждани от клевета.Преди гласуването, министърът на културата Франсоа Нисен защити проектозаконите, заявявайки, че \"по никакъв начин\" не се нарушава правото на свободно слово. Основната цел е да се спре разпространяването от фалшиви новини, които са \"очевидно фалшиви и споделени по умишлен, масов и изкуствен начин\", обяснява тя.Законопроектът също така изисква Facebook, Twitter и други социални медийни платформи да разкрият имената на компаниите зад всяко спонсорирано съдържание и да създадат съвет за етика в пресата, оглавяван от бившия шеф на АФП Емануел Хоуг.Опозиционните партии от лявата и от дясната страна предупреждават за трудностите, пред които съдиите ще са принудени да се изправят и взимат прибързани решения за това какво е вярно и какво, не.\"Добрите намерения не винаги правят добри закони\", предупреди Мариета Караманли от опозиционните социалисти.Предишните версии на законопроектите бяха приети от Народното събрание през юли, подкрепени от партията \"Републиката на движение\" на Макрон, но те бяха отхвърлени от контролирания от опозицията сенат. Последните проекти ще се върнат в Сената за одобрение.", "date": "2018.10.10", "title": "Френският парламент прие законопроекти срещу фалшиви новини"}
{"url": "https://news.bg/world/frantsiya-sadena-za-prestapleniya-sreshtu-chovechestvoto-zaradi-yadreni-izpitaniya.html", "text": "Внесена е жалба в базирания в Хага Международен наказателен съд срещу Франция за престъпления срещу човечеството с проведените ядрени изпитания в южната част на Тихия океан.Това обяви опозиционният лидер във Френска Полинезия Оскар Темару, който е бивш президент на архипелага, цитиран от АФП.\"\", разкри Темару.\"Този случай има за цел да подведе под отговорност всички живи френски президенти за ядрените изпитания срещу нашата страна\", добави той по време на среща за Френска Полинезия, която е част от комисия на ООН с фокус деколонизацията.\"Ние го дължим на всички хора, които загинаха вследствие на ядрения колониализъм\", подчерта политикът.Отвъдморската френска територия, на която живеят 290 000 души, днес е известна с туристическия остров Таити.Но на атолите Муруроа и Фангатауфа бяха извършени 193 ядрени изпитания за период от три десетилетия до 90-те г. на миналия век, когато тогавашният президент Жак Ширак прекратява програмата.Изпитанията във Френска Полинезия са сред общо 210 теста - също в пустинята Сахара в Африка, потърпевши са 150 000 цивилни и военни между 1960 и 1996 г. Хиляди от тях по-късно имат сериозни здравословни проблеми.Само около 20 от около 1000 души са внесли жалби срещу Франция и са получили компенсация.Ние разглеждаме френските ядрени изпитания като пряк резултат от колонизацията, каза Темару и добави, че тестовете са наложени на островитяните \"с директни заплахи за налагане на военно управление, ако откажат\".Темару, който подкрепя независимост от Франция, обяви, че Франция \"отхвърля и показва пренебрежение\" към предложения за преговори от 2013 г.През 2010 г. Франция прокара закон, който позволява изплащане на компенсация на военни ветерани и цивилни, които са се разболели от рак в резултат на програмата за ядрени изпитания.", "date": "2018.10.10", "title": "Франция съдена за престъпления срещу човечеството заради ядрени изпитания"}
{"url": "https://news.bg/politics/i-borisov-obsadi-s-pekorari-vizitata-na-papata-v-balgariya.html", "text": "Министър-председателят Бойко Борисов се срещна с апостолическия нунций в България Анселмо Гуидо Пекорари.По време на разговора бяха подчертани добрите взаимоотношения между България и Ватикана.Дискутирани бяха резултатите от българското европредседателство, актуални европейски въпроси, както и възможността за евентуално посещение на Негово Светейшество папа Франциск в страната ни.През май тази година при аудиенцията във Ватикана премиерът Бойко Борисов връчи официална покана за посещение на главата на Римокатолическата църква в България.По време на срещата в Министерския съвет Борисов отбеляза, че страната ни продължава да работи активно за европриобщаването на държавите от Западните Балкани, както и за мирен диалог и разбирателство между всички религии и етноси.Припомняме, че вчера, 9 октомври, президентътНа 25 май тази година министър-председателят Бойко Борисов се срещна с папа Франциск в Апостолическия дворец във Ватикана. По време на аудиенцията с Борисов , но не посочи точно кога.На 8 октомври испанският вестник \"Периодика дигитал\" пък съобщи, че папата може да посети Румъния и България .На 22 май 2002 година  в рамките на 96-то посещение на главата на Римокатолическата църква извън Италия и първо по рода си в България.", "date": "2018.10.10", "title": "И Борисов обсъди с Пекорари визитата на папата в България"}
{"url": "https://news.bg/comments/obshtestveno-doverie-ne-se-postiga-s-karane-ot-tribunata-na-ministerski-savet.html", "text": "Борисов даде пресконференция. Т.е. направи изявление. 10% от времето отдели на задържането на заподозрян, който с голяма вероятност е извършителят. И 90% от времето отдели да се кара, че някакви хора очерняли държавата, като му оказвали натиск.За да съм мил и конструктивен, ето някои неща, които Борисов можеше да направи, вместо да се кара на пресконференцията си:И основното. Да разбере, че е слуга на народа. И е там, за да служи на хората и да брани техния живот, достойнство, собственост, права и всичко останало. С цената на непрекъснат натиск и контрол. Не помня някой да го е карал насила да става премиер. Да се оправя сега. А ако не му харесва, спокойно може да си тръгне. Пак. Но не и да се кара, че някой го ръчка да си върши работата. Априлският пленум отмина.Поздравления на полицията за добре свършената работа. Иска ми се всеки път да е така, не само когато има международен натиск.Съболезнования на близките на Виктория.И да, държавата не е той. Държавата трябва да е общата ни съвкупност от индивиди, административни органи и спазване на закона и процедурите.", "date": "2018.10.10", "title": "Обществено доверие не се постига с каране от трибуната на Министерски съвет"}
{"url": "https://news.bg/world/6-600-bedstviya-vsledstvie-na-klimatichnite-promeni-v-perioda-1998-2017-g.html", "text": "Икономическите разходи от природни бедствия вследствие на климатичните промени достигнаха 2,25 трилиона долара за последните две десетилетия - увеличение с повече от 250% в сравнение с предходните 20 г., съобщи Организацията на обединените нации (ООН), предаде АФП.Службата на ООН за намаляване на риска от бедствия подчерта, че \"климатичните промени увеличават честотата и тежестта на екстремни метеорологични явления\" като наводнения и бури.В периода 1978-1997 г. общите загуби от природни бедствия вследствие на климатичните промени са били в размер на 895 милиарда долара (780 милиарда евро), отбелязва службата в доклад на брюкселския Център за изследване на епидемиологията на бедствията към Льовенския католически университет в Белгия.Но от 1998 до 2017 г. загубите са набъбнали до 2,25 трилиона долара. Най-висока цена са платили САЩ, Китай, Япония и Индия.Според Службата на ООН за намаляване на риска от бедствия броят на природните бедствия вследствие на климатичните промени в периода 1998-2017 г. е повече от 6 600, като бурите и наводненията са най-чести.", "date": "2018.10.10", "title": "6 600 бедствия вследствие на климатичните промени в периода 1998-2017 г. "}
{"url": "https://news.bg/politics/siderov-pita-mvr-zashto-zasekreti-tsiganskiya-proizhod-na-ubietsa-na-viktoriya.html", "text": "Защо МВР засекрети произхода на убиеца на Виктория Маринова? Този въпрос отправи националистът Волен Сидеров, който дойде във вътрешната комисия.Извършителят от цигански произход ли е, попита той вътрешния министър Младен Маринов. - Български гражданин, бе краткият отговор на вътрешния министър. Сидеров обаче продължи: \"Български гражданин от цигански произход. Защо трябва да се крие това?\"Лидерът на \"Атака\" припомни редица случаи на зверски убийства на възрастни хора от цигани. Защо МВР засекрети етническия произход на убиеца, недоумява още Сидеров.Освен това Сидеров пита и как убиецът е избягал от България?Имате късмет, че е избягал в Германия и германската полиция го е хванала, заяви Сидеров. Всяка смърт е трагедия, подчерта националистът. По думите му няма големи причини да хваля МВР, но подчерта, че хората нямат доверие в МВР.Според Сидеров е нужна реформа в силовото ведомство и се пита дали не трябва да има резки съкращения в системата.МВР шефът обясни, че извършителят съвсем законно е напуснал страната през Румъния. Той не е избягал, той просто е напуснал страната, каза Младен Маринов. Похвално било, че граничният контрол го е констатирал.Търсим негови съучастници, увери Младен Маринов, пояснявайки, че убиецът е напуснал страната с кола с двама други мъже. Те вече са установени.Работата по разследването на убийството продължава по всички версии, стана ясно още от думите на вътрешния министър.", "date": "2018.10.10", "title": "Сидеров пита МВР защо засекрети циганския произход на убиеца на Виктория"}
{"url": "https://news.bg/politics/marinov-oborudva-politsaite-s-novi-koli-i-uniformi.html", "text": "\"МВР има изключително нисък бюджет за разходи в министерството.\" Това заяви вътрешният министър Младен Маринов по време на първия си блиц контрол в ресорната комисия в отговор на въпрос на червени депутати за спряната обществена поръчка за реинженеринг на ведомството.\"Крайно време е да започнем да осигуряваме полицаите на терен и тези, които с работата в офиси изпълняват задълженията си\", изтъкна Маринов.По думите му ведомството страда от хронично недофинансиране. Полицаите са без средства за лична безопасност спрямо европейските изисквания, според министъра.Полицаите ще получат нови зимни и летни униформи. Поръчката за реинженеринг, която Младен Маринов спря, не била финансово обезпечена.8 милиона лева влага от бюджета си силовото ведомство за 300 нови автомобили.\"Не казвам, че е маловажна структурната реформа\", подчерта МВР шефът. По мнението му обаче системата се нуждаела от устойчивост.\"Финансирането трябва да отиде за първа необходимост\", изтъкна Маринов. Иначе той призна, че за реорганизация на администрацията понякога е нужен и външен поглед.Сега МВР се нуждаело от инвестиции в оборудване и квалификация на служителите на реда. ", "date": "2018.10.10", "title": "Маринов оборудва полицаите с нови коли и униформи"}
{"url": "https://news.bg/world/natsionalnite-shemi-za-prodazhba-na-pasporti-v-es-nosyat-risk-ot-prane-na-pari.html", "text": "Европейската комисия (ЕК) съобщи, че ще предостави ръководство на страните членки на ЕС как да управляват национални схеми за продажба на паспорти и разрешително за пребиваване на богати чужденци, информира \"Ройтерс\".Позицията на ЕК е във връзка с предупреждение на активисти и депутати, че има риск от изпиране на пари.Правителствените схеми за предоставяне на гражданство или право на пребиваване на голям инвеститор в момента се прилагат в 13 държави членки на ЕС: Австрия, Кипър, Люксембург, Малта, Гърция, Латвия, Португалия, Испания, Ирландия, Великобритания, България, Холандия и Франция. Унгария прекрати програмата.В съвместен доклад Global Witness и Transparency International призовават ЕС да създаде стандарти за управление на схемите, които да попадат и под правилата срещу изпирането на пари, прилагани до момента за банки и компании за хазарт.Европейската комисия ще публикува доклад за схемите в ЕС до края на годината, обяви еврокомисарят Димитрис Аврамопулос. Той добави, че докладът ще предложи насоки как страните членки да управляват програмите, \"включително необходимите предварителни проверки на кандидатите\".За придобиване на такива документи средно се плаща по 900 000 евро, но в Кипър паспортът може да струва до 2 милиона евро.Кипър е събрал 4,8 милиарда евро от такава схема, докато Португалия може да спечели близо един милиард евро на година, според данни, цитирани в доклада, който е озаглавен: \"Европейско бягство - в сенчестия свят на златните визи\".Страните членки на ЕС са събрали 25 милиарда евро от чуждестранни инвестиции за десетилетие след продажбата на най-малко 6 000 паспорта и близо 100 000 разрешителни за пребиваване.", "date": "2018.10.10", "title": "Националните схеми за продажба на паспорти в ЕС носят риск от пране на пари"}
{"url": "https://news.bg/politics/47-mlv-evro-poluchava-sofiya-za-tramvaite-si.html", "text": "Общо 46,6 милиона евро от Европейския фонд за регионално развитие (ЕФРР) ще бъдат инвестирани в модернизиране на трамвайната инфраструктура и услуги в София.Финансираните от ЕС дейности включват реконструкция на трамвайното трасе по протежение на ул. \"Каменоделска\" и на бул. \"Цар Борис III\", което се използва от пет трамвайни линии, включително от линия № 5, по която пътуват над 50 000 души на ден.Предвижда се и закупуване на нови трамвайни мотриси и модернизирането на управлението на трафика и на системите за информиране на пътниците.През предходния бюджетен период на ЕС в София бяха инвестирани 34 милиона евро.\"Благодарение на средствата от ЕС жителите на София ще могат да се ползват от съвременен и комфортен трамваен превоз, а въздухът ще бъде по-чист\", заяви комисарят по въпросите на регионалната политика Корина Крецу.Тя се надява хората да започнат да използват новите трамваи вместо колите си. По думите ѝ по този начин се насърчава чистата мобилност в целия ЕС.ЕС също така инвестира значителни средства в линии 1, 2 и 3 на софийското метро.От 2007 г. насам ЕС е инвестирал 1 милиард евро в софийския градски транспорт.", "date": "2018.10.10", "title": "47 млв. евро получава София за трамваите си"}
{"url": "https://news.bg/politics/oshte-kolko-osven-240-mln-lv-shte-darim-na-moskva-za-staro-orazhie-pita-nenchev.html", "text": "Малко след като стана ясно, че съветник на военния министър Красимир Каракачанов е с отнет допуск до класифицирана информация заради нерегламентирани контакти с Русия, от партия БЗНС отправиха открито писмо. Припомняме, лидер на БЗНС е бившият военен министър Николай Ненчев.Той задава няколко конкретни препоръки за , който е бивш зам.-военен министър в кабинета \"Беров\". Ето ги в оригинален правопис:Според Ненчев причината за отнемане на допуска до тайните - нерегламентирани контакти с представители на руския военнопромишлен комплекс е много сериозна и дори стряскаща информация.Става дума за пряка намеса на Москва в българската отбрана, пише бившият военен министър. \"Ако е така, значи е пробита националната ни сигурност. Няма дим без огън! Казват, че парите не миришат. Интересът и най-вече финансовият - задвижва процесите по необясними пътища. Това важи с особена сила за оръжейните сделки\", се казва в позицията на партията.По подобие на заглавието на филма по сценарий на Павел Вежинов \"Следите остават\" Ненчев допълва, че трябва да има кой да ги търси.\"И който тръгне по тях, ще разплете много тъмни нишки. А такива тук има много. И предупреждавам - не е безопасно\", пише Ненчев.Според него информацията за нерегламентираните контакти е прихваната от партньорските служби и те са оказали натиск върху ДАНС да действа.\"Заедно с това остава да видим дали това няма да остане единична акция, изчистване на някакво мистериозно недоразумение, или е сигнал за това, че контраразузнаването ни се е заело сериозно най-накрая с руското проникване в държавната ни администрация\", пише Ненчев.Бившият военен министър твърди, че за 2018 година, за старо руско оръжие са подготвени сделки за близо 240 милиона лева.Припомняме, според сметка, публикувана малко по-рано, става въпрос за около 160 млн. лева. Първоначално е обявена поръчка за ремонт на МиГ-29 за 81 милиона лева. Това стана след като Полша ремонтира няколко двигателя за изтребителите ни, но се оказа, че полската компания няма лиценз за тази дейност. Следващата поръчка към Русия бе на стойност 31 млн. лева за ремонт на военнотранспортните вертолети Ми-17 и щурмовите Ми-24. Третата е за ремонт и поддръжка на щурмовия самолет Су-25. Тя е на стойност около 50 млн. лева. Това прави около 162 млн. лева.В коментар за отложената модернизация на армията Ненчев се пита за какво ще бъдат пренасочени парите, определени за ново въоръжение. \"За трите големи проекта за тази година бяха предвидени поне 371 милиона лева от държавния бюджет. По 100 милиона за нови самолети и бойни машини на пехотата и 171 милиона за кораби. Това прави близо 400 милиона. Въпросът е сега колко от тези пари ще потънат отново в руските джобове\", пише Ненчев.Според него има достатъчно сигнали, че тези пари ще бъдат пренасочени именно към ремонта на старата руска техника. Това може да стане: \"Ударно, до края на годината. По старата изпитана рецепта\", пише той.Ненчев пита как може да се гарантира, че вече сключените сделки с руснаците, а също и подготвяните такива, вече не са компрометирани. Той пита как да сме сигурни, че в работата си до момента военният министър (Красимир Каракачанов) е защитавал именно българския, а не руския интерес.Припомняме, още в началото на годината стана ясно, че началникът на кабинета на президента Румен Радев - Иво Христов е без допуск до класифицирана информация.", "date": "2018.10.10", "title": "Още колко освен 240 млн. лв. ще дарим на Москва за старо оръжие, пита Ненчев"}
{"url": "https://news.bg/world/ukrayna-izprati-samoleti-zaradi-golyam-pozhar-v-garmyashtiya-voenen-sklad.html", "text": "Киев съобщи, че ще изпрати самолети за овладяване на голям пожар, възникнал след, информира АФП.Повече от 12 000 души са евакуирани след възникване на експлозии и пожар в склад с боеприпаси до село Дружба във вторник сутринта.Службите за сигурност обявиха, че разследват \"възможен саботаж\" в обекта, който е на около 135 километра североизточно от Киев, намеквайки, че може да е замесена Русия.Изпратени са няколко самолета за овладяване на пожара, каза украинският военен министър Степан Полторак на среща на кабинета.Все още излиза дим от склада с боеприпасите, но мисля, че ние ще успеем да го спрем скоро, добави той.Министърът отбеляза още, че в склада има около 70 000 тона боеприпаси и се разпростира на 680 хектара (1 700 акра). По думите му около 43 000 тона са \"готови за използване\".Имаше още една силна експлозия тази нощ, осведоми той и добави, че интервалът на експлозиите е една на всеки три минути.\"Лично не се съмнявам, че е имало атаки срещу нашите складове\", наблегна Полторак.Службата за извънредни ситуации обяви, че няма информация за загинали, докато местните власти съобщиха, че повече от 60 души са потърсили медицинска помощ след вдишване на дим.Това е шестият голям пожар във военен склад в Украйна за последните три години.", "date": "2018.10.10", "title": "Украйна изпрати самолети заради голям пожар в „гърмящия” военен склад"}
{"url": "https://news.bg/world/nay-malko-50-dushi-sa-zaginali-pri-katastrofa-s-avtobus-v-keniya.html", "text": "Най-малко 50 души са загинали при катастрофа с автобус в Кения. Инцидентът е станал между столицата Найроби и западния град Кисуму.Свидетели заявяват пред вестник Daily Nation, че автобусът се е отклонил от пътя по време на спускане по стръмен склон. Робърт Мунямбу, шеф на регионалната полиция в Рифт, поясни, че оцелелите са получили лечение в местните болници.Кения се бори да намали нарастващия брой пътни инциденти, тъй като все повече хора от нарастващата средна класа в страната имат коли. През 2013 г. правителството въведе отново алармени системи за алкохол, но е трябвало да ги премахне отново, след като съдебните разпореждания забраняват на полицията да зарежда водачите, използвайки показанията на устройствата като доказателство.Според правителствената статистика около 3000 кенийци умират всяка година при катастрофи.Инцидентът се е случил на 3 октомври.", "date": "2018.10.10", "title": "Най-малко 50 души са загинали при катастрофа с автобус в Кения"}
{"url": "https://news.bg/finance/ot-adfi-sa-hvanali-25-indikatori-za-izmama.html", "text": "През третото тримесечие инспекторите от АДФИ са съставили четири акта за начет и 231 акта за установяване на административни нарушения. Нарушенията са свързани с прилагане на Закона за публичните финанси, Закона за обществените поръчки, Закона за счетоводството, Закона за държавната финансова инспекция и др., съобщиха от агенцията за Държавна финансова инспекция (АДФИ).Финансовите инспектори идентифицираха 25 \"индикатора за измама\". По техни изчисления това е с 56% по-малко от предходното, което е показателно за подобряване на финансовата и бюджетната дисциплина в областта на обществените поръчки.През третото тримесечие на 2018 г. АДФИ приключи 131 финансови инспекции, отчитат от инспекцията. През юли - септември финансовите инспектори са проверени 372 обществени поръчки. Според отчета, това е с 43,6% повече от предходното тримесечие. Общата стойност на обществените поръчки е 268 406 469 лв.Проверените договори през този период са 2 402, което е 60,3% повече от предишното тримесечие. При инспекциите се констатираха 40 случая на непроведени или неоснователно проведени обществени поръчки за 6 921 088 лв. Поверки са направени в Министерството на правосъдието, Министерството на отбраната, дирекция \"Управление на собствеността и социалните дейности\" при МВР, Агенция по вписванията, БАБХ, Държавна агенция за бежанците при Министерския съвет, Военномедицинска академия, Дирекция за национален строителен контрол и др. В Министерството на правосъдието за периода 2013-2015 г. са проверени общо 37 договора на стойност 10 224 592 и са установени 21 нарушения. При Министерство на отбраната за 2015 г. няма установени нарушения, проверен е 1 договор, а стойността е  2 454 167. За 2015 г. в дирекция \"Управление на собствеността и социалните дейности\" при МВР, са открити 5 нарушения, при проверен 1 договор в размер на  7 177 961. При Агенцията по вписванията са регистрирани 4 нарушения за 2014 г. Проверена е една обществена поръчка, а стойността е 659 000. Една обществена поръчка е проверена в БАБХ, а стойността ѝ е 336 185. За периода 2014-2016 г. в държавната агенция за бежанците са установени 25 нарушения, проверени са 36  договора на обща стойност  14 931 383. Във Военномедицинска академия има 1 нарушение, проверен е 1 договор на стойност 6 458. При дирекцията за национален строителен контрол са поверени 128 договора на обща стойност 1 455 365.", "date": "2018.10.10", "title": "От АДФИ са хванали 25 индикатора за измама"}
{"url": "https://news.bg/world/rusiya-othvarli-protesti-na-yaponiya-zaradi-voenno-strupvane-na-kurilite.html", "text": "Русия отхвърли протести на Япония заради руско военно дислоциране на спорни острови в Тихия океан и обяви, че си запазва правото да увеличи мерките за сигурност.Това съобщи външното министерство на Русия, цитирано от \"Ройтерс\".Москва и Токио имат претенции към тихоокеански острови, известни в Русия като Курилските острови и в Япония като Северните територии.\"Руското военно дислоциране на островите не е насочено към съседни държави\", увери министерството, което също обвини Токио в \"мегафонна\" дипломация, която няма да помогне.", "date": "2018.10.10", "title": "Русия отхвърли протести на Япония заради военно струпване на Курилите"}
{"url": "https://news.bg/world/bivshiyat-kmet-na-nyu-jork-maykal-blumbarg-stana-demokrat.html", "text": "Бившият кмет на Ню Йорк Майкъл Блумбърг отново се връща в Демократическата партия, информира АП.Основателят на световната медийна компания заяви, че се е регистрирал като демократ, което е особено значимо, ако реши да се бори за президент на САЩ срещу Доналд Тръмп през 2020 г.Той поясни, че го е направил, защото демократите отчаяно се нуждаят от защита разделението на властите.Блумбърг не каза дали ще се кандидатира за президент на САЩ. Той служи като кмет на Ню Йорк три мандата. В различни периоди от живота си е бил демократ, републиканец и независим.През последните години на два пъти имаше спекулации, че той може да се кандидатира за президент като независим кандидат.Блумбърг дарява пари и оказва подкрепа на демократите. Той атакува републиканците в политиките за аборта и контрола върху притежанието на оръжие.", "date": "2018.10.10", "title": "Бившият кмет на Ню Йорк Майкъл Блумбърг стана демократ"}
{"url": "https://news.bg/world/shefat-na-szo-se-obyavi-protiv-palnata-legalizatsiya-na-marihuanata.html", "text": "Шефът на Световната здравна организация (СЗО) Тедрос Гебрейесус се обяви против легализирането на марихуаната, информира АФП.Гебрейесус беше във Филипините за регионална среща. Там той заяви, че СЗО подкрепя употребата на наркотични вещества като марихуаната за медицински цели.\"Разбира се, че вярваме, че хората, които се нуждаят от такова нещо, особено за облекчаването на болки, трябва да получат тези медикаменти. Трябва да има достъп\", обясни той. Този достъп обаче трябвало да бъде внимателно регулиран, а пълното легализиране на марихуаната криело само по себе си здравен риск.\"Мисля, че всяка субстанция, която води до пристрастяване, не е добра за човешкото здраве. Ние няма да насърчаваме страните да последват други, които вече са легализирали такива субстанции\", каза още Гебрейесус.Думите на шефа на СЗО идват само седмица преди Канада да стане втората страната в света след Уругвай, която ще  както за лечебни, така и за развлекателни цели.", "date": "2018.10.10", "title": "Шефът на СЗО се обяви против пълната легализация на марихуаната"}
{"url": "https://news.bg/world/republika-koreya-obmislya-da-otmeni-nyakoi-sanktsii-sreshtu-kndr-za-da-uskori-mira.html", "text": "Министърът на външните работи на Южна Корея Кан Кюн-уа заяви, че страната й преглежда план за едностранна отмяна на някои санкции срещу КНДР, за да се ускори дипломацията и мирният процес на Корейския полуостров, информират световни агенции.Република Корея наложи санкции на северната си съседка след атаката през 2010 г., при която загинаха 45 южнокорейски моряци. В резултат Сеул прекрати икономическото сътрудничество с Пхенян с изключение на общия индустриален комплекс в Кесон, който работи до пълното му затваряне през 2016 г.Но топ дипломатът на Република Корея поясни, че отмяната на санкциите срещу КНДР ще бъде символичен жест, като се вземат под внимание водените от САЩ международни мерки за оказване на натиск на тоталитарната държава.Има много двустранни санкции, които се застъпват с тези на ООН, не означава съществена отмяна на санкциите, добави Кюн-уа.Междувременно заместник-министрите на външните работи на Русия, Китай и КНДР призоваха Съвета за сигурност на ООН да преразгледа санкциите срещу Пхенян, за да се насърчи ядреното разоръжаване. Тримата министри приеха обща декларация.Те се обявиха и против едностранните санкции.По-рано този месец държавният секретар на САЩ Майк Помпео посети Северна Корея, за да положи основата за втора среща на върха между Ким Чен-ун и Доналд Тръмп.", "date": "2018.10.10", "title": "Република Корея обмисля да отмени някои санкции срещу КНДР, за да ускори мира"}
{"url": "https://news.bg/int-politics/tramp-misli-za-dina-paual-na-myastoto-na-niki-heyli-v-oon.html", "text": "Президентът на САЩ Доналд Тръм коментира, че ще обмисли избирането на изпълнителния директор на \"Голдман Сакс\" и бивш съветник на Белия дом Дина Пауъл за следващ посланик на САЩ в ООН и отхвърля спекулациите, че ще избере дъщеря си Иванка за поста, съобщава \"Ройтерс\".Тръмп обясни и че Ники Хейли ще му помогне да направи окончателен избор, кой да заеме мястото й.Пауъл е заместник-съветник по националната сигурност и стратегия през първата година от администрацията на Тръмп.По-рано тази година тя се връща в \"Голдман Сакс\", където работи повече от 10 години. Тя е била и високопоставен служител в Държавния департамент на предишния републикански президент Джордж Буш.Във връзка със спекулациите, че Иванка Тръмп ще поеме поста, Тръмп обясни пред репортери в Белия дом, че Иванка би била невероятна на тази позиция, но ще последват обвинения за непотизъм (б.р. шуро-бадженащина), ако я избере.", "date": "2018.10.10", "title": "Тръмп мисли за Дина Пауъл на мястото на Ники Хейли в ООН"}
{"url": "https://news.bg/world/kadri-pokazvat-che-izcheznaliyat-zhurnalist-ne-e-napusnal-sauditskoto-konsulstvo-v-istanbul.html", "text": "Турският телевизионен Канал 24 пусна кадри от охранителна камера пред консулството на Саудитска Арабия в Истанбул, където журналистът Джамал Кашоги е видян за последно преди да изчезне преди седмица, съобщават местни медии.Кадрите показват Кашоги да влиза в саудитското консулство, но от тях става ясно, че той никога не напуска сградата. След това на кадрите се вижда черен ван, който напуска района на консулството по-късно през деня. Турските власти смятат, че ванът Mercedes Vito е бил използван за извеждането на журналиста.Охранителните камери на консулството са били свалени и турският персонал неочаквано е получил почивка в деня на изчезването на журналиста, обявиха турските власти.Според турски представители Кашоги вероятно е убит в консулството през миналата седмица. Саудитска Арабия отхвърля обвиненията като безпочвени. Вчера Рияд се съгласи да позволи на турските власти да претърсят сградата на консулството.Междувременно турският вестник \"Сабах\" публикува снимки на 15-членна група, която се смята, че е убила журналиста. Групата пристигнала в Истанбул на същия ден, когато е изчезнал Кашоги. Тя напуснала града няколко часа по-късно.", "date": "2018.10.10", "title": "Кадри показват, че изчезналият журналист не е напуснал саудитското консулство в Истанбул"}
{"url": "https://news.bg/politics/kontsesiyata-na-letishte-sofiya-ne-e-zakonna-spored-bsp.html", "text": "От БСП внесоха сигнал в прокуратурата. Сигналът е с искане за проверка и отмяна на решението на Министерския съвет, с което е започнала процедура за отдаване на летище \"София\" на концесия.\"Летище \"София\" е най-голямото летище в Република България. То е част от обектите, които са в \", заяви депутатът от левицата Елена Йончева. Тя цитира и чл. 24 от Закона за концесиите, според който не се допуска концесия при опасност за националната сигурност и отбрана на България.Летище София е записано като обект от националната сигурност на държавата в постановление на МС от 2009 г., посочи Филип Попов от БСП. Той обясни, че именно противоречието с материалния закон - предвид чл.224 и постановлението на МС - е мотив да се внесе сигнал до главния прокурор.\"Върховенството на закона в една правова държава следва да се спазва и заради това е нашият сигнал\", категоричен е Попов.Летището е държавна собственост към настоящия момент. За миналата година са минали 6,5 млн. пътници, летището е на печалба, в същото време се отдава на концесия за много голям период от време\", коментира Попов.Според него другите летища в страната не попадат в постановлението на МС и могат да бъдат отдавани на концесия.Елена Йончева припомни, че миналата година концесията беше спряна от служебното правителство поради съмнения за националната сигурност. Тя подчерта, че данните от последния доклад на Държавния департамент на САЩ за България сочи, че корупцията и кражбите у нас идват от големите инфраструктурни проекти. Попов допълни, че процедурата е стартирана в нарушение на собственото постановление.Попов не подкрепи аргумента, че с концесионни такси от летище \"София\" ще може да се стабилизират Българските държавни железници (БДЖ). По думите му, правителството е раздало над милиард лева с министерски постановления, които не са предвидени за БДЖ. Раздадени са за редица, може би, важни и приоритетни за това правителство обществени поръчки, за градинки, паркове, чешмички и т.н\", коментира той.\"Една от нашите тези по време на дебатите по концесията беше, че в нереформирана структура, в която очевидно за всички български граждани се източват средства, каквато е БДЖ, да се налеят пари от печеливша структура, е меко казано нелогично\", коментира и Явор Божанов.От БСП очакват повече гласност, за да се ускори процедурата по спиране на концесията. Припомняме,  са с прогнозна стойност 3 898 229 907 евро без ДДС. Те бяха публикувани на 5 юли 2018 г. в официално  на Министерство на транспорта.Според документа, , за над 7,6 милиарда лева. Поръчката включва изграждане на трети терминал през първите 10 години от концесията.На 3 октомври стана ясно, че първата фирма, която заяви официално своето намерение да кандидатства за , е британският летищен оператор Manchester Airport Group. Компанията участва заедно със своя партньор в лицето на китайската Beijing Construction Engineering Group.", "date": "2018.10.10", "title": "Концесията на летище \"София\" не е законна, според БСП"}
{"url": "https://news.bg/economics/iznosat-na-stoki-za-treti-strani-namalyava-s-blizo-23-otchete-nsi.html", "text": "През периода януари - август 2018 г. износът на стоки от България за трети страни намалява с 22.9% в сравнение със същия период на 2017 г. и е на стойност 10 167.6 млн. лв.Основни търговски партньори на България са Турция, Китай, Сърбия, САЩ, Македония и Руската федерация, които формират 52.7% от износа за трети страни.През август 2018 г. износът на стоки от България за трети страни намалява с 21.0% спрямо същия месец на предходната година и е в размер на 1 312.6 млн. лева.През периода януари - август 2018 г. при износа на стоки от България за трети страни, ръст в сравнение със същия период на 2017 г. е отбелязан само в сектор \"Мазнини, масла и восъци от животински и растителен произход\" (55.4%). Най-голям спад се наблюдава при \"Минерални горива, масла и подобни продукти\" (57.3%) и \"Безалкохолни и алкохолни напитки и тютюн\" (42.2%).Вносът на стоки в България от трети страни през периода януари - август 2018 г. се увеличава с 4.6% в сравнение със същия период на 2017 г. и е на стойност 14 622.5 млн. лв.Най-много стоки внасяме от Руската федерация, Турция, Китай и Сърбия.През август 2018 г. вносът на стоки в България от трети страни се увеличава с 10.9% спрямо същия месец на предходната година и е в размер на 2 000.6 млн. лeвa.При вноса на стоки от трети страни, за периода януари - август 2018 г. спрямо същия период на 2017 г., най-голямо увеличение има в секторите \"Мазнини, масла и восъци от животински и растителен произход\" (24.7%) и \"Безалкохолни и алкохолни напитки и тютюн\" (20.0%).Най-голям спад се наблюдава в сектори \"Храни и живи животни\" (5.2%) и \"Минерални горива, масла и подобни продукти\" (5.2%).Външнотърговското салдо на България с трети страни през периода януари - август 2018 г. е отрицателно и е в размер на 4 454.9 млн. лв.През август 2018 г. външнотърговското салдо с трети страни е отрицателно и е на стойност 688.0 млн. лева.Общо за периода януари - август 2018 г. от България са изнесени стоки на стойност 35 078.4 млн. лв., което е с 1.5% по-малко в сравнение със същия период на 2017 година.През август 2018 г. общият износ на стоки възлиза на 4 613.0 млн. лв. и нараства с 0.6% спрямо същия месец на предходната година.През периода януари - август 2018 г. общо в страната са внесени стоки на стойност 40 993.4 млн. лв. или със 7.2% повече спрямо същия период на 2017 година.През август 2018 г. общият внос на стоки намалява с 0.1% спрямо същия месец на предходната година и възлиза на 4 973.0 млн. лева. Общото външнотърговско салдо (износ FOB - внос CIF) е отрицателно през периода януари - август 2018 г. и е на стойност 5 915.0 млн. лева.През август 2018 г. общото външнотърговско салдо е отрицателно и е на стойност 360.0 млн. лева. По цени FOB/FOB салдото също е отрицателно и е в размер на 46.3 млн. лева.През периода януари - юли 2018 г. износът на стоки от България за ЕС се увеличава с 10.8% спрямо същия период на 2017 г. и е в размер на 21 610.4 млн. лв.Основни търговски партньори на България са Германия, Италия, Румъния, Гърция, Франция и Белгия.С 11.8% нараства износът на стоки от ЕС през юли 2018 г. спрямо същия месец на предходната година и е в размер на 3 505.9 млн. лева.За периода януари -юли 2018 г. България отбелязва най-голям ръст при износ на стоки за ЕС в секторите \"Храни и живи животни\" (31.2%) и \"Необработени (сурови) материали, негодни за консумация (изкл. горивата) (26.8%).Спад се наблюдава само в сектор \"Минерални горива, масла и подобни продукти\" (7.8%).Вносът на стоки в България от ЕС през периода януари - юли 2018 г. се увеличава с 11.0% спрямо същия период на 2017 г. и е на стойност 23 398.5 млн. лв.Най-много стоки са внесени от Германия, Италия, Румъния, Испания и Гърция.През юли 2018 г. вносът на стоки в България от държавите - членки на ЕС, нараства с 18.7% спрямо същия месец на предходната година и е в размер на 3 572.2 млн. лева.При вноса на стоки от ЕС за периода януари - юли 2018 г. в сравнение със същия период на 2017 г. най-голямо процентно увеличение е отчетено в сектор \"Необработени (сурови) материали, негодни за консумация (изкл. горивата)\" (38.4%).Намаление се наблюдава само в сектор \"Мазнини, масла и восъци от животински и растителен произход\" (9.7%).Външнотърговското салдо на България с ЕС за периода януари - юли 2018 г. е отрицателно.", "date": "2018.10.10", "title": "Износът на стоки за трети страни намалява с близо 23%, отчете НСИ"}
{"url": "https://news.bg/world/ruskite-agenti-bili-po-petite-na-skripal-i-v-chehiya.html", "text": "Заподозрените за  са посетили Чехия през 2014 г. По същото време Скрипал е бил на посещение в централноевропейската страна, където се смята, че е помагал на чешкото контраразузнаване за изобличаването на руски шпиони.Информацията съобщава Радио Прага, позовавайки се на чешкото радио Radiozurnal, което пък цитира източници от разузнаването на Чехия.Двамата мъже, които се вярва, че работят за руското военно разузнаване, са пристигнали в Чехия в средата на октомври 2014 г., използвайки същите имена като във Великобритания - Александър Петров и Руслан Боширов. Те посетили Чехия няколко дни преди Скрипал да пристигне в страната.Радио Прага отбелязва, че това навежда на мисълта, че Скрипал е бил следен от двамата мъже няколко години преди опита за убийство.Чешкото разузнаване обяви, че няма да коментира случая.Припомняме, на , че е идентифицирала двама от извършителите на атаката с нервнопаралитичното вещество \"новичок\" в Солсбъри, известни с имената Александър Петров и Руслан Боширов. Беше публикувано видео с двамата, като беше уточнено, че това вероятно не са истинските им имена. Впоследствие беше уточнено, че  от руското Главно разузнавателно управление Анатолий Чепига.  Александър Мишкин пък е пътувал до Великобритания под името Александър Петров.Първоначално Кремъл упорито отричаше, че атаката в Солсбъри е осъществена от руснаци и дори обвиняваше Запада, че е организирал нападението. След разкриването на двамата руснаци, Москва направи . След  за участието на руските спецслужби в отравянето, Путин излезе с изявление, в което ", "date": "2018.10.10", "title": "Руските агенти били по петите на Скрипал и в Чехия"}
{"url": "https://news.bg/crime/emanuil-jordanov-horata-koito-ne-iskat-svoboda-na-slovoto-sa-namerili-nachin-da-se-spravyat.html", "text": "От самото начало версията, че убийството в Русе може да е свързано с работата на Виктория като журналист е била по-малко вероятната. Това заяви бившият вътрешен министър Емануил Йорданов пред БНР.Той даде пример, че страната ни е на  и не е логично това да е водещият мотив. \"Мястото, което ни се отрежда, означава, че хората, които не искат да има свобода на словото, са намерили начин да се справят с този проблем\".\"Става въпрос за една медия, която е доста ограничена в пространството. Освен това няма някаква информация за журналистическа дейност на Виктория, която да я поставя сред по-известните разследващи журналисти в България\", заяви Йорданов.Очевидно става въпрос за момент на агресия с цел сексуално посегателство, смята бившият вътрешен министър.\"Нещата вървят съвсем нормално. Убийството ще бъде разкрито. Местните хора изнасят факти, които подкрепят тезата на разследващите\", допълни Йорданов.", "date": "2018.10.10", "title": "Емануил Йорданов: Хората, които не искат свобода на словото, са намерили начин да се справят"}
{"url": "https://news.bg/world/30-leybaristi-shte-podkrepyat-mey-za-brekzit.html", "text": "Група от около 30 депутати от Лейбъристката партия обмислят да подкрепят предложението от \"Чекърс\" на премиера Тереза Мей за напускане на ЕС, съобщава \"Сънди таймс\", позовавайки се на източници от парламента на Великобритания.Източниците поясниха, че тези лейбъристки депутати, които са против организиране на втори референдум, планират да се опълчат на партийния лидер Джереми Корбин, за да предотвратят Брекзит без споразумение.Мисля, че правителството ще получи достатъчно подкрепа от лейбъристки депутати, които ще подкрепят споразумение с предложение като \"Чекърс\", особено ако са включени елементи и от митнически съюз, добави един от източниците.Във вторник министърът за Брекзит Доминик Рааб заяви, че е \"уверен\", че Лондон ще постигне споразумение с Брюксел \"тази есен\". Но британското правителство продължава да се подготвя в случай, че не бъде сключено споразумение.", "date": "2018.10.10", "title": "30 лейбъристи ще подкрепят Мей за Брекзит"}
{"url": "https://news.bg/politics/yunker-hvali-barzata-reaktsiya-na-borisov-i-mvr-za-ubiystvoto-v-ruse.html", "text": "Председателят Юнкер приветства бързите и активни усилия на премиера Борисов и на българските власти, заедно с правоприлагащите органи от другите държави-членки на ЕС за  на журналиста Виктория Петрова. Бързата реакция и съвместните усилия демонстрират решимостта за постигане на справедливост при такива позорни действия.\"Мислите ни са със семейството и приятелите на Виктория Маринова\", допълни Юнкер. Припомняме, че убийството на журналистиката Виктория Маринова Протестни шествия и бдения в памет на убитата в Русе журналистка се състояха в много градове на страната. На площад \"Свобода\" в Русе се събраха хиляди хора, за да почетат паметта ѝ. Десетки софиянци се събраха на площад \"Света Неделя\", за да изразят почитта си към Виктория Маринова. Таксиметрови шофьори от Ямбол също организираха шествие. ", "date": "2018.10.10", "title": "Юнкер хвали бързата реакция на Борисов и МВР за убийството в Русе"}
{"url": "https://news.bg/int-politics/nato-podgotvya-nay-mashtabnoto-si-uchenie-sled-studenata-voyna.html", "text": "НАТО подготвя най-мащабното си учение след Студената война. Най-малко 50 000 войници стъпват в Норвегия с първия сняг и показват на Русия, че алиансът е готов да отблъсне всяка атака, съобщава АФП.Учението през ноември  ще симулира атака от хипотетична страна, но ще покаже значителна военна сила в съседна на Русия страна, .Ръководителят на командването на съвместните сили на НАТО, американския адмирал Джеймс Фого коментира, че това учение \"ще покаже, че НАТО е в състояние да се защитава срещу всеки противник\".Фого допълва, че Норвегия има граница с Русия и че \"огромната сила\", подкрепена от 150 самолета, 60 кораба и около 10 000 машини, ще покаже, че те могат бързо да се мобилизират, за да защитят съюзник.Основната зона на ученията е далече от руската граница и \"няма да има причина руснаците да се уплашат или да видят в това нещо друго освен отбранително упражнение\", коментира норвежкият генерал Руне Якобсен, който ще ръководи щаба.Двама руски и двама белоруски военни наблюдатели са поканени да гледат маневрите.Това ще е най-голямото такова движение на персонал и превозни средства на НАТО от разпадането на Съветския съюз през 1991 г., макар и по-малко от учението Восток, организирано от Русия и Китай миналия месец.Западните съюзници засилват военната си позиция с ротационни гарнизони в източна Европа и в балтийските държави през четирите години, откакто Русия присъедини Крим.Упражнения като Trident Juncture 18 са предназначени да обучат войските как бързо да придвижат големи сили в случай на нахлуване срещу член на НАТО, задействайки клаузата за взаимна защита.Първата част от тазгодишното учение ще симулира спиране на нападение от северната част на Норвегия и след като \"нашественикът\" бъде спрян, вторият етап ще покаже как силите на НАТО ще върнат \"нашественика\" обратно, коментира канадският генерал Кристиан Юнау.Макар че маневрите показват единството и силата на 29-членния алианс,  може да покажат на западните сили и собствените им недостатъци.Американският президент Доналд Тръмп критикува много от съюзниците за недостига на средства за отбрана, а през февруари германски парламентарен доклад установи, че собствената им военна техника сериозно остарява.Очаква се до 25 октомври всички военни и техника от цяла Европа и Северна Америка да стигнат по море и със самолети на северния фланг на алианса.Британският контингент ще кацне в Европа в Холандия и ще се отправи към Норвегия през Германия, Дания и Швеция, за .Веднъж в Норвегия, многонационалните сили ще провеждат учения за придвижване в зимни условия и подготовка за отблъскване на инвазия.", "date": "2018.10.10", "title": "НАТО подготвя най-мащабното си учение след Студената война"}
{"url": "https://news.bg/politics/dans-otne-dopusk-do-taynite-na-savetnik-na-karakachanov.html", "text": "От ДАНС отнеха допуска за класифицирана информация на Христо Томов - съветник на военния министър Красимир Каракачанов, съобщи \"Терминал 3\".От Държавната агенция \"Национална сигурност\" (ДАНС) са лишили Томов от допуска заради нерегламентирани контакти с представители на военнопромишления комплекс на Руската федерация.Томов е обжалвал отнемането на разрешението си за достъп до класифицирана информация, но, но от Върховния административен съд са потвърдили решението на ДАНС.След отнемането на достъпа на Томов с постановление на прокурор от Върховната касационна прокуратура е претърсен работния кабинет на консултанта в сградата на Министерството на отбраната.Томов е бивш заместник-министър на отбраната в кабинета на Любен Беров. Той е бил и съветник в политическия кабинет на председателя на 42-ото Народно събрание Михаил Миков, но само по военните въпроси.При издигането на кандидатурата на Румен Радев за президент, Томов пусна критично писмо. В него описва, че с изпълнение на фигура от висш пилотаж през 2014 г. настоящият президент е застрашил живота на стотици зрители, защото е седнал сам в кабината на бойния самолет и изпълнил \"Кобрата на Пугачов\".В ежегодния доклад за национална сигурност за 2017 г. Русия и нейните средства за влияние бяха обявени за най-сериозната заплаха за националната сигурност на страната ни. Документът бе приет от Министерския съвет и предизвика полемика сред политическите партии у нас.Същевременно през 2018 г. от Министерството на отбраната обявиха три обществени поръчки, свързани с ремонт на авиационна техника руско производство.Първоначално беше обявена поръчка за ремонт на МиГ-29 за 81 милиона лева. Това стана след като Полша ремонтира няколко двигателя за изтребителите ни, но се оказа, че полската компания няма лиценз за тази дейност.Следващата поръчка към Русия бе на стойност 31 млн. лева за ремонт на военнотранспортните вертолети Ми-17 и щурмовите Ми-24. Третата е за ремонт и поддръжка на щурмовия самолет Су-25. Тя е на стойност около 50 млн. лева.Само през 2018 г. за ремонт на военна техника, съветско производство, са обявени поръчки за 162 млн. лева.Относно информацията, че се отлага избора и поръчка на боен изтребител и с част от парите може да се ремонтира наличната техника, от изданието предполагат, че поръчките може да са от руския военнопромишлен комплекс.През 2018 г. този анализ и соченето на Русия за основна заплаха в синхрон с позициите на нашите съюзници от НАТО и ЕС изчезна от доклада за национална сигурност.", "date": "2018.10.10", "title": "ДАНС отне допуск до тайните на съветник на Каракачанов"}
{"url": "https://news.bg/world/evrosad-othvarli-obzhalvaniyata-na-rumaniya-i-litva-po-deloto-za-taynite-zatvori-na-tsru.html", "text": "Европейският съд по правата на човека отхвърли , съобщават румънски медии.През май тази година евросъдът обяви, че на територията на Румъния САЩ са контролирали таен обект за задържане между септември 2003 и ноември 2005 г.Съдът реши, че Румъния е позволила на ЦРУ да задържи Абд ал Рахим ал Нашири и да го изтезава на румънска територия. Нашири е бил задържан за около 18 месеца. В същото време Абу Зубайдах е бил измъчван в таен затвор в Литва. И двете страни трябва да платят по 100 000 евро на ищците.Европейският съд по правата на човека също така препоръча Румъния да изясни обстоятелствата около задържането и изтезаването на Нашири. Властите също така трябва да установят и накажат отговорните.Правителствата на двете държави отричаха за съществуването на тайни затвори на ЦРУ на тяхна територия.", "date": "2018.10.10", "title": "Евросъд отхвърли обжалванията на Румъния и Литва по делото за тайните затвори на ЦРУ"}
{"url": "https://news.bg/society/falshivite-novini-kato-simptom-za-kriza-v-komunikatsiite.html", "text": "\"Ако през XX век голямото предизвикателство беше битката за свободата на информацията, то днес битката идва от държави и мощни актьори, които злоупотребяват със свободата на информацията.\" Това заяви медийният експерт и изследовател проф. Мария Нейкова, която откри конференция на тема \"Дезинформация и фалшиви новини - българският контекст\" в СУ.Вече има много голям брой текстове, които са посветени на дезинформацията. Предприети са и редица стъпки за ограничаването на феномена, но те засега са далеч от целта, посочи Нейкова. Дезинформацията се превърна в мощно оръжие.По думите на експерта дезинформацията онлайн не е проблем само и единствено на журналистиката и журналистиката сама по себе си не може сама да се справи с този проблем.Проблемът с дезинформацията онлайн е толкова актуален напоследък, благодарение на технологичния прогрес - днес вече всеки е медия, всеки е източник на информация. Възходът на социалните мрежи и огромният поток от информация, която се предава през тях, направиха дезинформацията толкова разпространена. В същото време това съвпадна с други значими събития в световен мащаб като провеждането на референдума за излизането на Великобритания от ЕС и президентските избори в САЩ от 2016 година, обясни експертът.Проф. Нейкова подчерта, че към момента съществуват големи различия за дефиницията на дезинформацията. Тя поясни, че експертното общество засега се придържа най-вече към дефиницията, възприета от Експертната група на високо равнище на Европейската комисия за фалшивите новини. Дезинформацията онлайн - това е явление, което включва разпространението на всички форми на невярна и неточна информация, която цели да причини умишлена вреда или печалба. Дефиницията на термина не обхваща въпросите, които подлежат на регулация от националните законодателства и ЕС като клеветата, обидата, словото на омразата. Сатирата също не спада към тази група.\"Необходими са много повече, по-често осъществявани, по-детайлни и допълващи се изследвания на дезинформацията онлайн. Трябва да се привлекат и повече специалисти от различни сфери, включително психолози\", каза в заключение проф. Нейкова.Темата за баланса между защитата от дезинформацията и цензурата коментира медийният експерт проф. Нели Огнянова.\"Как да стане така, че да има намеса и хората да бъдат защитени от дезинформацията, от една страна, и ако може и доколкото е възможно, това да не е за сметка и с цената на смъртта на свободата на изразяване?\"Проф. Огнянова говори за прехода от \"техноутопия\" (хората бяха ентусиазирани от мрежата и възможностите, които тя предоставя - всеки човек е медия и разпространява съдържание, това засилва демократичния процес) към \"технопаника\". По думите на експерта тази технопаника вече е налице - \"... хората започват да си дават сметка, че доста слабо всъщност познават какво им се случва\". Технопаниката често води до идея за засилен социален контрол. Проф. Огнянова обясни, че вече в доста държави по света се предприемат мерки срещу фалшивите новини. Има голямо разнообразие на подходите за борба с дезинформацията, защото законодателите намират различни входове към проблема на база на различните политически контексти. Огнянова коментира и българския контекст.\"\", припомни професорът. По думите ѝ това не трябва да се неглижира, защото \"те са част от по-голям субект, който е част от по-голям субект, който управлява\".Експертът обясни, че качествената журналистика и  на населението са изключително важни в борбата срещу феномена. Като конкретни мерки са възприети два подхода - на регулацията и саморегулацията. Къде обаче са рисковете и как да се намери балансът, така че това да не пречи на свободата на изразяване?Подходът на регулацията са законодателни мерки, които се прилагат на държавно или наддържавно ниво. Тук обаче медийният експерт акцентира върху това, че регулацията е \"нож с две остриета\" - правителствата може да използват повода, за да засилят контрола си.Подходът на саморегулацията е пазарът, бизнесът и медиите поемат нещата в свои ръце. Предприемат се мерки от съответните компании, които да ограничат разпространяването на фалшивите новини.Проф. Огнянова обаче и тук подчерта минусите - това може да доведе до тежест за бизнеса, липса на компетентност, присвояване на контрола, непрозрачни алгоритми, непропорционални ограничения, много грешки и други.Експертът заключи, че дезинформацията не е проблем, чието решение може да се намери бързо. По думите ѝ борбата с дезинформацията всъщност е само един инструмент, а проблемът е много по-дълбок.\"Дезинформацията е нещо повече - тя е симптом на нещо друго - на криза в комуникациите. Криза, която произтича от този глобален медиен преход. Голямата задача е да намерим нов модел, нова медийна екосистема, която да върши работа и хората да се информират\", посочи проф. Огнянова.В заключение Огнянова цитира съветника на експрезидента на САЩ Айра Магазинър: \"\"Димитър Димитров от \"Уикимедия\" също взе участие в конференцията. Припомняме, Димитров е един от двамата българи, които са част от Експертната група на ЕК за фалшивите новини.Според Димитров най-важната роля в работата на групата е било определянето на самия проблем и дефиницията на термина.Експертите в групата срещнали най-големи трудности около дефиницията, защото сама по себе си лъжата не е незаконна. Следователно е трудно да се прецени дали фалшивите новини са незаконни по природа.Критерият, по който експертите в групата са дефинирали феномена, е обществената вреда, която той носи със себе си - трябва умишлено да се търси вреда. В този смисъл сатиричните материали не се възприемат като фалшиви новини, въпреки че информацията сама по себе си е умишлено невярна. Случва се и журналисти да допускат грешки, които също подвеждат аудиторията, но те не го правят умишлено.В събитието участват още проф. Димитър Вацов, д-р Ралица Ковачева, д-р Вяра Ангелова, д-р Жана Попова, д-р Цветелина Соколова, д-р Илия Вълков и Константин Павлов.", "date": "2018.10.10", "title": "Фалшивите новини като симптом за криза в комуникациите "}
{"url": "https://news.bg/politics/mestyat-kzp-na-nov-adres.html", "text": "Отнемат от Комисията за защита на потребителите имот на пл. \"Славейков\" № 4А в столицата, където от години се помещават нейните експерти. Решението е взето по време на днешното заседание на кабинета \"Борисов-3\". Мотивът - поради отпаднала необходимост.Целият трети и част от четвърти етаж на този имот в центъра на София - на пл. \"Славейков\" №4А, се предоставя под наем на политическа партия \"Атака\". Патриотите ще си ползват помещенията за административните нужди на централното ръководство на партията.На Комисията за защита на потребителите се предоставят безвъзмездно помещения на първи, трети, четвърти и пети етаж от административна и делова сграда - Дом-паметник \"Александър Стамболийски\" (сградата на операта - б.р.) в София. Там до сега бяха офисите на \"Атака\". От КЗП ще управляват този имот, публична държавна собственост.", "date": "2018.10.10", "title": "Местят КЗП на нов адрес"}
{"url": "https://news.bg/education/pravitelstvoto-odobri-7-mln-lv-za-wi-fi-v-550-uchilishta.html", "text": "Правителството одобри 7 065 800 лв. за изграждане и развитие на безжични мрежи в 550 държавни и общински училища.Изградените безжични мрежи ще осигуряват възможност за гъвкав достъп до интегрирани услуги, свързани с комуникация, сигурност, достъп до база данни, мултимедийни файлове, интерактивно съдържание и др.Предвижда се средствата да се разходват до 15 ноември, след което директорите на училищата трябва да представят в МОН отчет за извършените разходи за изградените безжични мрежи.Парите се осигуряват за сметка на планираните за тази цел разходи по бюджетите на МОН и на още девет първостепенни разпоредители с бюджет за 2018 г.Правителството отпуска и допълнително 13,6 млн. лв. за обезщетения на персонал в сферата на образованието.Сумата е предназначена за изплащане на обезщетения на персонала за месеците юли и август поради съкращения, при прекратяване на трудови правоотношения на друго основание, или при преструктурирането на мрежата чрез закриване или преобразуване на образователни институции.", "date": "2018.10.10", "title": "Правителството одобри 7 млн. лв. за Wi-Fi в 550 училища"}
{"url": "https://news.bg/world/politseyska-aktsiya-v-sedem-darzhavi-za-izmami-i-ugovoreni-machove.html", "text": "Полицията в седем държави проведе акция, след като белгийската прокуратура погна футболни клубове като част от разследване за измами и уговорени мачове, информира АФП.Около 220 полицаи са претърсили 44 жилища в Белгия, Франция, Люксембург, Кипър, Черна гора, Сърбия и Македония, обявиха от белгийската прокуратура.В съобщението се допълва, че има задържани за разпит.", "date": "2018.10.10", "title": "Полицейска акция в седем държави за измами и уговорени мачове"}
{"url": "https://news.bg/crime/psihiatar-ako-psihopat-demonstrira-prestaplenieto-znachi-ne-toy-e-izvarshitelyat.html", "text": "Убийството на журналиста Виктория Маринова е много брутално. Направено е по жесток начин, оставени са следи по психопатски стил. Това заяви психиатърът д-р Веселин Гелев пред Нова телевизия.Психопатията е проблем на характера. Този човек може да е емоционално хладен, на моменти - раздразнителен и агресивен. Той на всяка цена трябва да задоволи нагоните си - хранане, секс, оцеляване. Човекът осъзнава какво върши, но не може да сложи спирачка. Обезврежда жертвата съзнателно, това го удовлетворява. По същия начин се случват всички битови инциденти, обясни психиатърът Гелев.Когато човек извърши такова тежко престъпление и започне да осъзнава какво се е случило, той се опитва да замита следите. Никой не демонстрира - \"аз убих човек, движа се с кръв...\" - ако го прави, значи не е той извършителят.На 1000 психично болни, едва 1-2 имат такива тежки криминални деяния. Тогава човек не се притеснява от това, което е извършил, защото е бил в друго състояние.Не се знае дали обвиненият за убийството на Виктория е употребил наркотици. Нападението е било случайно, смята специалистът. Според него, задържаният Северин Красимиров не е следил Виктория планирано.По информация на Нова телевизия убийството е станало между гориста местност и тенискортове край Дунава. Къщата, в която е живял, е на около 6-7 минути пеша от местопрестъплението. Улица дели квартала от местопрестъплението. В квартала няма камери. Не се знае какво е работил Северин в Германия. Той има някакви криминални регистрации.Междувременно стана ясно, че при криминална регистрация в полицията не правят и ДНК профил. ДНК-банката е твърде бедна.Според д-р Гелев психопатът се отличава със своя стил на живот. Това са хора, които тормозят животни, малтретират съученици, но никой не обръща внимание. Психопатът действа импулсивно, това е късосъединителна реакция. След извършване на деянието осъзнава какво се е случило.За това най-вероятно заподозреният е споделил с близките си. Психопатът е внушаем и страхлив. Има биохимична промяна във функционирането на мозъка и на психиката, обясни д-р Гелев.Той се позова на изследване, според което всички затворници имат високи нива допамин. По думите му, нормален човек, който вземе амфетамини, е склонен на асоциално поведение. Тласък в подобна посока може да даде и пушенето на трева, заяви психиатърът.Реалността за всеки е такава, каквото той си я представя в съзнанието, допълни д-р Гелев.Бивш съпруг на журналиста Виктория Маринова и собственик на телевизията - Свилен Максимов е бил разпитван, заяви той. В даден момент съм сигурен че бях и част от заподозрените, каза той.\"Благодарим на всички. Бих искал от хората да има такъв силен отзвук за всеки човек в беда\". Обичам... обичах Виктория. Тя е много скъп човек за мен, но всяко човешко същество заслужава и трябва да получи такъв отзвук\", каза Максимов.За последно разговарял с бившата си съпруга сутринта преди убийството. Следобед му се обадила майка й, която била притеснена, че Виктория не е отишла да вземе детето. Той първоначално смятал, че няма нищо притеснително, но към 16 часа започнал да се притеснява и се организирал с приятели да издирват къде е младата жена. Имало е предложение да се направи и гражданско претърсване, но то не е осъществено, защото е можело да осуети евентуален следствен експеримент.\"Доста камери прегледахме, колеги от фирми се отзоваха. Открихме 1-2 записа, препратихме ги по най-бързия начин. Виждаше се един човек, не знаем дали той е човекът\", каза бившият съпруг на Виктория.\"Хората не протестираха. За пръв път се събраха да окажат подкрепа - да запалят свещ, да бягат по маршрута на Виктория - това е подкрепа. Виждам лъч светлинка. Това не е стандартното мрънкане. Надявам се един ден всяко едно човешко същество в беда да получи тази подкрепа\", каза Максимов.", "date": "2018.10.10", "title": "Психиатър: Ако психопат демонстрира престъплението, значи не той е извършителят"}
{"url": "https://news.bg/regions/zam-kmetat-krusev-vzima-pod-vnimanie-vsyaka-zabelezhka-na-stolichani-za-remontite.html", "text": "Столична община благодари за всяко мнение на гражданите във връзка с ремонтите в София. Взима се под внимание всяка забележка и сигнал, ако има несъответствие с проекта, веднага се поправя и така се контролира, коментира пред БНТ зам.-кметът по транспорт Евгени Крусев.Ремонтът още не е завършен, има редица дейности, които предстои да бъдат направени, надзорът не е достатъчен както ни се иска, допълни той.Обектите са сложни, фирмата трябва да е постоянно на място и в контакт със строителите, да обръщат внимание, когато се случва нещо нередно, обясни Крусев.За строителният надзор е важно как се полагат и материалите във всеки едни момент, затова е и наложената глоба от 100 000 лв., което е последното им предупреждение.Договорът с фирмата надзорник изтича със завършването на обектите, но ще бъде прекратен, ако не си свършат работата, обясни Евгени Крусев.Припомняме, че преди седмица кметът на София заяви, че за лошото качеството на ремонта на \"Граф Игнатиев\" , гражданите алармираха за като публикуваха снимки във фейсбук на тротоарите и плочките на вече готова част от булеварда.След това от Транспорт София дадоха обяснение на критиките, като заявиха, че ремонтът е нито една от 11-те зони не е приключил.Тогава Фандъкова бе категорична, че с пари на гражданите няма да се плаща за \"калпаво свършена работа\" и се закани за глоби от по 240 хиляди лева на ден за забавяне.От \"Спаси София\" също сигнализираха, че ремонтът се бави с повече от месец и подчертаха, че има дупки вместо фуги, хлътвания и пропадания въпреки бетонната основа, бетонни буци около трамвайните стълбове.Ремонтът на столичната \"Граф Игнатиев\" се , която направи неуспешния ремонт пред НДК, където след няколко месеца част от плочките се надигнаха.", "date": "2018.10.10", "title": "Зам.-кметът Крусев взима под внимание всяка забележка на столичани за ремонтите"}
{"url": "https://news.bg/crime/dve-zadochni-obvineniya-povdignati-na-ubietsa-severin.html", "text": "Две задочни обвинения са повдигнати на задържания в Германия Северин Красимиров. Едното е за изнасилването на Виктория Маринова, другото е за нейното убийство.И двете са извършени по особено мъчителен за жертвата начин. Това обяви на извънреден брифинг в МС главният прокурор Сотир Цацаров.Припомняме, в неделя, 7 октомври, стана ясно, че административният директор и водещ на едно от предаванията на русенската телевизия TVN . Регионалната телевизи се излъчва от още няколко съседни региона.На 9 октомври бе задържан заподозрян мъж, който води скитнически живот в Русе. .Цацаров поднесе своите най-искрени съболезнования към близките на жертвата. За изнасилване със сила в особено тежък случай, законът предвижда наказание от 10 до 20 години затвор. Обвинението е задочно. Повдигнато е в присъствието на служебен адвокат за умишлено убийство, извършено с особена жестокост, за което се предвижда наказание лишаване от свобода от 15 до 20 години или доживотен затвор без замяна, уточни главният прокурор.Обвиненият Северин е напуснал България на 7 октомври 2018 г. в 14:00 ч., през ГКПП Дунав мост. От Окръжна прокуратура Русе са издали незабавна европейска заповед за арест, както и европейска заповед за разследване. В изпълнение на европейската заповед за задържане ог Германия са задържали обвиняемия за привеждането му в България, където да бъде повдигнат и предявяване на обвинение, като междувременно се извършват всички необходими мерки по разследването.\"В хода на действията извършени до момента и тези, които се правят и в момента, не се изключва каквото и да е версия\", уточни Цацаров, добавяйки, че вчера са разпитани множество свидетели по случая, както и колеги на починалата Виктория Маринова.\"На този етап ние не можем да твърдим, че убийството и е свързано с професионалната й дейност. Задържането на извършителя не означава прекратяване на разследването, работи се по всички възможни версии\", изтъкна главният прокурор.Вътрешният министър Младен Маринов припомни, че на 6 октомври 2018 г. - събота, е н.Първоначално е изготвен списък с лица от криминалния контингент, започната е проверка на всички факти и обстоятелства, извършен е оглед на мястото на престъплението, назначени са множество експертизи, обясни Маринов. Той добави, че те трябва да дадат наличие на веществени доказателства, водещи към извършителя.От думите на Маринов стана ясно, че е имало няколко задържани с полицейска заповед до 24 часа в Русе. След като не е потвърдена тяхната съпричастност към престъпното деяние, те са освободени.Маринов разясни, че задържаният е Северин Красимир, от Русе, роден през 1997 г. По отношение на това лице има криминална регистрация на кражба на цветни метали. Други данни за извършени от него престъпления няма. Иззети са достатъчно веществени доказателства, свързва лицето с местопрестъплението и дават информация за наличие на ДНК материал върху трупа на жертвата, поясни Маринов.Очакват се още доказателства от Института по криминалистика, които да свържат извършителя на убийството с жертвата. \"Работи се по всички издигнати версии по случая\", допълни Младен Маринов. ", "date": "2018.10.10", "title": "Две задочни обвинения повдигнати на убиеца Северин "}
{"url": "https://news.bg/health/s-5-mln-lv-obnovyavat-hemodializnata-mrezha-v-stranata.html", "text": "Министерството на здравеопазването отпуска 5 млн. лв. за обновяване на хемодиализната мрежа в страната.От 8,1 млн. лв., които правителството отпуска, здравното министерство предоставя на 29 държавни лечебни заведения близо 5 млн. лв. за ремонт и закупуване на хемодиализна техника и оборудване.Със средствата ще се ремонтират хемодиализни отделения и ще се закупят хемодиализни апарати, легла за хемодиализа и водоочистващи системи.Разпределението на средствата е съобразено с отправените от болниците искания за инвестиции в ремонти и преоборудване на хемодиализни структури на многопрофилни лечебни заведения на територията на градовете: Сливен, Пазарджик, Перник, Хасково, Шумен, Габрово, Видин, Търговище, Варна, Русе, Кюстендил, Враца, Ловеч, Разград, Ямбол, Кърджали, Бургас, Велико Търново, Смолян, Стара Загора, Силистра, Благоевград, Добрич, Монтана Пловдив и София.С другите близо 3 млн. лв. ще се извършат други ремонти и ще се закупи апаратура, съгласно приоритетните искания, постъпили в Министерството на здравеопазването от лечебните заведения.В момента тече процедура по подготовка и обявяване на обществени поръчки, съответно сключване на договори, на чието основание средствата да бъдат отпуснати на лечебните заведения.", "date": "2018.10.10", "title": "С 5 млн. лв. обновяват хемодиализната мрежа в страната"}
{"url": "https://news.bg/politics/bsp-i-gerb-v-poreden-rund-za-maykite-ot-protesta.html", "text": "БСП и ГЕРБ - рунд пореден по темата за хората с увреждания. Левицата и управляващите пак се скараха в началото на пленарното заседание.Мнозинството се опитва да излъже хората с увреждания и накрая да не приеме Закона за личната помощ. С това притеснение започна социалистът Антон Кутев. За това държа законът да се разгледа сега, настоя той.Нищо не пречи законът да бъде приет на първо четене сега, с което всички да покажем отношението си към това, което искат хората на улицата, заяви още Кутев.Предложението му не мина.Светлана Ангелова от ГЕРБ се ядоса. Според нея БСП търсели поредната ПиАр акция. Тя се похвали, че има договорка между протестиращите и властта.Бяха поети конкретни ангажименти с конкретни срокове, а именно законопроектите да се гледат в пакет, изтъкна тя.Припомняме, на 4 октомври, . На срещата не се появи министърът на финансите Владислав Горанов. Тогава майките и омбудсманът Мая Манолова напуснаха срещата разочаровани.Изводите от  бяха: \"На днешната среща не чухме нищо конкретно\" и \"Лъжи до безкрай\".", "date": "2018.10.10", "title": "БСП и ГЕРБ в пореден рунд за майките от протеста"}
{"url": "https://news.bg/politics/stoynev-pita-nankov-dali-e-moralen-ili-loyalen.html", "text": "Г-н Нанков, вие морален ли сте или лоялен? Това попита червеният депутат Драгомир Стойнев по време на обсъждането на оставката на Николай Нанков, който след като напусна министерския пост в МРРБ и стана депутат, сега напуска НС, за да се върне като заместник-министър.Ако мотивите за оставката са лични, би било хубаво Николай Нанков да бъде тук, каза той. Социалистът попита как новото назначаване на Нанков отговаря на поетата политическа и морална отговорност с подаването на оставка като министър.Лоялният депутат Нанков подава оставка, за да се върне на същото място с ресор, разпределящ милиарди, недоволен е Стойнев.Той заподозря герберите в брутално лицемерие и гавра с морал. Нещо повече червеният депутат ги обвини с псевдоморал.Заместник-председателят на ГЕРБ Цветан Цветанов защити Нанков. От ПГ на ГЕРБ заставаме твърдо зад професионалиста Николай Нанков, зад човек, зад който застана всяка професионална общност, изтъкна той.Подкрепяйте експертизата на Николай Нанков, той ще бъде с отворена врата към всеки кмет, независимо от политическата му принадлежност, призова Цветанов.Той поиска червените да спрат с омразата и агресията.Когато като политическа сила решавате да поемате политическа отговорност за нещо, което се е случило в държавата, като приемате оставките на трима министри, единият го правите шеф на банка, другият зам.-министър, а третият главен секретар на МВР го правите министър, включи се и Антон Кутев.Според него това е отговорност в най-вулгарния мафиотски тип.След това герберите и червените се \"хванаха за гушите\" за партийните неволи на столетницата.", "date": "2018.10.10", "title": "Стойнев пита Нанков дали е морален или лоялен"}
{"url": "https://news.bg/politics/svobodata-na-slovoto-e-fakt-za-borisov-no-se-zloupotrebyava.html", "text": "\". Ще се разправям с ЕНП\". Това каза премиерът Бойко Борисов на брифинг в Министерския съвет за обявяване на обвинения за убийството на журналистката Виктория Маринова в Русе.Повод за думите му бяха публикации и в западни медии, че .Министър-председателят призова всички разследващи журналисти да бъдат търпеливи в такива моменти, защото всяко едно прибързано действие би могло да предизвика укриване на действия или укриване на извършителя.Премиерът Бойко Борисов поднесе своите най-искрени съболезнования към близките на починалата Виктория Маринова. По думите му, ще се отделят повече средства от бюджета за Института по криминалистика, така че да се осъвремени с най-добрата техника.", "date": "2018.10.10", "title": "Свободата на словото е факт за Борисов, но се злоупотребява"}
{"url": "https://news.bg/society/provezhdat-obuchenie-na-letishte-sofiya.html", "text": "Провеждат аварийно-спасителна дейност на летище \"София\". В учението ще участват външни служби и институции. Това няма да се отрази на ежедневната работа на летището и няма да наруши полетното разписание.Обучението ще се проведе утре, 11 октомври от 10:00 часа, като процедурата ще се повтори и на 23 октомври. ", "date": "2018.10.10", "title": "Провеждат обучение на летище \"София\" "}
{"url": "https://news.bg/politics/bsp-ne-mozhe-da-e-tehnoimpeks-pritesnyavat-se-sotsialisti.html", "text": "Вътрешно партийните битки в БСП се изострят особено след последния червен пленум. \"Кой на кого е опозиция? Досега Нинова внушаваше, че имала опозиция в БСП. Реакция на Националния съвет показва друго. Всъщност Нинова е опозиция на БСП\", това коментира пред News.bg член на пленума, пожелал анонимност заради страх от саморазправа.Социалистите атакуват дневния ред, предложен от Нинова, който не съдържал нито актуалните теми, нито натрупаните наболели въпроси в дългия четири месечен период от предходното заседание.\"Опитите на няколко човека да допълнят разискванията, макар да получиха подкрепа на болшинството отпаднаха чрез елементарни манипулации при преброяване на гласувалите ЗА, ПРОТИВ и въздържали се\", недоволстват червени.\"Това е перманентна практика, по модела \"който брои той определя резултата\". В други заседания Нинова лично иззема функциите на водещия и предизвиква прегласувания, до налагане на желаното от нея\", обясняват активистите на столетницата, недоволни от лидерката си.\"Често ден или два след отминал пленум, участвалите в него научават чрез медиите, че са утвърдили нещо, което изобщо не е било обсъждано или гласувано. Такъв е случаят с представеният от екипа на Нинова материал с анонимно авторство, озаглавен \"Визия за България\", критикуват левите.\"Всички опити на Корнелия Нинова да неглижира органите на партията и да внуши негативно отношение персонално към членовете на Националния съвет е удар срещу партията и налагане на авторитаризъм. Тя си позволи да набеди дори конгреса, като орган който е без значение, защото \"няколко човека\" вземали решения от името на партията\", недоволни са социалисти.\"Като алтернатива на това, изисква вместо тези \"няколко\" - над 800 човека, само тя, еднолично или ръководена от интереси извън БСП, да взема решенията. Все пак БСП не може да е Техноимпекс!\", коментират още червени.", "date": "2018.10.10", "title": "БСП не може да е Техноимпекс, притесняват се социалисти"}
{"url": "https://news.bg/politics/tsvetanov-prizova-za-respekt-kam-razsledvashtite-na-ubiystvoto-v-ruse.html", "text": "Убийството в Русе е тежко, брутално престъпление, за което всеки един може само да замълчи и да остави професионалистите да си свършат работата. Това каза бившият вътрешен министър Цветан Цветанов в пленарна зала.Той призова депутатите да отдадат респект за труда на разследващите.  в часовете след като беше установено, че има жертва, заяде се Цветанов с депутатите от БСП.За превенция настоя социалистът Крум Зарков в коментар за убийството в Русе. Травмата е много дълбока. Трябва да се предприемат много действия по превенция, е мнението на червения депутат.Създава се практика да реагираме в последствие, смята социалистът. Зарков поиска да се приложи цялата строгост на закона. Никой закон не е достатъчно строг за нещо такова, убеден е той.", "date": "2018.10.10", "title": "Цветанов призова за респект към разследващите на убийството в Русе"}
{"url": "https://news.bg/economics/noi-otchete-blizo-874-lv-osiguritelen-dohod-za-stranata.html", "text": "Размерът на средния осигурителен доход за страната за месец август 2018 г. е 873,75 лв. Това обяви Националният осигурителен институт (НОИ). Средномесечният осигурителен доход за страната за периода от 01.09.2017 г. до 31.08.2018 г. е 867,37 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец септември 2018 г.", "date": "2018.10.10", "title": "НОИ отчете близо 874 лв. осигурителен доход за страната "}
{"url": "https://news.bg/politics/horata-da-vidyat-zlatnoto-sakrovishte-spaseno-ot-imanyari-iska-premierat.html", "text": "Премиерът Бойко Борисов разпореди ГДБОП, Специализираната прокуратура, ДАНС и МВР да покажат публично златното съкровище, което е станало обект на иманярски интерес. Това стана в началото на редовното правителствено заседание на кабинета \"Борисов-3\".Там имаме (служител - б.р) от ДАНС арестуван, изтъкна премиерът. \"Ще вземете там експерти и ще ги погледнете, уникално е\", каза Борисов към министъра на културата Боил Банов.", "date": "2018.10.10", "title": "Хората да видят златното съкровище, спасено от иманяри, иска премиерът"}
{"url": "https://news.bg/health/ananiev-otdelenieto-po-hemodializa-vav-vidinskata-bolnitsa-veche-raboti.html", "text": "Отделението по хемодиализа във Видин работи на 100%, всички консумативи и материали са осигурени. Няма никакъв проблем в това отношение. Това заяви здравният министър Кирил Ананиев в отговор на въпрос от премиера Бойко Борисов.Припомняме, във видинската болница е единственото в областта отделение по хемодиализа. Заради повреда в един от апаратите от преди седмица то бе минало на авариен режим, а в четвъртък миналата седмица спря, за да бъде отстранена повредата.Пациенти са сигнализирали още през лятото, че липсват консумативи, а техниката не се поддържа, но не е имало реакция, припомнят запознати.", "date": "2018.10.10", "title": "Ананиев: Отделението по хемодиализа във видинската болница вече работи"}
{"url": "https://news.bg/int-politics/nyuyorkchani-izbirat-h-optsiya-za-neutralen-pol-na-udostovereniya-za-razhdane.html", "text": "Хора, които са родени в Ню Йорк и не се идентифицират като мъже или жени, вече могат да изберат трета полова категория \"X\" на своите удостоверения за раждане, съобщава \"Ройтерс\"Кметът Бил де Бласио подписа закон, с който Ню Йорк става петото място след Калифорния, Орегон, Вашингтон и Ню Джърси, което приема това. Три щата и Вашингтон разрешават шофьорска книжка с неутрален пол.Транссексуалните настояват правителства да позволят по-лесно да се променят идентификационните документи, за да съответстват на половата идентичност.Според тях категориите мъже и жени са форма на дискриминация срещу транссексуалните хора и им слагат етикети против волята им.Законът в Ню Йорк позволява хора да променят своите удостоверения за раждане от \"M\" или \"F\" на \"X\" с клетвена декларация, не се изисква документ от лекар.\"Тази промяна може да изглежда малка, но е монументална. Представете си да се налагате отново и отново да се обяанявате на разни хора. Бъдещите поколения не трябва да страдат\", коментира Таня Асапанса-Джонсън Уокър.Удовлетвореният за пол при сертификат за раждане следва закон от 2014 г., който позволява на транссексуални хора в Ню Йорк лесно да променят пола на своите удостоверения за раждане от мъже на жени или обратно. Сега те могат да изберат и трета опция.Въпросът за това, какво се случва, когато друг щат не признае определението \"X\", се очаква да се разбере в съдилищата.За да промени пола на паспорта си, правителството на САЩ изисква от лекар да потвърди, че лицето е преминало клинично лечение. Досега има само мъжки или женски обозначения в паспортите, но районен съд в Денвър постановява, че Държавният департамент не може да откаже паспорт, който е неутрален по пол.", "date": "2018.10.10", "title": "Нюйоркчани избират \"Х\" опция за неутрален пол на удостоверения за раждане"}
{"url": "https://news.bg/world/chudovishtniyat-uragan-maykal-dostigna-chetvarta-kategoriya-do-florida.html", "text": "Ураганът \"Майкъл\" достигна Категория 4 рано тази сутрин преди да връхлети крайбрежието на Флорида, съобщава \"Ройтерс\".Властите евакуират около 500 000 души.Природното бедствие е придружено от ветрове със скорост от 210 километра в час.В района на Big Bend на крайбрежието Апалачикола се очакват четириметрови вълни, предупреждават от Националния център по ураганите.\"Това е последната възможност да се евакуирате преди условията да започнат да се влошават през следващите няколко часа\", написа в \"Туитър\" губернаторът Рик Скот, който нарече бедствието \"чудовищна буря\".Президентът на САЩ Доналд Тръмп обяви извънредно положение във Флорида, с което решение ще позволи федерална помощ.\"Майкъл\" натрупа още по-голяма сила в Мексиканския залив във вторник, ураганът се увеличи от Категория 2 на Категория 3 по 5-степенната скала \"Сафир-Симпсън\".По последна информация на Националния център по ураганите бурята е на около 325 километра от град Панама, Флорида.Вероятно бурята ще донесе проливен дъжд във Флорида, Алабама и Джорджия.", "date": "2018.10.10", "title": "„Чудовищният” ураган „Майкъл” достигна четвърта категория до Флорида"}
{"url": "https://news.bg/politics/8-darzhavi-podkrepiha-balgariya-za-merkite-sreshtu-zamarsyavashtite-koli.html", "text": "България получи подкрепа за предприемане на мерки срещу притока на замърсяващи автомобили от Западна към Източна Европа от Кипър, Латвия, Литва, Люксембург, Румъния и Унгария, освен от съвносителите Полша и Словакия.Това стана ясно при представянето на информация от министъра на околната среда и водите Нено Димов пред Съвета по околна среда на ЕС в Люксембург за предприемане на мерки на ниво ЕС. \"Проблемът не би могъл да бъде решен чрез директна забрана на вноса в съответната държава членка, защото това автоматично означава нарушаване на един от основните принципи, на които се гради Европейският съюз - свободното движение на стоки\", обясни Димов.Според него прагматичният подход изисква държавите, които въвеждат подобни забрани, да не могат да \"изнасят\" коли, които не отговарят на определени стандарти.Той посочи, че все по-голям брой градове в Западна Европа въвеждат забрани за движение на дизелови автомобили поради завишените им вредни емисии.Министър Димов изрази притеснението си, че подходът за двойните стандарти намира отражение и в други области, които също имат пряко отношение към здравето на хората и околната среда.Димов подчерта, че именно затова, съвместно с Полша и Словакия България иска да привлече вниманието към сериозността на проблема и към необходимостта да бъдат обсъдени и предприети мерки, в т.ч. и законодателни, за справяне с проблема на европейско ниво.", "date": "2018.10.10", "title": "8 държави подкрепиха България за мерките срещу замърсяващите коли"}
{"url": "https://news.bg/crime/ubietsat-na-viktoriya-marinova-zadarzhan-v-germaniya.html", "text": "Има задържан за убийството на журналистката Виктория Маринова, съобщи Нова телевизия с позоваване на източници от разследването, чиито имена не се разкриват.Според тях, извършителят е засечен въз основа на ДНК анализ, като данните са съвпаднали на 100% с намерените доказателства.Уточнява се, че извършителят е задържан е в Германия - в град Щаде, на 60 км от Хамбург. След престъплението той избягал в Германия при майка си. Посочва се, че информацията все е още е неофициална, властите отказват всякакъв коментар.Мъжът е криминално проявен и е арестуван при операция на германската полиция след сигнал от българските власти. Установено е, че той е заминал за Германия в неделя със свой приятел, след като извършил престъплението у нас, предаде БНР. Най-вероятно жестокото посегателство срещу журналистката е свързано с моментна проява на агресия. Извършителят е познат на властите у нас с подобни прояви. Очаква се той да бъде екстрадиран в България от германските власти.Хора в Русе твърдят, че знаят кой е задържаният. Името му е Селяйдин. Разказват, че в квартала им - \"Селеметя\", цял ден е имало полиция. В дома на задържания са намерени вещи, свързани с убийството.Според информация на в. \"24 часа\", извършителят е Северин Красимиров.Съобщава се, че е направил самопризнания.По информация на Нова телевизия, задържаният е роден през 1997 година. В полицията в Русе са задържани и съпругата му, и леля му.По-рано от ЕС и от посолството на САЩ у нас заявиха готовност да съдействат на българските власти при разследването на престъплението.Повече информация се очаква да бъде огласена сутринта, на брифинг в Министерския съвет. Той ще бъде даден от премиера Бойко Борисов, главния прокурор Сотир Цацаров и министъра на вътрешните работи Младен Маринов.Часове по-рано беше съобщено, че задържаният румънски гражданин от украински произход е освободен. От разследващите органи стана ясно, че той е водил скитнически начин на живот, но направените ДНК проби не съвпадат с тези, които са взети от местопрестъплението. Беше уточнено, че продължават разпитите на други лица, които могат да имат съпричастност към тежкото деяние.", "date": "2018.10.10", "title": "Убиецът на Виктория Маринова задържан в Германия"}
{"url": "https://news.bg/weather/slanchevo-s-dnevni-temperaturi-nad-20-gradusa.html", "text": "Времето ще бъде предимно слънчево, с разкъсана облачност, с максимални температури над 20 градуса. Най-много слънце ще има над югозападните райони, където небето ще е почти безоблачно.В сутрешните часове в низините и край водните басейни ще се образуват мъгли и ще се спуснат облаци, но до обяд и на тези места ще се проясни.Очаква се слаб вятър от североизток, в източните райони до умерен.Максималните температури са между 20 и 25 градуса. Минималните ще са предимно в диапазона 5-9 градуса. Те ще са малко по-ниски в крайните северозападни райони. Изключение прави и Черноморието, където нощните температури остават над 10 градуса.", "date": "2018.10.10", "title": "Слънчево, с дневни температури над 20 градуса"}
{"url": "https://news.bg/press/zadarzhaha-ubietsa-na-viktoriya-marinova-maykite-i-pravitelstvoto-se-razbraha-batalii-v-bsp.html", "text": "Разследването на убийството на журналистката Виктория Маринова е водеща тема за вестниците в сряда.\"Северин Красимиров се казва арестуваният в немския град Щаде мъж, заподозрян за убийството на журналистката от Русе Виктория Маринова, научи \"24 часа\".Мъжът е между 28 и 30-годишен, не е познавал Виктория и я е изнасилил няколко пъти преди да я удуши и убие.Той е рецидивист, крадец и е успял да избяга в Германия след убийството в Русе.В 9 часа премиерът Бойко Борисов, главният прокурор Сотир Цацаров и министър Младен Маринов ще дадат брифинг в Министерски съвет с повече детайли по случая.\" - в. \"24 часа\".\"В гр.Щаде, на 60 км от Хамбург, е заловен предполагаемият убиец на Виктория Николова. Той е русенски ром, 1997 г. роден, казва се Северин, съобщи Нова тв. Утре в 9 ч. в Министерски съвет ще дадат пресконференция по случая Бойко Борисов, Сотир Цацаров и Младен Маринов. В прякото включване на Нова се появиха негови роднини, които заявиха, че Северин вече е докаран в България. Не е сигурно все още, че вече е направена ДНК експертиза, но по-рано Бтв съобщи, че при обиска в дома на Северин са открити вещи на Виктория - мобилния й телефон, ключа за колата. Един от роднините на Северин съобщи, че младият мъж е напуснал Русе в неделя след обед. Той е сигурен, че Северин е убиецът. По-рано през деня бе задържан румънски гражданин с украински произход, но той ще ще бъде освободен. Не са събрани достатъчно доказателства и улики, че това е убиецът на журналистката. Преди това пък се появи информация, че чужденец е задържан и отведен за разпит в полицията в Русе. Директорът на Областната дирекция на МВР старши комисар Теодор Атанасов обясни, че продължават оперативно-издирвателните и процесуално-следствените действия за откриването на убиеца. Проверяват се хора, склонни към извършването на такива престъпления. \"Има задържан, чието алиби изясняваме. Той не е заподозрян в извършването на престъплението, тъй като изясняването продължава и към момента\", заяви пред журналисти шефът на областната дирекция на полицията старши комисар Теодор Атанасов. Той уточни, че става дума за румънски гражданин с украински произход. Атанасов увери, че разследващите проверяват съпричастността към престъплението на множеството лица, но няма конкретен заподозрян.\" - в. \"Сега\".\"Близо пет часа след като шефът на русенската полиция обяви, че полицията няма задържан по разследването за жестокото убийство на телевизионната водеща Виктория Маринова, в късната си емисия \"Нова телевизия\" съобщи, позовавайки се на свои неназовани източници, че в Германия е арестуван млад мъж, за когото се предполага, че е извършител на престъплението. По информация на телевизията той е роден през 1997 г. и е от ромската махала в града. Съобщението на телевизията дойде малко след като от пресслужбата на Министерския съвет анонсира извънреден брифинг утре сутринта от 9 ч. в Министерския съвет в София с участието на премиера Бойко Борисов, главния прокурор Сотир Цацаров и вътрешния министър Младен Маринов. Очаква се на него тримата да говорят за разследването. Заради брифинга Маринов тръгна от Русе, където от два дни наблюдава разследването, към София около 23.30 ч... Телевизията съобщава още, че иззет от задържания ДНК-материал е съвпаднал с намерения върху жертвата. Малко след 23.30 ч. - в ефира на \"Нова телевизия\", от Русе се включиха трима мъже, за които репортерът съобщи, че са потърсили възможност да разкажат кой е задържаният. \"Ние го знаем Селайдин. Преди час и половина научихме, че е задържан. От 6 ч. сутринта до 19- 20 ч имаше полиция в нашия квартал\", обясни единият мъж. \"Когато пристигнах от Германия в неделя следобяд и разбрах за целия случай. Той (задържаният в Германия - бел.ред.) е извършителят на това престъпление. В неделя напуска страната и вчера следобед е пристигнал в град на 60 км от Хамбург\", допълни друг мъж, който говори в гръб, защото не иска да покаже лицето си. Единият от събеседниците изрично подчерта, че макар задържаният да е живеел в ромската махала на града, той не е ром, а е от турски произход. По-рано през деня изтече информация, че румънски гражданин е арестуван за убийството на Виктория Маринова. Малко по-късно полицията отрече и уточни, че задържаният е в управлението само за да се изясни дали има алиби. По време на няколко часово заседание, в което участваха полицаи, прокурори от София и Русе, вътрешният министър Младен Маринов и говорителят на главния прокурор Румяна Арнаудова, на шефът на русенската полиция Теодор Атанасов заяви пред медиите, че няма нова информация и уточни, че румънецът ще бъде освободен в най-скоро време. От деня на убийството до днес няколко версии се споменаваха в различни медийни публикации и през социалните мрежи. Първоначално разследващите заявиха, че версията убийството да е свързано с работата на тв водещата е малко вероятна, но по-късно коригираха позицията си с акцент, че се работи върху всички верисии и никоя не е изключена. Последното предаване на Виктория Маринова от 30 септември включва интервю с журналистите Димитър Стоянов от \"Бивол\" и Атила Биро (Attila Biro) от RISE Project Romania, арестувани докато водят разследване за корупция при разпределението на средства за европроекти от \"Джи Пи груп\". Интервюто е направено от друг журналист - редакторът на предаването Иван Иванов. Вчера акцент в изявлението на вътрешния министър беше, че екип от Института по психология на МВР прави психопрофил на извършителя, като разследващите не изключват убийството да е \"случайно събитие, извършено от човек с психични отклонения и изявен полов нагон, или планирани действия от такова лице или пък от друг, но с личен мотив\". По-рано днес полицията загради с ленти мястото, където беше намерено тялото на Виктория Маринова. Това стана на третия ден от убийството и малко преди обявеното от бившия й съпруг Свилен Максимов \"гражданско претърсване\", в което той възнамеряваше да търси улики на местопрестъплението. Убийството предизвика силен отзвук извън България. Множество международни организации, както и представители на еврокомисията, настояха властите в България да направят задълбочено разследване на случая и да установят извършителя на престъплението. За случая съобщиха редица авторитетни световни медии, сред които Би Би Си, \"Файненшъл таймс\", \"Гардиън\", \"Политико\",\"Фокс нюз\" и Си Ен Ен и \"Ал Джазира\". Днес Съюзът на издателите в България излезе с позиция, в която също настоява за задълбочено разследване.\" - в. \"Дневник\".Подготвяните от НЗОК промени в здравеопазването също са сред актуалните теми.\"Когато някой предлага модел, в който ще се влеят повече средства, не трябва да казваме на прима виста \"Не\". Обществото трябва да се готви, че разходите за здраве ще се повишават драстично всяка година. И тази част, която ще се покрива солидарно от нас всички, трябва да расте, ако не искаме да расте другата част, която се покрива индивидуално от всеки, до който дойде този проблем. Това каза пред БТВ шефът на НЗОК д-р Дечо Дечев. По думите му, ако мерките, които ще предложи НЗОК след 10 дни, не бъдат одобрени от политиците, трябва да се готвят в следващите две години за удвояване на разходите. \"Първо, защото трябва да е известно като факт, че средно всеки трети след 60-годишна възраст ще развие онкологично заболяване. С увеличаване на средната продължителност на живота броят на тези хора ще расте. На входа при нас чакат няколко много скъпи терапии, измислени в света, с ефект под въпрос, чиято стойност е от порядъка на 25 000 лв. на месец, курсът на лечение е 4 години, и ако не се въведат мерки, които да обвържат цената на даден медикамент с неговата ефективност, нещата ще останат потресаващи за нас като хора, които трябва да плащат осигуровки\". Предложенията, които ще чуят пациентите и лекарите след 10 дни, няма да лиши нито един онкоболен и нито един друг болен от всички достижения на фармаиндустрията, категоричен беше той. Проблем номер 1 на Касата се нарича ефективен контрол, добави шефът на НЗОК. \"Подготвяме промени, контролът е обвързан с две много важни действия - информационна система и политическа подкрепа за действията. Организираната група проби през контрола, за да го направи неефективен. Контролните органи, които имат право да проверяват тези действия - контролът на Касата, агенция Медицински одит и контролните органи в министерството\". \"Тук говорим за един баланс между интереса на индустрията и интереса на нас като платци. Самата индустрия трябва да разбере, че това, което предлага, трябва да влезе в определени финансови параметри, които всички ние с вас и другите хора сме отделили като средства, и трябва да подкрепяме тези фарма компании, чиято цел е да не надуват цената на тези медикаменти с цел вътре да се калкулират и профити за организираната група, а да подкрепяме такива практики, които са на повечето фарма компании, които желаят да продават лекарствата на поносима цена за дадения фонд, гарантирайки качество на лечението\", заяви д-р Дечев...\" - в. \"Труд\".\"Националната здравноосигурителна каса (НЗОК) да сключва договор само с един производител или търговец на дадено медицинско изделие за болнична помощ. А болниците и пациентите след това да могат да работят само с този продукт, купен от касата. Или ако искат различно изделие, да трябва да го платят изцяло сами, да няма доплащане. Такива са плановете на здравната каса, които могат да станат факт от догодина. На сайта за съгласуване на нормативни изменения вече беше качена промяна в наредбата за плащането на лекарствени продукти, които ще дадат възможност на касата сама да може да купува директно от производителите или търговците на едро медицински изделия, нужни за болничната помощ. Сега здравната каса определя стойности за медицинските изделия и впоследствие покрива на болниците купените от тях продукти. А лечебните заведения сами сключват договорите и купуват от търговци и производители. От проекта за промени в наредбата се разбира само, че и касата ще има право да купува директно медицински изделия. От дискусиите в надзорния съвет на НЗОК, когато е било одобрено изменението, се виждат и подробности около идеята. Стенограма от заседанието вече може да се види на сайта на касата. \"До момента договарянето, което е провеждано в касата, позволява за една и съща група медицински изделия да се явят много производители, определя се някаква стойност и оттам нататък всичките тези N броя производители имат право да си продават по болниците, болниците купуват и т.н. Сега това, което е промяната, за определена група медицински изделия, не за всички, там, където е приложимо, когато критериите за качество, които се въвеждат, са приложими за цялата група, касата ще обяви бройка, до която ще плати на годината и ще сключи договор с един производител, а не както е в момента с N броя\", обяснява директорът на НЗОК Дечо Дечев. И допълва, че така печелившата фирма, като получи гаранция за покупка на голямо количество, ще намали и цените. Промяната ще засегне покупката на стентове \"на първо място\", които са близо 50% от разходите на касата за медицински изделия. \"Тук проблемът е, който донякъде сме го решили, проблемът е да гарантираме качество, т.е. да няма да се яви компания, която може да ни подведе в качеството. Въвеждаме да се заплаща най-малко в три фонда. И задължаваме да има минимум 3 международни клинични проучвания приключили\", обяснява Дечев. На всяка болница ще й се дава списък за дадено изделие кой е печелившият, ще поръчва от него и ще отчита бройките, казва още директорът на касата. В отговор на няколко въпроса каква ще е процедурата за избор на доставчика, от който ще се купува, и как ще се стигне до договора с него, Дечев казва, че касата няма да минава по закона за обществените поръчки, а ще е вид договаряне с производители и търговци. И допълва, че с промяна в закона ще бъде записано, че всяка година касата ще договаря с търговци дадени медицински изделия. По време на дискусията се поставя и въпросът касата да гарантира качеството на изделията, които ще договаря по новия начин. \"Това е проблемът, там ще атакуват. Демек вие ще вземете сега някакви боклуци и тук хората ще умират. Те точно в момента ги вкарват евтините, защото има определена цена за стент и ти си вкарваш каквото искаш\", коментира Дечев. А зам.-министърът на здравеопазването Жени Начева допълва, че сега ще бъдат въведени критерии и ще се гарантира качество. \"Този механизъм в момента не го прилагаме за всички медицински изделия. Печелившият ще бъде един от тези компании, чиито изделия и в момента се използват, т.е. няма как да кажеш - това за нас е непознато. Ще имаме по един от водещите, но другите няма да са доволни, но няма да имат аргументи... Никой не може да каже срещу БМВ, да скочи срещу \"Мерцедес\" и да каже \"Мерцедес\" са лоши коли. Оттук нататък всеки си избира. В края на краищата този, който ще го ползва изделието, той ще ползва и твоите пари, и моите пари, и ние сме в правото си да питаме защо си даваме парите за нещо по-скъпо. Като не искаш, ако толкова държиш... \", отбелязва шефът на здравната каса. В края на дискусията всички членове на надзорния съвет одобряват промяната.\" - в. \"Дневник\".Вестниците съобщават също, че е постигнато съгласие между правителството и майките на деца с увреждания.\"Министърът на труда и социалната политика Бисер Петков, министърът на финансите Владислав Горанов и представителите на и за хората с увреждания се разбраха днес за бързо внасяне в парламента на Закона за хората с увреждания и Закона за личната помощ, съобщиха Петков и Горанов на извънредна пресконференция. До десет дни двата законопроекта ще минат през НСТС, Министерски съвет и ще бъдат внесени в Народното събрание. Целта е до средата на декември двата проекта да бъдат приети и да влязат в сила от първи януари 2019 година, съобщи Владислав Горанов. В бюджета за 2019 годна се отпускат допълнително 150 млн. лева за политики на хората с увреждания, каза Бисер Петков. Според Владислав Горанов държавата ще даде през 2019 година около 2,5 млрд. лева за всички хора с увреждания, включително парите отпускани през Държавното обществено осигуряване. Парите за политиките, предвидени в двата законопроекта стават 350 млн. лева през 2019 година и практически се удвояват, добави той. Представители на организациите на и за хората с увреждания казаха, че протестите им ще продължат до окончателното приемане на двата законопроекта. Месечната финансова подкрепа по Закона за хората с увреждания ще е както следва:- от 50 до 70,99 на сто степен на увреждането в размер на 7 на сто от линията на бедност;- от 71 до 90 на сто степен на увреждането в размер на 15 на сто от линията на бедност;- над 90 на сто степен на увреждането в размер на 25 на сто от линията на бедност;- над 90 на сто степен на увреждането с чужда помощ, които получават пенсия за инвалидност поради общо заболяване в размер на 30 на сто от линията на бедност;- и над 90 на сто степен на увреждането с чужда помощ, които получават социална пенсия за инвалидност в размер на 57 на сто от линията на бедност.В проекта на закона за лична помощ ще се въведат ограничения за 2019 година - потребители могат да бъдат:- лицата с трайни увреждания с определени 90 и над 90 на сто степен на трайно намалена работоспособност и степен на увреждане, с право на чужда помощ;- децата с трайни увреждания, с определени 50 и над 50 на сто степен на увреждане, с право на чужда помощ;- както и децата с трайни увреждания, с определени 90 и над 90 на сто степен на трайно намалена работоспособност, без право на чужда помощ. Ще има ограничение за 2019 година за максимален брой часове за ползване на личната помощ от ползвател - съобразно индивидуална оценка, но не повече от 168 часа месечно или до 8 часа на ден.\" - в. \"Стандарт\".\"Първи стъпки към реформата. Така омбудсманът Мая Манолова обобщи взетите решения след днешната среща на министрите Бисер Петков и Владислав Горанов с представители на организациите на хората с уврежданията. На нея е бил подписан план за действие, според който на 19 октомври в Народното събрание трябва да бъде внесен за обсъждане проектозаконът за хората с увреждания. Социалният министър Бисер Петков уточни, че преди това оттегленият за преработване в началото на месеца законопроект ще бъде обсъден на 16 октомври на заседание на Националния съвет за тристранно сътрудничество. На следващия ден ще бъде внесен в Министерския съвет и след това, на 19 октомври, влиза за обсъждане в парламента. \"Законът за хората с увреждания и този за личната помощ ще се движат в пакет и така трябва да влязат в Народното събрание. Целта е до средата на декември да ги гласуваме, за да може да влязат в сила в началото на следващата година\", обясни Петков. Той отново припомни, че в бюджета за догодина са предвидени 150 млн. лв. за хората с увреждания. Тяхното разпределение обаче тепърва ще бъде уточнявано. По думите му право на лична помощ ще имат хората с над 90% увреждания. При децата лична помощ ще може да се използва, ако са с над 50% увреждания с право на чужда помощ и 90% без право на чужда помощ. Личната помощ пък ще може да се използва по средно 8 часа на денонощие. Петков добави, че заявленията за помощи по новия ред и методика ще могат да се подават след 1 април 2019 г. От 1 септември пък ще започне финансирането на личната помощ. Финансовият министър Владислав Горанов каза от своя страна, че в последните два дни са водени множество разговори с представители на организациите на хората с увреждания. Според него всички страни са направили отстъпки, за да може колкото се може по-бързо да започне реформата в сектора. Той подчерта, че управляващите ще търпят гнева на хората с увреждания, ако нарушат нещо от постигнатите днес договорки. Въпреки подписания план за действие, майките на деца с увреждания обещаха, че няма да спрат с протестите си, докато двата закона не бъдат приети...\" - в. \"Дневник\".Вътрешните битки в БСП също са във фокуса на медиите.\"50 знакови червени имена атакуваха решението на Изпълнителното бюро на БСП да смени главния редактор на партийния вестник \"Дума\". Документът, подготвен от евродепутата Георги Пирински и журналистката Велислава Дърева, е подписан от 50 души - все членове на Националния съвет на партията. Той е бил разпратен вчера до всички над 180 членове на пленума. След Пирински и Дърева, подписи под документа са сложили Красимир Янков, Костадин Паскалев, Румен Овчаров, Емил Райнов, Михаил Миков, Румен Гечев, Георги Гергов, Дора Янкова, Атанас Мерджанов, Георги Божинов, Ангел Найденов, Петър Мутафчиев и още известни партийни имена. Подкрепен е и от леви интелектуалци като Анжел Вагенщайн, проф. Андрей Пантев, проф. Чавдар Добрев и др. Изготвянето на позицията е заради назначаването на журналиста Йордан Мичев за и.д. главен редактор на \"Дума\". Той смени на поста Таня Джаджева, която бе отстранена след скандал заради публикувана снимка. Мичев бе назначен от Изпълнителното бюро за изпълняващ длъжността, защото по устав главният редактор се избира от Националния съвет. Темата е била поставена от Пирински на последния червен пленум, като той е попитал защо се заобикаля устава. Тогава соцлидерката Корнелия Нинова обяснила, че Мичев е на 6-месечен изпитателен срок, след което кандидатурата му ще бъде подложена на гласуване от Националния съвет. Двамата влезли в остра дискусия, а тонът на Нинова бил много остър. След което Пирински напуснал залата след намек, че има затопляне на отношенията с ДПС. Лидерката казала, че няма да приеме внушения, които нямат нищо общо с действителността и че е бил част от ръководството именно, когато са се взимали решенията да се управлява с ДПС. ИБ да отмени решението си за Мичев, настояват 50-те опозиционери. Те обвиняват новия главен редактор в \"политическа и професионална неграмотност\". На пленума той бе атакуван заради пусната на първа страница снимка на Ахмед Доган. Младият Мичев бе сложен изненадващо на поста след дълго емигрантство в Лондон, а преди това е работил в списание \"Тема\". Смяната на главния редактор на \"Дума\" е красноречив пример за все по-безпардонно провежданата практика за пълно пренебрегване на ролята и правомощията на Националния съвет като ръководен орган на партията, се казва още в позицията. Това е тревожен пример за подмяна на колективния принцип на ръководство на партията в лицето на нейния Национален съвет с еднолични решения на неговия председател в разрез с устава, пише още в документа, с копие от който \"24 часа\" разполага. БСП не може да си позволи да става проводник на порочни практики за нарушаване на медийната свобода, които рушат устоите на демокрацията, се казва още в позицията. Напомня се също, че и Съюзът на българските журналисти е имал позиция срещу отстраняването на Таня Джаджева от поста и го е определил като поредния пример за \"недопустима политическа намеса и ограничаване свободата на словото\". Уточнява се, че на заседанието на пленума на 29 септември не е било взето решение за включване на \"Дума\" като отделна точка за обсъждане, но гласуването било показателно и показало, че фактически само 22-ма от 90-те присъстващи в залата подкрепят смяната във вестника.\" - в. \"24 часа\".\"Под претекст, че критикува маневрите на лидера на БСП Корнелия Нинова за избора й на главен редактор на вестник \"Дума\", разширен фронт от вътрешна опозиция подложи на унищожителна критика голямата гордост на соцшефката - програмата \"Визия за България\", съобщи Медиапул. Документът е разкритикуван в позиция на членове на Националния съвет на левицата, изпратена до Изпълнителното бюро (тясното партийно ръководство, подредено от Нинова). Сред опозиционерите, освен очакваните Михаил Миков, Ангел Найденов и Атанас Мерджанов, вече се нареждат и Румен Овчаров (с чиято помощ Нинова оглави партията), депутатът Дора Янкова, и добре познатите партийни лица: Петър Мутафчиев, Асен Гагаузов, Емил Костадинов, Катя Николова, Костадин Паскалев, Явор Куюмджиев, Румен Гечев, Георги Пирински и други. Наред с критиките към \"внезапната смяна на ръководството\" на \"Дума\" социалистите критикуват \"порочната практика за неглижиране на Националния съвет на БСП\". \"В случая имаме особено красноречив пример на все по-безпардонно провежданата практика за пълно пренебрегване на ролята и правомощията на Националния съвет на БСП като ръководния орган на партията между заседанията на нейния Конгрес, ясно и недвусмислено записани в нашия Устав\", казва вътрешната опозиция. След което атакува най-важния, според хората около Нинова, документ \"Визия за България\", заради чието представяне сред народа 2/3 от ПГ на БСП напуснаха парламента и пътуват по страната да го презентират. Очаква се също мнозинството в БСП да наложи \"визията\" като предизборна платформа. Връх на тази (пренебрегване ролята на Националния съвет - б. а.) практика стана представянето на документа \"Проект Визия за България\" - възможно най-отговорна заявка за политическо доверие от страна на обществото - без каквито и да било разглеждане и одобрение от страна на Националния съвет\", пишат опозиционерите. Освен това те обвиняват Нинова и Изпълнителното бюро на формацията, че с процедурни хватки са отстранили от поста доскорошния главен редактор на вестник \"Дума\" Таня Джаджева, за да назначат отново със заобикаляне на устава близкия до ръководството Йордан Мичев. Според правилата на левицата главният редактор на лявото издание се назначава с решение на Националния съвет. Нинова и компания обаче пренебрегнаха тази разпоредба и уволниха Джаджева, назначавайки наследника й като \"изпълняващ длъжността\". Важно обстоятелство е, че и самата Джаджева пребиваваше така на поста, за да се избегне гласуване в широкото ръководство на формацията. Опозицията в БСП обаче твърдят, че това не може да бъде извинение и аргумент на ръководството. \"Подписалите настоящия текст заявяваме категоричната си позиция, че взетото от ИБ решение за смяна на главния редактор на в. \"Дума\" е лишено от каквито и да било принципни съображения и представлява особено тревожен пример за подмяна на колективния принцип на ръководство на партията в лицето на нейния Национален съвет с еднолични решения на неговия председател в разрез с уставните норми\", смятат социалистите. Освен всичко друго, БСП не може да си позволи да става проводник на порочни практики за нарушаване на медийната свобода, които рушат устоите на демокрацията. В резултат на тези маневри начело на \"Дума\" е поставен случаен човек, без авторитет и доказана компетентност, избран по неясни критерии и протежиран в тесен ръководен кръг, пишат социалистите по адрес на Йордан Мичев.\" - в. \"Сега\".", "date": "2018.10.10", "title": "Задържаха убиеца на Виктория Маринова, майките и правителството се разбраха, баталии в БСП…"}
{"url": "https://news.bg/world/the-sun-rusiya-gotvi-siriyski-stsenariy-za-libiya.html", "text": "Русия оказва военна подкрепа на командира Халифа Хафтар, който контролира източната част на Либия и воюва срещу международно признатото либийско правителство, съобщава вестник \"The Sun\".Според информация на британското издание, Москва е изпратила в Либия тежко въоръжение и няколко десетки свои военни от Главното управление на Генералния щаб.\"The Sun\" съобщава също за създаването на руски бази в градовете Тобрук и Бенгази на североизточното крайбрежие на страната. В тях са дислоцирани части от свързаната с Кремъл частна армия \"Вагнер\".Британското разузнаване е информирало премиера Тереза Мей, че целта на Русия е да превърне Либия във втора Сирия и да провокира нова миграционна криза в Европа. Освен това Москва има апетити към големите петролни находища в африканската страна.Както и при други подобни разкрития, Москва отрече участието си и определи публикацията като \"фантазия\".", "date": "2018.10.10", "title": "The Sun: Русия готви сирийски сценарий за Либия"}
{"url": "https://news.bg/crime/politsiyata-izdirva-14-godishno-momiche-ot-svilengrad.html", "text": "Момиче на 14 години от Свиленград, което е в неизвестност от неделя, е обявено за общодържавно издирване, предаде БНР.Девойката живее в Центъра за настаняване от семеен тип в града, но през почивните дни е била при баща си в Димитровград. Тъй като тя не се е прибрала в социалното заведение до 22 часа в неделя, е бил подаден сигнал за издирването й.В центъра са настанени 10 деца от 3 до 18-годишна възраст.", "date": "2018.10.10", "title": "Полицията издирва 14-годишно момиче от Свиленград"}
{"url": "https://news.bg/int-politics/tramp-se-sreshta-s-kim-sled-izborite.html", "text": "Президентът на САЩ Доналд Тръмп обяви, че ще се срещне със севернокорейския лидер Ким Чен Ун след изборите през ноември, предаде \"Ройтерс\". Те ще се проведат на 6 ноември.Изявлението беше направено на борда на президентския самолет Air Force One при среща с журналисти, на път за щата Айова, където Тръмп ще участва в митинг.\"Това ще стане след междинните избори, сега не мога да замина\", посочва Тръмп.Припомняме, с гласуването на 6 ноември ще бъде избран нов състав на Конгреса и ще бъде обновена една трета от Сената.По-рано беше съобщено, че американският държавен секретар Майк Помпео се е споразумял с Ким Чен Ун за втора среща на високо равнище след тази в Сингапур през юни.", "date": "2018.10.10", "title": "Тръмп се среща с Ким след изборите"}
{"url": "https://news.bg/int-politics/sergey-skripal-kak-e-stanal-agent-i-na-kakva-tsena.html", "text": "Преди броени дни на пазара излезе книгата на журналиста от БиБиСи Марк Ърбан \"Досието Скрипал\". На корицата на немското издание в черен цвят е изобразена \"дългата ръка на Москва\", върху която грее малка червена петолъчка. За щастие самата книга е по-интересна и представлява много по-задълбочено четиво от карикатурата на корицата, която напомня за пропагандните битки от времето на Студената война.Централна тема в \"Досието Скрипал\" не е отравянето на бившия полковник от ГРУ и агент на британското разузнаване Сергей Скрипал, нито пък самата отрова \"Новичок\" или заподозрените Боширов и Петров (макар в книгата да се разказва и за престъплението). В основата на книгата стои личността на Скрипал и неговият жизнен път. Авторът на книгата е получил по-голямата част от информацията от самия Скрипал. През 2017 година, няколко месеца преди отравянето му, Марк Ърбан е провел с него няколко дълги интервюта.Кой е Сергей Скрипал?Скрипал е роден в семейството на руски кадрови офицер. След като завършва военно инженерно училище той става сапьор-десантчик. Висок и спортен млад мъж, който многократно е скачал с парашут, а в армията се е боксирал на състезания. Служил е в знаменития 345-и гвардейски и парашутно-десантен полк, участвал е в подготовката за нахлуването в Афганистан, както и в други тайни операции. Пред Марк Ърбан е признал, че три пъти е бил в Китай - без виза, но пък затова с \"Калашников\". Скрипал е изтеглен на служба в Москва (в ГРУ) още преди съветските войски да нахлуят в Афганистан.Пред журналиста от БиБиСи Скрипал е споделил, че не смята себе си за предател. Предатели били Горбачов и Елцин, защото били допринесли за краха на Съветския съюз. Марк Ърбан го нарича \"неприкрит руски националист\" и пише, че Скрипал обичал да гледа Първи канал на руската държавна телевизия, че бил възхитен от завземането на Крим, както и че одобрявал политиката на президента Путин в Украйна. \"Украинците не могат без водач, затова се нуждаят от Русия\", казал Скрипал пред Ърбан.Как е бил вербуван от британците?В няколко публикации се твърди, че британското разузнаване е вербувало Скрипал през 1995 година - когато той е бил резидент на ГРУ в Мадрид, но под прикритието на военен аташе в руското посолство. Тези информации обаче не отговарят съвсем на истината. В Испания Скрипал не е бил резидент, нито пък военен аташе. Официално той изпълнявал длъжността на първи секретар в посолството с ресор \"Наука и техника\". Там той е бил изпратен със специална задача и е бил на пряко подчинение на Москва. В книгата не се казва нищо за въпросната специална задача. Знае се обаче, че трудът му е бил ценен високо, тъй като след завръщането си в Москва бива назначен за шеф на кадровия отдел на ГРУ, а за него лично се бил застъпил първо заместник-началникът на ГРУ, а след това и самият началник на службата генерал Валентин Корабелников.В книгата не се разкрива как точно е станало самото вербуване на Скрипал. Но от казаното от бившия таен агент може да се предположи, че в играта са били намесени пари. Скрипал вложил крупна сума в един хотел в Малага, чието строителство обаче не започнало и така загубил парите. Предстояло му връщане в Москва, където в средата на 1990-те изобщо не било възможно без допълнителни средства да запази жизнения си стандарт и комфорта, на който вече бил свикнал в Испания. По това време британското разузнаване вербувало нови сътрудници и Скрипал се съгласил незабавно. Вероятно поради това той бил наречен Forthwith, което означава точно това - \"незабавно\".Колко е получавал от МИ-6?Различни източници посочват различни суми - едни твърдят, че за всяка конспиративна среща той получавал по пет или шест хиляди долара, а други, че са му платили общо 100 000 или дори половин милион долара. Или както високопоставен служител на британското разузнаване споделил пред Ърбан: \"Разбира се, че му плащахме добре, но не чак толкова добре...\".Според автора на книгата \"Досието Скрипал\", британците са се срещали с него общо 15-16 пъти (5-6 пъти в Испания, а в останалите случаи - в други държави). А за всяка една среща той получавал по около 3000 долара плюс премии, когато предавал особено ценни информации. Това означава, че за тези срещи той е получил може би около 70 000 долара. Тези пари Скрипал вкарвал в свои банкови сметки в Испания. По-късно в московското му жилище били открити разпечатки от банковите му сметки и те се превърнали в основната улика срещу него. Скрипал обаче така и не дал убедително обяснение за произхода на тези пари.Каква информация е давал на британците? Още на първата си среща със сътрудници на МИ-6, провела се в Мадрид, полковник Скрипал предал на агентите подробна органиграма - схема със структурата на ГРУ и имената на началниците на отдели, подразделения и други подробности. Това бил много ценен документ, позволяващ на британците да си направят важни изводи за това как работело ГРУ. Не винаги обаче Скрипал подавал важни информации. Така например повечето от агентите в Малта, които той назовал, не се оказали никакви агенти: офицерите от ГРУ, от които се очаквало да вербуват все повече хора, просто записвали като агенти свои местни познати, от които те научавали разни клюки и слухове.След като през октомври 1996 се върнал в Москва, за да оглави кадровия отдел на ГРУ, Скрипал получил достъп до много по-ценна информация. Той обаче упорито отказвал да поддържа контакт с британското разузнаване в Москва, тъй като си давал сметка колко опасно може да е това. А като високопоставен служител на ГРУ вече не било лесно да пътува в чужбина. Затова той използвал нетрадиционни начини за предаване на секретна информация. Такъв е например случаят с едно пътуване на жена му и дъщеря му, които били на почивка в Испания. Скрипал дал на жена си книга, която тя трябвало да занесе като подарък на нейна приятелка, която била агентка на МИ-6. В нея Скрипал бил написал с невидимо мастило между редовете това, което искал да предаде на британците. Това мастило било сложно химическо съединение, което можело да бъде прочетено само в специална лаборатория. Скрипал криел мастилото в жилището си и по-късно то също било открито от следователите.Как е бил разобличен?Книгата на Марк Ърбан не дава категоричен отговор на въпроса как точно е станало разкриването на двойния агент. Скрипал е арестуван през декември 2004 година, когато вече е бил излязъл в пенсия. Особено съмнително било това, че вече като пенсионер той усилено разпитвал за информация колегите си, които още работели в ГРУ. Претърсването на жилището му потвърдило подозренията.Скрипал е осъден на 13 години затвор, от които излежава само пет. Помилван е от руския президент - с още трима души, осъдени за шпионаж и разменени за руски агенти, задържани в САЩ (Анна Чапман е най-известното име сред тях). След това Скрипал заживял със семейството си в Солсбъри в малка къща. Тя била закупена на негово име от британското разузнаване на цена от 200 000 паунда. Скрипал решил да не се укрива. Покушението срещу него вероятно е било възможно именно поради това, че той е бил лесно откриваем.Междувременно беше съобщено, че групата разследващи журналисти \"Bellingcat\" е установила самоличността и на втория предполагаем атентатор в случая \"Скрипал\". Александър Петров всъщност се оказал Александър Евгениевич Мишкин - руски таен агент и военен лекар, служител на ГРУ. В края на септември неговият съучастник също беше идентифициран като агент на ГРУ, чието истинско име е Анатолий Чепига.", "date": "2018.10.10", "title": "Сергей Скрипал - как е станал агент и на каква цена?"}
{"url": "https://news.bg/int-politics/ekoministrite-v-es-se-sporazumyaha-za-redutsirane-na-parnikovite-gazove-s-35.html", "text": "Страните от ЕС се споразумяха за значително намаляване на парниковите емисии до 2030 г., предаде Дойче веле.За новите автомобили този показател трябва да бъде понижен с 35% в сравнение с нивото, което се планира за 2020 г.Съгласието беше постигнато късно снощи от министрите на околната среда, които се срещнаха в Люксембург.Предстои позицията да бъде съгласувана с Европарламента. Депутатите настояваха за снижаване на показателите с 40%. Очаква се преговорите да започнат още днес.Преди това Европейската комисия препоръча намаляването да бъде с 30 на сто. Тази позиция беше подкрепена от Германия и от редица източноевропейски страни.Същевременно друга група държави, сред които Ирландия, Швеция, Дания, подкрепиха позицията на ЕП.В хода на дискусиите страната-председател на ЕС предложи компромисен вариант, около който министрите се обединиха.", "date": "2018.10.10", "title": "Екоминистрите в ЕС се споразумяха за редуциране на парниковите газове с 35%"}
{"url": "https://news.bg/regions/namalena-vidimost-na-am-trakiya-do-ihtiman.html", "text": "Около 20 м е видимостта на АМ \"Тракия в района край Ихтиман. Трафикът в двете посоки е нормален, но пътните полицаи призовават шофьорите да преминават с повишено внимание през участъка с леко задимяване и мъгла.Продължават гасителните действия в района на сметището, като там от сутринта работят екипи пожарникари със 7 специализирани автомобила.Патрули на Пътна полиция са разположени в участъка и в двете посоки, движението се регулира и от пътна сигнализация за осигуряване на движението с намалена скорост.Припомняне, вчера движението по АМ \"Тракия\" беше преустановено и в двете посоки заради силно задимяване от сметището край Ихтиман.В района възникна и  между 5 автомобила и камион, при която пострадаха 5 души. Трима пострадаха сериозно и бяха настанени в столичните болници \"Св. Анна\" и ВМА.Малко по-късно магистралата бе пусната за движение. След това обаче властите отново затвориха участъка за преминаване.", "date": "2018.10.10", "title": "Намалена видимост на АМ \"Тракия\" до Ихтиман"}
{"url": "https://news.bg/disasters/uraganat-maykal-priblizhava-florida-evakuirat-370-000-dushi.html", "text": "Ураганът \"Майкъл\" приближава Флорида, американските власти наредиха евакуацията на 370 000 души от щата, предаде Би Би Си.Сега той е от трета категория, с ветрове над 190 километра в час, но се очаква да се засили и вероятно ще достигне четвърта категория.Освен Флорида в риск са и щатите Алабама и Джорджия.Най-малко 13 души са загинали в Централна Америка при преминаването на урагана.Вчера МВнР предупреди българите в САЩ да се свържат при необходимост с посолството във Вашингтон на телефон: +1 (202) 387-5770 или +1 (202) 387-0174, да потърсят съдействие от най-близкото представителство на друга държава-членка на ЕС или най-близкия пункт на Червения кръст ().Във връзка с урагана \"Майкъл\" до бреговете на американския щат Флорида и актуална информация относно развитието на обстановката може да бъде намерена на ", "date": "2018.10.10", "title": "Ураганът „Майкъл“ приближава Флорида, евакуират 370 000 души"}
{"url": "https://news.bg/regions/kamionite-za-severna-balgariya-se-prenasochvat-prez-iskarskoto-defile.html", "text": "Всички товарните автомобили над 12 т, пътуващи за Северна България ще преминават през Искърското дефиле.Всички тежкотоварни автомобили над 12 тона от София за Варна, Русе и Видин, се движат по Софийският околовръстен път и по път II-16 Своге - София.Ограничават преминаването по път I-1 Ботевград - София през прохода Витиня, поради неотложно обрушване на скат и укрепване на подпорни стени.В момента през Витиня се отбива тежкотоварният трафик от АМ \"Хемус\", където се извършва ремонт на виадукти.", "date": "2018.10.10", "title": "Камионите за Северна България се пренасочват през Искърското дефиле"}
{"url": "https://news.bg/world/opitaha-da-podpalyat-fabrikata-za-trolove-na-prigozhin.html", "text": "Неизвестен мъж атакува офиса на ребрандираната Агенция за интернет изследвания в Санкт Петербург, придобила известност като Фабрика за тролове. Сега едно от подразделенията й носи името \"Федерална агенция за новини\".Нападателят е счупил един от прозорците, след което е излял запалителна смес на перваза и я е запалил, съобщават руските медии.Полицията издирва мъжа.Изданието \"Фонтанка\" съобщава, че в момента на атаката в офиса е имало трима души, но никой не е пострадал. Охраната е успяла да се справи с огъня.Агенцията принадлежи на собственика на бизнес групата \"Конкорд\" Евгений Пригожин, близък до Кремъл, известен с прозвището Готвача на Путин.", "date": "2018.10.10", "title": "Опитаха да подпалят фабриката за тролове на Пригожин"}
{"url": "https://news.bg/politics/patriotite-iskat-bez-sakrateno-proizvodstvo-za-ubiytsite.html", "text": "Депутатите от Обединени патриоти предлагат крути мерки срещу убийците. Заместник председателят на ПГ на ОП Искрен Веселинов предлага предумишлените убийства да се изключат от обхвата на Института на съкратено съдебно следствие.Извършителите на най-тежкото възможно престъпление и посегателство имат законовата вратичка да получат много милостиво наказание, заяви патриотът.Веселинов припомни, че преди години е имало възможност съкратеното следствие да не се прилага при тежки престъпления за предумишлените убийства и тежка телесна повреда. Отново трябва да поставим на въпрос тези неща и да разискваме това тежките предумишлени убийства да бъдат изключени от обхвата му, каза още депутатът от ОП.От БСП са склонни да обсъдят тази идея, стана ясно от думите на червения депутат Пенчо Милков. Престъпленията с тежък характер трябва да могат да се разграничават, защото всяко престъпление, което е наказуемо над 5 години вече се води тежко, подчерта социалистът.Всяка една промяна, която ще гарантира по-голяма справедливост ще бъде подкрепена, бе категоричното становище на заместник-председателят на ГЕРБ Цветан Цветанов.", "date": "2018.10.10", "title": "Патриотите искат без съкратено производство за убийците"}
{"url": "https://news.bg/politics/noviyat-ministar-avramova-priema-stariya-za-svoy-zamestnik.html", "text": "Николай Нанков е назначен за заместник-министър на регионалното развитие и благоустройството.Със заповед на министър-председателя Бойко Борисов Малина Крумова е освободена от длъжността заместник-министър на регионалното развитие и благоустройството. на регионалното развитие и благоустройството Николай Нанков.Малина Крумова става съветник към политическия кабинет на министър-председателя.", "date": "2018.10.10", "title": "Новият министър Аврамова приема стария за свой заместник"}
{"url": "https://news.bg/world/tramp-skeptichen-za-noviya-doklad-za-klimata-no-shte-go-pogledne.html", "text": "Президентът на САЩ Доналд Тръмп изрази съмнение относно новия доклад на ООН, в който се предупреждава, че светът има 10-14 г., за да предотврати катастрофални изменения на климата на планетата, информира Axios.Тръмп заяви, че ще разгледа доклада, но също иска да разбере \"коя група го е подготвила\".През 2017 г. американският лидер обяви намерението си да извади САЩ от Парижкото споразумение за климата, с което изпълни предизборно обещание. САЩ в момента са единствената държава, която напуска споразумението, въпреки че това няма да се случи официално до 2020 г.Това е първият коментар на американския лидер за доклада, след като дори и Белият дом не излезе със съобщение по въпроса.Новият доклад на Междуправителствената комисия за климатичните промени е одобрен от представители на страните членки на ООН, включително и от представители на Държавния департамент. В него участват и учени от САЩ.\"\", коментира Тръмп.", "date": "2018.10.10", "title": "Тръмп скептичен за новия доклад за климата, но ще го погледне"}
{"url": "https://news.bg/disasters/nay-malko-pet-dushi-zaginaha-ot-vnezapno-navodnenie-v-mayorka.html", "text": "Внезапно наводнение причини смъртта на най-малко пет души в Майорка, Испания, съобщава БиБиСи.Съобщава се и изчезнали при наводнението на испанския остров Майорка. Голяма вълна от кална вода мина през град Сан Лорен де Кардасар, в източната част на острова, след като една река излезе от коритото си след силен дъжд.Има отнесени автомобили и се предполага, че най-малко девет души са изчезнали, съобщават местните власти.Испанската армия изпраща над сто спасители с кучета.Три хеликоптера и военен самолет Херкулес са изпратени от Валенсия.Испанският премиер Педро Санчес изказва своята \"солидарност и подкрепа към семействата и приятелите на жертвите и всички, засегнати от тези трагични наводнения\".Санчез ще посети районите, засегнати от наводненията по-късно днес, коментира говорител на кабинета.", "date": "2018.10.10", "title": "Най-малко пет души загинаха от внезапно наводнение в Майорка"}
{"url": "https://news.bg/education/antikoruptsionnata-komisiya-i-mon-gotvyat-pomagala-za-uchitelite.html", "text": "Въвеждането на нови инструменти за антикорупционно образование обсъждат от Българското бюро на Фондация \"Конрад Аденауер\", КПКОНПИ и МОН.Председателят на Комисията за противодействие на корупцията и за отнемане на незаконно придобитото имущество (КПКОНПИ) Пламен Георгиев заяви, че българското общество е станало безкритично.Това налага, според него, въвеждане на ефективни инструменти за превенция на корупцията още в ранна детска възраст. По думите му, тази практика се използва в държави по цял свят.Георгиев обясни, че новите мерки ще обхванат детските градини, училищата и висшите учебни заведения. Заедно с Министерството на образованието и науката (МОН) Комисията за противодействие на корупцията ще подготви помагала, по които класните ръководители ще могат да преподават в часовете.\"Има изключителна активност от самите педагози. Учителите предлагат страшно много сценарии за игри в подготвителната група\", допълни Георгиев.\"По линия на разширената и факултативната подготовка могат да бъдат изработени допълнителни учебни програми и учебни помагала. Като тема в часа на класния от пети до седми клас по един час, а от 8-ми до 12-ти клас - по два часа\", обясни министърът на образованието Красимир Вълчев.Според него нови мерки за антикорупционно образование у нас ще доведат до създаването на нетърпимост към корупционните практики и ще възпитат пълноценни граждани.\"Ние днес като образователна система освен на базовите компетентности трябва да направим така, че децата да придобият и новите свързващи компетентности, част от тях са гражданските и социалните компетентности\", смята Вълчев. \"За да водим пълноценен живот, трябва да бъдем пълноценни граждани\", допълни той и поясни, четези умения трябва да бъдат добавени към учебните програми като дисциплината \"Гражданско образование\" в 11-ти и в 12-ти клас. Към настоящия момент не се предвиждат нови учебни предмети, допълни министърът.На конференцията присъства и Торстен Гайслер, ръководителят на българското бюро на Фондация \"Конрад Аденауер\", който заяви, че преди всичко е нужен ентусиазъм за ефективното прилагане на инструменти за антикорупционно образование.Новата законова рамка е факт и законът вече се прилага. С него се изграждат условията за превенция на корупцията, уточни Вълчев.Според  Пламен Георгиев, дори и да бъдат наказани всички замесени с корупция, проблемът няма да бъде решен, смята Георгиев. Този проблем може да се реши единствено ако учим децата си от малки към нетърпимост към корупцията.В тази насока има чужд опит и у нас да изградим свой модел, адаптиран към нашите условия. Никоя институция няма да постигне резултати, ако работи сама, посочи той. Идеята е да се промени мисленето, личностната ценностна система, тогава може да има успех в борбата с корупцията, уточни Георгиев.Образователният министър изтъкна подписаното споразумение за по-задълбочено изучаване на антикорупционни практики. През 2006 г. по препоръка на ЕС бяха приети основни компетентности, най-вече - граждански и социални. Част от това гражданско обучение е нетърпимост към корупцията.Тези компетентности трябва да бъдат вмъкнати в различните предмети чрез дисциплини като икономика, история, литература. За първи път в образователната система има промени с гражданско образование в 11-ти и в 12-ти клас. Тематиката може да се изучава и по линия на допълнителната подготовка - избираемите и факултативните часове.Да фокусираме вниманието върху възпитателната функция на образованието, която беше пренебрегната в последните години, призова Вълчев.", "date": "2018.10.10", "title": "Антикорупционната комисия и МОН готвят помагала за учителите"}
{"url": "https://news.bg/politics/otpuskat-150-miliona-za-remont-na-patishta.html", "text": "Правителството отпусна 150 милиона лева като допълнителни разходи по бюджета на Министерството на регионалното развитие и благоустройството за ремонт на пътищата.Средствата са за ремонт на пътни отсечки от републиканската мрежа с обща дължина приблизително 480 км и съоръжения по тях.Финансират се дейности са фрезоване на съществуващата настилка, локални ремонти, полагане на нов асфалт, отводнителни мероприятия, ландшафтно оформяне, бетонови работи, полагане на нова хидроизолация на съоръженията, подмяна фугите на съоръженията и други.Най-натоварените пътни участъци целогодишно са източната дъга на околовръстния път на гр. София - трасето София - Перник /през Владая/, Димитровград - Хасково, Русе - Варна и др.Друга част от обектите са част от туристическите маршрути към българското Черноморие - автомагистрала \"Черно море\", к.к. \"Златни пясъци\" - Варна, Карнобат - Бургас и др.Чрез инвестицията в ремонта на участъци от пътната мрежа се цели подобряване на състоянието й и безопасността на движение на пътниците и превозните средства, като това трябва да даде реален ефект за икономическото развитие на страната.", "date": "2018.10.10", "title": "Отпускат 150 милиона за ремонт на пътища"}
{"url": "https://news.bg/economics/ms-prekratyava-protsedurata-za-kontsesiya-na-letishte-plovdiv.html", "text": "Правителството прекрати процедурата за концесия на летище Пловдив, съобщиха от Министерския съвет. Решението бе предложено от министъра на транспорта, информационните технологии и съобщенията.Класираният на първо място участник е информирал за невъзможността да сключи концесионен договор.Процедурата е открита с Решение № 1120 на Министерския съвет от 30 декември 2016 г. Министерският съвет е определил за концесионер участника в процедурата за предоставяне на концесия - Обединение (Консорциум) между \"Хайнан\" и \"Пловдив Еърпорт Инвест\".Процедурата е открита и трябва да приключи при условията на отменения Закон за концесиите.Според стария Закон за концесиите Министерският съвет може да реши дали да предложи на класирания на второ място участник в процедурата, да сключи концесионния договор.Новият Закон за концесиите е приет след приемане на решението на Министерския съвет за откриване на процедура за предоставяне на концесия на летище Пловдив. Икономически и правно оправдано е процедурата за предоставяне на концесия на летище Пловдив, да бъде проведена при условията и по реда на новия Закон за концесиите.От правителството представят разликите между двете оферти на фирмите, класирани съответно на първо и второ място, както следва:Концесионният договор е дългосрочен, установява трайна връзка между страните, като очакванията са за сериозни инвестиции, развитие на летището и подобряване на качеството на летищните услуги. Това предполага устойчивост на договора. Сключването на концесионен договор, който ще се подчинява на правилата на отменен Закон и на отменено право на Европейския съюз в тази област, при приети и влезли в сила към датата на сключване на договора на нов Закон за концесиите, които въвеждат нови правила на Европейския съюз в тази област, не са предпоставка за трайното, устойчиво и безпроблемно развитие на концесията, пишат от МС. ", "date": "2018.10.10", "title": "МС прекратява процедурата за концесия на летище Пловдив "}
{"url": "https://news.bg/world/germaniya-otdelya-blizo-eur7-mlrd-za-migrantite-prez-2019-g.html", "text": "Федералното правителство на Германия е постигнало съгласие да отдели 6,85 милиарда евро (7,87 милиарда долара) за регионите за следващата година, които ще помогнат за покриване на разходите за жилищно настаняване и интегриране на мигрантите.Информацията съобщава \"Ройтерс\", позовавайки се на правителствен източник.Германия се опитва да интегрира над един милион мигранти и бежанци, влезли в страната през 2015 и 2016 г. след решението на канцлера Меркел да отвори границите. Това непопулярно решение помогна на антиимигрантската партия \"Алтернатива за Германия\" да влезе в парламента след изборите през 2017 г.Правителството предприе действия преди важните местни избори в провинция Бавария в неделя.Законопроектът на финансовото министерство предвижда федерална помощ за 2019 г., която включва 2,44 милиарда евро за интегриране на мигрантите, включително организиране на курсове по немски език, 1,8 милиарда евро за настаняване и 500 милиона евро помощи за социални жилища, поясни източникът.Общо 15 милиарда евро ще бъдат отпуснати на провинциите за подпомагане на мигрантите до 2022 г.", "date": "2018.10.10", "title": "Германия отделя близо €7 млрд. за мигрантите през 2019 г. "}
{"url": "https://news.bg/politics/43-mln-lv-dopalnitelno-poluchava-varna-za-tsentara-si.html", "text": "Министерският съвет одобри допълнителни 43,3 млн. лв. за общините Варна и Белово.По бюджета на община Варна са предвидени допълнително средства в размер на 43,2 млн. лв. за разрешаване на инфраструктурен проблем в централната част на града.Припомняме, миналата седмица новината, че ГЕРБ и Георги Гергов, член на БСП, са сключили сделка за терен в центъра на Варна, т.нар. Дупка,  . Става въпрос за решение, общината да закупи имота на Георги Гергов - терен, за който община Варна има действащ план за построяване на търговски дом. Предвид местоположението на имота на три улици по закон няма ограничение за интензивността на застрояване.Заради археологическите находки на мястото ще се наложи и санкция на Министерство на културата.Предишната \"оферта\" включваше  срещу апетитния имот. Преди време Георги Гергов беше обявил, че е инвестирал в Дупката 12 милиона лева. Стойността на акциите на Община Варна в Пловдивския панаир са на стойност 16 милиона лева. С днешното си решение Министерски съвет предвиди и 70 хил. лв. за обзавеждане и оборудване на Народно читалище \"Св. Св. Кирил и Методий - 1910\", с. Мененкьово, община Белово.Средствата са предназначени за възстановяване на основните функции на читалището след пожар.", "date": "2018.10.10", "title": "43 млн. лв. допълнително получава Варна за центъра си "}
{"url": "https://news.bg/politics/tri-sa-universitetskite-bolnitsi.html", "text": "Правителството определи три болници за университетски за срока на новата им акредитационна оценка, съобщиха от Министерския съвет.На заседанието на министрите от кабинета \"Борисов-3\" бе продължен статута на \"Университетска многопрофилна болница за активно лечение - проф. д-р Стоян Киркович\" АД - Стара Загора.Заедно с нея се запазва и статута на \"Университетска многопрофилна болница за активно лечение \"Александровска\" ЕАД - София и \"Университетска многопрофилна болница за активно лечение и спешна медицина Н.И. Пирогов\" ЕАД - София.И трите лечебни заведения до настоящия момент са се ползвали с правата на университетска болница.", "date": "2018.10.10", "title": "Три са университетските болници"}
{"url": "https://news.bg/world/ruskata-tsarkva-predupredi-za-protesti-v-ukrayna-pri-avtokefaliya.html", "text": "Руската православна църква предупреди за протести в Украйна, ако украинската патриаршия получи независимост от Москва, информира АФП.Вселенският патриарх се очаква да вземе решение дали да се признае украинската патриаршия за независима от Русия.В момента Украинската православна църква е разделена на три части, най-голямата технически е под надзора на Московската патриаршия.Митрополит Иларион, който оглавява отдела за външни отношения в Московската патриаршия, предрича протести, ако Украинската православна църква се отдели.\"Разбира се, хората ще излязат на улицата и ще защитят свещените си места\", каза Иларион на религиозен конгрес в Казахстан, цитиран от руски агенции.Той смята, че подобно решение ще доведе до физическо присвояване на православните църкви и манастири от украинските власти, които в момента са използвани от клира към Московската патриаршия.Сред тях могат да се окажат някои от най-известните религиозни храмове като Киево-Печерската лавра в столицата Киев.\"Вече виждаме, че в Украйна се конфискуват православни храмове и вярващите се готвят да ги защитят\", предупреди Иларион.През миналия месец Руската православна църква прекъсна \"дипломатическите си взаимоотношения\" с Вартоломей I.Светият синод на Вселенската патриаршия в Истанбул провежда среща в турския град. Очаква се да вземе решение за Украйна.", "date": "2018.10.10", "title": "Руската църква предупреди за протести в Украйна при автокефалия"}
{"url": "https://news.bg/world/fbr-obvini-kitayski-i-iranski-hakeri-v-krazhba-na-amerikanski-inovatsii-i-idei.html", "text": "Директорът на ФБР Кристофър Рей обвини хакери от Китай и Иран, че се опитват да крадат идеи и иновации на САЩ, съобщават американски медии.По време на изслушване в сенатската комисия за вътрешна сигурност Рей подчерта, че двете държави искат да съберат информация за търговия и иновации чрез кибератаки и икономически шпионаж.Китай и други държави представляват сериозна заплаха, тъй като се опитват да се сдобият със секретна информация за нашата търговия, наши идеи и иновации. Всеки път те използват нетрадиционни методи за постигане на целите си, заплашват чуждестранни инвестиции, подчерта той.Рей също предупреди, че \"\".Шефът на ФБР добави, че Иран също е много активен в опитите си да се сдобие с американски идеи и иновации.\"\", разкри Рей.", "date": "2018.10.10", "title": "ФБР обвини китайски и ирански хакери в кражба на американски иновации и идеи"}
{"url": "https://news.bg/world/demilitariziranata-zona-v-siriyskata-provintsiya-idlib-e-sazdadena.html", "text": "Демилитаризираната зона в сирийската провинция Идлиб е създадена. Приключи изтеглянето на всички тежки оръжия от района. Това обяви Министерството на отбраната на Турция, цитирано от \"Дейли сабах\".Зоната беше съгласувана между Русия и Турция по време на среща в Сочи през миналия месец. Договореностите бяха постигнати след разговори между президента Владимир Путин и турския му колега Реджеп Ердоган. Споразумението има за цел предотвратяване на кръвопролитна военна кампания в последния бастион на бунтовниците в Сирия.Според договореностите тежките оръжия, танковете, ракетните и артилерийски системи на всички опозиционни групи трябва да бъдат изтеглени от Идлиб до 10 октомври. Зоната ще бъде под наблюдение от координирани турски и руски патрули.Турция и Русия също се подписаха под меморандум за разбирателство на срещата, който призовава за \"стабилизация\" в зоната, където актовете на агресия са изрично забранени. Демилитаризираната зона е 15-20 квадратни километра и има за цел да раздели правителствените войски от опозицията.Опозиционните групи в Идлиб ще си останат на същите позиции, докато Русия и Турция провеждат съвместни патрули в района за избягване подновяване на сблъсъците.", "date": "2018.10.10", "title": "Демилитаризираната зона в сирийската провинция Идлиб е създадена"}
{"url": "https://news.bg/world/moskva-razmaha-prast-na-balgarskite-vlasti-za-savetskite-pametnitsi.html", "text": "Властите в България не предприемат ефективни мерки за недопускане на актове на вандализъм по отношение на паметници на съветски войници - освободители.Това заяви говорителят на Министерството на външните работи на Русия Мария Захарова, цитирана от ТАСС.\"Презна оскверняване на паметника на съветските войни в София\", подчерта официалният представител на ведомството.\"Ние настойчиво призоваваме ръководството на България да прекрати зачестилите в последно време случаи на вандализъм срещу паметника и да обезпечи неговото съхранение в съответствие с руско-българските договорености\", каза тя.\"Принудени сме да констатираме, че българската страна така и не предприема ефективни мерки да не се допуска гавра с паметта на съветските войни, които са отдали живота си за спасяването на човечеството от нацизма\", заключи Захарова.", "date": "2018.10.10", "title": "Москва размаха пръст на българските власти за съветските паметници"}
{"url": "https://news.bg/politics/delyan-peevski-se-otteglya-ot-izdatelska-deynost-pravi-fondatsiya.html", "text": "Депутатът Делян Пеевски е оттеглил искането в Комисията за защита на конкуренцията (КЗК) за одобрение на сделката за придобиване на \"Телеграф Медиа\" от страна на купувача \"Ню Имидж Медиа\". Това съобщава лично той в изявление до българските медии. В него се посочва, че искането отлежава вече пет месеца в КЗК, което е недопустимо и не кореспондира със стандартните срокове.\"Вероятно причината не е в сложността на одобрението, а във факта, че касае свързана с мен медия. Не мога да толерирам подобен двоен стандарт от страна на държавния регулаторен орган, поради което днес оттеглих искането за одобрение, като заявявам, че се отказвам и от сделката\", заявява Пеевски.В изявлението се посочва и че днес Делян Пеевски е учредил фондация \"Телеграф\", на която ще прехвърли собствеността на \"Телеграф Мидиа\" и съответно отговорността за издаваните печатни медии - \"Телеграф\", \"Монитор\", \"Политика\" и \"Меридиан мач\". Основна цел на фондацията \"Телеграф\" ще е развитието на медийния пазар, повишаването на професионализма, морала и обективността в журналистическата професия, както и борбата срещу фалшивите новини във всичките им форми.С оглед на това в управителния съвет на фондацията ще участват само изявени български журналисти, които \"винаги открито са отстоявали истината и не се страхуват да изразят личната си позиция\", се посочва в изявлението.\"Така аз се оттеглям от активната издателска дейност, която оставям в ръцете на членовете на управителния съвет\", заявява Делян Пеевски и посочва, че неговото участие ще бъде ограничено единствено до финансовото подпомагане на дейността на фондацията за постигането на нейните цели.\"Мисля, че е крайно време медийното съдържание да бъде управлявано от журналистите, защото само така би се гарантирала независимостта на медиите. Колко пъти през последните години сме ставали свидетели, как чисто медийни мероприятия се превръщат в олигархични срещи, където вместо журналисти виждаме рамо до рамо съмнителни бизнесмени, обвиняеми и подсъдими, както и лица със запорирано от държавата имущество.Това ли е медийната свобода, за която толкова се говори и която трябва да е барометъра на обществото - вместо търсещи истината журналисти, обвиняеми и подсъдими олигарси да определят общественото мнение и публичния дневен ред, водени единствено от личните си интереси и желанието си за саморазправа с институции или конкуренти? Олигарсите, които вчера участваха в разграбването на националния капитал чрез бандитската приватизация, днес самодоволно размахват пръст като ментори от последна инстанция, използвайки медиите си да манипулират и да разпространяват фалшиви новини.Същите лица организираха години наред клеветническа кампания срещу мен поради причината, че моите медии осветяваха техните задкулисни сделки и единствени се противопоставяха на манипулациите им. Като издател на печатни медии, не желая повече да бъда причисляван по какъвто и да е начин с тази група медийни собственици, а на създадената от тях изродена медийна среда е крайно време да се противодейства.Редакционната политика трябва да се определя единствено от реалните събития и обществения интерес, а не от олигархични медийни кръгове. Само така българските медии ще могат да се освободят от всякакви зависимости и ще бъдат свободни - този път не само на думи, а страната ни няма да заема незавидно място по медийна свобода.\"Припомняме, \"Ню Имидж България\" подписа предварителен договор за придобиване на 50% от капитала на \"Телеграф Медиа\" ЕООД, в края на април месец.\"Ню Имидж България\" ЕАД е част от американската компания \"Nu Image Inc.\", чиято дейност е производство на филми, собственик e на филмовото студио \"Ню Бояна Филм\" с 95% от капитала от 2006 г. насам.", "date": "2018.10.10", "title": "Делян Пеевски се оттегля от издателска дейност, прави фондация"}
{"url": "https://news.bg/world/aresti-sled-katastrofata-kray-nyu-jork-s-nad-20-zaginali.html", "text": "Арести са били извършени след катастрофата край Ню Йорк, при която загинаха повече от 20 души, предаде CNN.Задържан е синът на собственика на компанията Prestige Limo, която е отдала под наем сватбената лимузина, причинила сблъсъка. Науман Хюсеин също работи в компанията и се очаква да му бъдат повдигнати обвинения. По-рано беше съобщено, че лицензът на компанията вероятно ще бъде отнет. Причината е в неизправност на лимузината.Тя не е минала задължителния технически преглед. Припомняме, че шофьорът на сватбената лимузина, в която при катастрофа загинаха 20 души, не е имал нужната категория за нейното управление.", "date": "2018.10.10", "title": "Арести след катастрофата край Ню Йорк с над 20 загинали "}
{"url": "https://news.bg/regions/vazstanoveno-e-dvizhenieto-po-am-hemus.html", "text": "Вече е възстановено движението по АМ \"Хемус\" при км 359, в посока Варна. Остава ограничен достъпът до аварийната лента в участъка.Шофьорите трябва да се движат с повишено внимание.Това съобщиха от АПИ. Припомняме, че камион се самозапали на магистралата. Няма пострадали хора.Инцидентът стана в участъка на магистралата между Шумен и Нови пазар, в посока Варна.Сигналът бе подаден около 16.20 часа днес.Камионът затвори временно преминаването по магистралата.", "date": "2018.10.10", "title": "Възстановено е движението по АМ \"Хемус\""}
{"url": "https://news.bg/world/merkel-privetstva-progresa-v-pregovorite-za-brekzit.html", "text": "Германският канцлер Ангела Меркел приветства прогреса в преговорите за Брекзит, предаде \"Ройтерс\". Тя обаче предупреди, че \"дяволът е в детайлите\".По думите ѝ, преговорите са в решителната си фаза и за всички е по-добре да приключат възможно най-скоро.  Това заяви тя на пресконференция след срещата си с холандския премиер Марк Рюте. Меркел увери Великобритания, че очаква добрите двустранни отношения да се запазят и след Брекзит, както и сътрудничеството в областта на сигурността. На същата позиция е и Рюте. По-голямата част от споразумението за напускане на ЕС с Великобритания е договорено - 80-85% от договора. Обединеното кралство ще напусне митническия съюз и единния пазар.Това съобщи днес главният преговарящ на ЕС за Брекзит Мишел Барние.Дипломатът смята, че могат да постигнат окончателно споразумение за Брекзит до следващата сряда, 17 октомври.Правим всичко възможно за постигане на споразумение за плавно напускане на ЕС, каза той и допълни, че Великобритания ще напусне единния пазар и митническия съюз.От думите му стана ясно, че трябва да договорят управлението, географските означения и ирландската граница.Планът на премиера Тереза Мей за Брекзит обаче има и критици сред самите британски политици. Сред тях е бившият британски външен министър Борис Джонсън, който вижда опасност от превръщането на страната в колония на Европейския съюз. ", "date": "2018.10.10", "title": "Меркел приветства прогреса в преговорите за Брекзит"}
{"url": "https://news.bg/world/uraganat-maykal-udari-florida.html", "text": "Както се очакваше, мощният ураган \"Майкъл\" удари американския щат Флорида тази вечер, предадоха световните информационни агенции. Силните ветрове и проливни дъждове нанесоха материални щети и застрашават намиращите се в района хора. Съобщава се за експлозии на трансформатори и изкоренени дървета. Прогнозите за времето през следващите дни са лоши. Властите евакуираха около 500 000 души, след като бедствието достигна 4-та категория.Природното бедствие е придружено отВъв връзка с урагана \"Майкъл\" до бреговете на американския щат Флорида, при необходимост спосолството във Вашингтон на телефон: +1 (202) 387-5770 или +1 (202) 387-0174, да потърсят съдействие от най-близкото представителство на друга държава-членка на ЕС или най-близкия пункт на Червения кръст", "date": "2018.10.10", "title": "Ураганът \"Майкъл\" удари Флорида "}
