{"url": "https://news.bg/int-politics/germaniya-dopuska-fatalna-greshka-po-otnoshenie-na-rusiya.html", "text": "Политическите отношения между Германия и Русия достигнаха най-ниската си точка. Но въпреки че в Берлин бе убит един грузински гражданин, федералното правителство, а и почти всички германски партии побързаха да се върнат към политическото всекидневие, сякаш нищо не се е случило. Това си го знаем: няма смисъл без нужда да се караме с Путин. Защото, нали, той ни трябва за решаването на други политически проблеми - например в Близкия изток, в Източна Украйна или пък за ядрените оръжия. Така поне гласи безспорното политическо клише.Но тъкмо тук е скрита и фаталната грешка в сметките на германската политика към Русия: надеждата, че ако със средствата на дипломацията се омаловажават атаките на Путин срещу мира и правовия ред в Европа, той навярно ще бъде готов да прави отстъпки по други въпроси. Но всъщност става тъкмо обратното: Путин тълкува това дипломатическо премълчаване като признак на слабост. И тази слабост на европейците подсилва позициите му - както вътре в Русия, така и извън нея. Защото по-могъщ политически е именно онзи, който съумее да наложи своето тълкуване в днешните времена, силно замъглени от фалшиви новини. По същата причина и публичният език на външната политика в днешния свят на модерните комуникации - с интернет и социални мрежи - става единица мярка за влияние в междудържавните отношения. Казано по-просто: кой може да си позволи да каже нещо на отсрещната страна, без да се страхува от последствията?Когато френският президент Еманюел Макрон - изнервен от Тръмп и от летаргията на Берлин по отношение на германо-френския оръжеен проект, постави на НАТО диагнозата \"мозъчна смърт\", германската канцлерка Ангела Меркел бързо се втурна към микрофоните, за да обяснява, че тя и федералното правителство не споделят тази оценка. В същото време, когато преди няколко месеца в Берлин посред бял ден беше убит един грузински гражданин, в германската политика настъпи многоседмично неловко мълчание. Нищо, че много бързо подозрението падна върху Вадим Соколов, който очевидно е действал с подкрепата на руската държава. Тоест - че става дума за политическа екзекуция, която едва ли може да бъде осъществена без одобрението на Путин.В крайна сметка главният прокурор на Германия все пак се видя принуден лично да поеме случая, защото Русия отказваше каквото и да било сътрудничество. А когато вече нямаше как да се премълчават обстоятелствата около убийството, германското правителство от немай-къде изгони двама руски дипломати, защото иначе направо щеше да стане за смях. Но и тази реакция беше твърде мека, като имаме предвид колко нагло беше посегнато срещу суверенитета и сигурността на Германия.На пресконференцията след срещата за Украйна в така наречения \"нормандски формат\", състояла се в началото на декември в Париж, Путин заяви в присъствието на германската канцлерка, че убитият е бил \"бандит\", когото германското правителство отказвало да предаде на Москва. А това, естествено, беше чиста лъжа и същевременно мълчалив аргумент в подкрепа на тази политическа екзекуция с участието на руската държава. Ангела Меркел добре знаеше, че е лъжа. Но въпреки това си замълча. Чак на следващия ден правителственият говорител с половин уста поясни, че Берлин не е получавал искане за предаването на въпросния човек.Излиза, че в диалога с Германия Путин има право да лъже, без никой да му търси сметка. Берлин по един направо престъпен начин му позволява да налага както своето тълкуване на посегателствата срещу германския суверенитет, така и обичайното си универсално обяснение: всъщност Русия винаги става невинна жертва на клеветите, които Западът разпространява по неин адрес.Германската политика не бива да разрешава на Путин да прокарва тези свои тълкувания. Защото, ако го допусне, това всъщност ще означава, че официално се съгласява с действията на руския президент и дори му помага да разшири възможностите си за атаки срещу германския суверенитет. Това трябва да стане ясно на всички онези представители на германското правителство и на политическите партии, които смятат, че късогледото премълчаване или омаловажаване на подобни нагли посегателства срещу правото би могло да склони Путин към някакво сътрудничество или пък към определени икономически услуги. Вярно е точно обратното. Тъй че всеки, който държи на безспорно необходимото сътрудничество с Путин, всъщност не би трябвало да се свени да разговаря с него в прав текст.", "date": "2020.01.08", "title": "Германия допуска фатална грешка по отношение на Русия"}
{"url": "https://news.bg/culture/otkriha-neizvestni-dosega-stihove-na-yavorov.html", "text": "Потвърдена е автентичността на неизвестни досега стихове, писма и документи на Пейо Яворов, които са притежание на частно лице, предаде БНР.Ръкописите са разчетени от доц. Милкана Бошнакова, историк и архивист, специалист по история на освободителното движение на българите в Македония и Одринска Тракия.Намерените документи са свързани с Македония и са точно датирани - както от самия поет, така и задочно от тяхното съдържание. Те отразяват дейността на Яворов като първи кмет на Неврокоп (днес - Гоце Делчев) по време на Балканската война и като войвода на чета в македоно-одринското опълчение.Сред документите са открити и три непознати досега стихотворения, които по всяка вероятност са и последните написани от поета. Всички тези материали за непознатия Яворов ще бъдат публикувани в книга.Намирането на документите и стиховете от Пейо Яворов е огромен дар за целия български народ, коментира доц. Милкана Бошнакова, съставител на изданието и автор на уводните бележки.\"И друг път съм споделяла: не очаквах, че след повече от сто години е възможно да се намерят оригинали на Пейо Яворов, негови нови документи и най-вече стихотворения\", посочи тя.През пролетта на 2019 година в Българския исторически архив на Националната библиотека пристигнал Христо Павлов - второ поколение колекционер, и потърсил доцент Бошнакова с молба за експертиза на няколко документа на Пейо Яворов.\"Изобщо не повярвах, че това е възможно, но приех да прегледам документите и тогава разбрах, че чудото е възможно. Действително те се оказаха на Яворов. Още първите минути, в които ги докоснах и видях почерка, подписа, неговия, за какво се отнася - Неврокоп 1912 година, печатите на повечето от писмата, които се съдържат сред тези документи. Оригинали са, на Яворов са и това е действително събитие.\" - сподели Милкана Бошнакова.Сред документите са четири писма на Яворов до негови съратници, няколко разписки, които той дава на неврокопски жители, които по време на неговото управление като кмет на града подпомагат изхранването на дейците на македоно-одринското опълчение с провизии.\"И няколко така наречени требвания. Той озаглавява по този начин документите, с които в края на октомври 1912 година в град Кавала дава разрешение, така да се каже, освобождава своите четници от отряд номер 15 на македоно-одринското опълчение, на което той е войвода или командир, да се приберат безпрепятствено до родината.\" - допълни доц. Бошнакова.Трите стихотворения не са на любовна тематика, както повечето хора очакват, но това не намалява тяхната стойност, изтъкна доц. Бошнакова. По думите й, тематиката им е по-скоро на антивоенна.Една от поетичните творби е с по-философско звучене - посветена е на Тодор Николов, близък приятел на поета, ботаник и дарител. Свързвало ги е силно интелектуално приятелство.Изследователката отличи едно от стихотворенията като въплъщение на поетичния гений на Яворов:\"Последното стихотворение, което е най-силно според мен и ще влезе най-вероятно не само в българските, но и в световните учебници, е озаглавено \"На незнайний герой\", в което той говори от първо лице единствено число, което е апотеоз на любовта към родината му. Той завършва с едно блестящо четиристишие:.\"Откритите стихотворения на Пейо Яворов имат изключителна литературна стойност, смята Пламен Тотев от издателство \"Персей\", което публикува документалните материали.\"Това не са стихове, които той е написал в писмо до близък приятел. Не са стихове, които, както са правили немалко поети в кръчмата, написват на салфетката някакво стихотворение на симпатична сервитьорка. Няма нищо такова. Това са изстрадани стихове, в които личи геният на Яворов.\" - подчерта Пламен Тотев.", "date": "2020.01.08", "title": "Откриха неизвестни досега стихове на Яворов"}
{"url": "https://news.bg/int-politics/ek-nyama-da-dopusne-monopolno-izpolzvane-na-balkanski-potok-ot-gazprom.html", "text": "Европейската комисия ще приложи към трасето на \"Турски (Балкански - б.р.) поток\" през България клаузите на газовата директива и няма да допусне монополна експлоатация на газопровода. Това заяви представителят на ЕК по енергетиката и промените в климата Тим Макфий, цитиран от украинската национална агенция \"Укринформ\".Агенцията уточнява, че изявлението е направено в отговор на въпроси на български журналист за това дали българската част на \"Турски поток\" е в съответствие с Третия енергиен пакет на ЕС, като се има предвид, че над 90% от мощностите на газопровода са договорени от \"Газпром\".\"Отговорът е много кратък. Европейската комисия внимателно следи ситуацията и ние ще прилагаме съответните правила на ЕС в сферата на енергетиката към всички тръбопроводи на територията на ЕС без никаква дискриминация\", коментира Макфий на брифинг за пресата.Днес \"Турски поток\" официално беше открит от президентите на Турция - Реджеп Таип Ердоган, и на Русия - Владимир Путин. На събитието присъстваха премиерът Бойко Борисов и сръбският президент Александър Вучич.Припомняме, газопроводът включва две тръби, едната от които е с годишен капацитет 15.75 милиарда кубични метра и е предназначена за турския пазар, а другата ще транзитира газ към Югоизточна Европа. Предвижда се мощността на тръбата през България да е 12 милиарда кубични метра.", "date": "2020.01.08", "title": "ЕК няма да допусне монополно използване на „Балкански поток“ от „Газпром“"}
{"url": "https://news.bg/crime/nova-valna-ot-falshivi-meyli-zarazyava-kompyutri.html", "text": "Регистрирана е нова вълна от фалшиви имейли за неплатени задължения, съобщи БНТ. Този път електронните писма са от името на варненски адвокати.Експертите съветват те да не се отварят, защото заразяват компютъра и подателите получават достъп до личните данни на получателите на мейлите.\"Бях много притеснен, защото се обаждат от цяла България различни хора с различни статути. Вчера имах само 12. Няколко човека от София, вчера бяха от Бургас двама, от Плевен, от Пловдив.\" - коментира Людмил Петранов, един от адвокатите, от чието име са изпратени фалшивите имейли.От адвокатската колегия във Варна призовават всеки, който е получил имейл от техен колега и не е ползвал услугите му, да не отваря писмото.\"Адвокатските дружества не работят по този начин, не събират пари по този начин\", уточнява Юлиян Георгиев, председател на адвокатската колегия във Варна.Фишинг имейлите може да съдържат различна информация - че получателят е спечелил някаква награда, или че дължи пари на някого.Полк. доц. Юлиян Цонев, началник на катедра \"Информационни технологии\" във Висшето военноморско училище \"Н. Вапцаров\" също предупреждава за риска от отварянето на фалшив имейл: \"В него се съдържа прикрепен файл или някакъв линк, някаква връзка, която ние не трябва да проследяваме, не трябва да отваряме файла.\"Ако все пак някой се излъже, има голяма вероятност с отварянето на файла да зарази компютъра си с вирус от типа на Троянския кон. Така хакерите ще имат достъп до цялата информация в компютъра. Основно те търсят пароли на банкови сметки, електронни пощи, лични данни.По случая вече работят киберекспертите във варненската полиция.", "date": "2020.01.08", "title": "Нова вълна от фалшиви мейли заразява компютри"}
{"url": "https://news.bg/world/rusiya-izprati-v-libiya-oshte-naemnitsi-v-podkrepa-na-haftar.html", "text": "Русия изпрати в Либия военни самолети с наемници в подкрепа на метежния генерал Халифа Хафтар, предаде агенция \"Анадолу\".Т. нар. Либийска национална армия, оглавявана от Хафтар, през април 2019 г. започна настъпление срещу столицата Триполи, където е базирано признатото от ООН правителство на страната.През последните три дни на летището в Бенгази са кацнали два руски военни самолета с наемници от компаниите Moran и Schit.Руски наемници и досега подкрепяха Хафтар, но според съобщенията те са от частната армия \"Вагнер\".Междувременно в либийската столица пристигнаха първите турски военни части, за да подкрепят международно признатото Правителство на националното съгласие срещу силите на Хафтар. То се оглавява от Фаиз Сарадж.", "date": "2020.01.08", "title": "Русия изпрати в Либия още наемници в подкрепа на Хафтар"}
{"url": "https://news.bg/society/i-vtoriyat-dostavchik-na-tol-uslugi-premina-testovete-za-savmestimost.html", "text": "И вторият национален доставчик на услуги, който подписа договори с Агенция \"Пътна инфраструктура\" (АПИ) по новите Общи условия - \"Конкорд Смарт Инфраструктура\" АД, премина успешно интеграционните тестове за оперативна съвместимост с тол системата, съобщават от АПИ.Интеграционните изпитвания премина успешно и другият регистриран доставчик на услуги \"Интелигентни трафик системи\" АД.Това дава възможност на двете дружества за предварителни регистрации за оборудване на автопарка на превозвачите с бордови устройства, както и да започнат подготовка за сключване на договори с тях. Те ще влязат в сила, когато тол системата за товарните превозни средства над 3,5 тона бъде въведена в търговска експлоатация.Процедурата за доказване на оперативна съвместимост за нуждите на тол системата се състои от три етапа. Първият включва оценка на съответствието и разглеждане по допустимост на подадените документи. Вторият етап включва интеграционни тестове от край до край, а третият етап - приложни тестове с бордови устройства, които ще функционират в реална среда. \"Интелигентни трафик системи\" АД и \"Конкорд Смарт Инфраструктура\" АД преминаха успешно втория етап от процедурата.Другите два регистрирани национални доставчика на услуги \"Телетол\" АД и \"Иком\" ООД все още не са подписали договори по новите Общи условия на АПИ. Дружеството \"Телетол\" има договор с АПИ за предоставяне на тол услуги по действащите до 29 ноември 2019 г. Общи условия на АПИ, но предстои да потвърди промените в условията. \"Иком\" ООД трябва да предостави допълнителни документи за сключване на договор.След подписването на договори двете дружества ще могат да влязат в процедура за интегриране със системата на АПИ.", "date": "2020.01.08", "title": "И вторият доставчик на тол услуги премина тестовете за съвместимост "}
{"url": "https://news.bg/disasters/morbili-v-dr-kongo-poveche-ot-6000-pochinali-v-nay-tezhkata-zaraza-v-sveta.html", "text": "Броят на хората, починали от епидемията от морбили в Демократична република Конго, вече е повече от 6000 души, съобщи Световната здравна организация (СЗО).СЗО уточни, че епидемията е най-голямата и най-бързо разпространяващата се в света.Около 310 000 случая, за които се подозира, че става въпрос за морбили, са регистрирани от началото на 2019 г., отбеляза още СЗО.Правителството на ДР Конго и СЗО предприеха спешна ваксинация през септември 2019 г. Повече от 18 млн. деца под 5-годишна възраст са били ваксинирани в цялата страна през 2019 г.Но лошата инфраструктура, атаките срещу здравни центрове и липсата на достъп до рутинно здравеопазване са възпрепятствали усилията за спиране на разпространението на болестта.Всяка една от 26-те провинции на страната съобщава за случаи на морбили след избухването на заразата, обявена през юни миналата година.ДР Конго също така преживява втората най-смъртоносна зараза от ебола, която светът някога е виждал, но ебола е убила по-малко от половината хора в сравнение с морбили в страната.\"Правим всичко възможно да поставим под контрол тази епидемия\", изтъкна д-р Матшидисо Моети, директор на СЗО за Африка.\"За да бъдем наистина успешни, трябва да гарантираме, че никое дете не е изправено пред ненужния риск от смърт от заболяване, което лесно може да се предотврати чрез ваксина. Призоваваме нашите партньори донори спешно да увеличат помощта си\", допълни той.СЗО казва, че са необходими допълнителни 40 млн. долара, за да се разшири ваксинацията до деца между шест и 14 години и да се засили реакцията срещу заразата.Морбили е вирус, който първоначално причинява хрема, кихане и треска. Няколко дни по-късно той води до обрив, който започва от лицето и се разпространява по цялото тяло.Повечето хора ще се възстановят, но морбили може да причини доживотна инвалидност. Болестта може да бъде смъртоносна, особено ако причинява пневмония в белите дробове или енцефалит (подуване в мозъка).Изчислено е, че в световен мащаб от морбили умират общо 110 000 души всяка година.", "date": "2020.01.08", "title": "Морбили в ДР Конго: Повече от 6000 починали в най-тежката зараза в света"}
{"url": "https://news.bg/world/sarkozi-e-parviyat-eksprezident-na-frantsiya-koyto-otiva-na-sad-za-koruptsiya.html", "text": "Никола Саркози е първият бивш президент на Франция, който отива на съд по обвинения в корупция по случай, в който е обвиняван, че се е опитал да се сдобие с класифицирана информация от съдия, информира АФП.Парижки съд обяви, че процесът ще започне на 5 октомври 2020 г. и ще продължи до 22 октомври.Това ще бъде първият процес от няколко разследвания за корупция срещу Саркози, който беше президент от 2007 до 2012 г.Жак Ширак, който , беше първият бивш френски президент, който беше изправен пред съда. През 2011 г. той беше признат за виновен по обвинения в злоупотреба с държавни средства, докато е бил кмет на Париж.64-годишният Саркози е обвиняван, че се е опитвал да се сдобие с класифицирана информация от съдия през 2014 г. чрез адвоката си по друг случай. В замяна на съдията е предложена помощ за пост в Монако.Адвокатът и съдията ще бъдат съдени за нарушаване на професионална тайна.Миналия октомври съд постанови, че бившият френски лидер трябва да бъде съден за незаконно финансиране на президентската си кампания през 2012 г. Все още не е обявена дата по този случай. Той похарчил почти двойно повече от разрешения лимит от 22,5 милиона евро при неуспешния опит да бъде преизбран за държавен глава.Прокуратурата твърди, че 64-годишният Саркози, който през последните няколко години се бори срещу обвинения в корупция и незаконно финансиране на кампанията си, е похарчил близо 43 милиона евро в битката за втори мандат. Но в крайна сметка той изгуби изборите от социалиста Франсоа Оланд.Разследващите поясняват, че предизборният щаб на Саркози е използвал фалшиви фактури по време на кампанията, за да се заобиколят финансовите ограничения.Саркози отхвърля обвиненията и се аргументира, че не е знаел за измамата, извършена от екипа му и от PR фирмата \"Бигмалион\".Той може да получи една година затвор и глоба от 3750 евро, ако бъде осъден.Повдигнати са обвинения и срещу други 13 души, включително и срещу представители на \"Бигмалион\".", "date": "2020.01.08", "title": "Саркози е първият експрезидент на Франция, който отива на съд за корупция"}
{"url": "https://news.bg/crime/naragaha-mazh-s-nozh-na-pazar-v-ruse-sled-piyanska-svada.html", "text": "Наръгаха мъж с нож посред бял ден на пазар в Русе, съобщи bTV.Извършителят има и предишни провинения и е познат на полицията. Инцидентът е станал след пиянска свада, прераснала в бой на улицата.Нападателят е извадил нож и се е опитал да пререже гърлото на другия, но е успял само да го намушка по бузата.Изръшителят е задържан.", "date": "2020.01.08", "title": "Наръгаха мъж с нож на пазар в Русе след пиянска свада "}
{"url": "https://news.bg/world/iran-se-sdarzha-no-nie-gi-udryame-s-novi-sanktsii-obyavi-tramp.html", "text": "Докато съм президент на САЩ, никога няма да бъде позволено на Иран да се сдобие с ядрено оръжие.Това обяви Доналд Тръмп по време на обръщение към нацията , съобщават световни агенции.Той потвърди, че няма пострадали американци при ракетната атака на Иран. Има минимални щети. Няма загинали иракчани.Тръмп предупреди, че американските сили са \"подготвени за всичко\", но сега \"Иран изглежда се сдържа\" след ракетните удари.\"Изглежда, че Иран се сдържа, което е добро нещо за всички замесени страни и много добро нещо за света\", каза той, но подчерта, че Иран е водещ спонсор на тероризъм.По думите му генерал , защото е планирал нови атаки по цели. Според Тръмп Солеймани е трябвало да бъде убит преди много време.През последните дни той планираше нови атаки по американски цели, но ние го спряхме, обяви Тръмп.\"Миналата седмица ние елиминирахме топ терориста в света\", продължи той за Солеймани и описа ликвидирането му като \"решителни действия за спиране на безмилостен терорист\".САЩ веднага ще наложат нови санкции на Ислямската република, разкри Тръмп.\"САЩ незабавно ще наложат допълнителни икономически санкции на иранския режим\", заяви държавният глава.Той поясни, че администрацията му ще продължи да разглежда други варианти за отговор на иранските ракетни удари.\"Тези мощни санкции ще останат, докато Иран не промени поведението си. През последните месеци Иран задържа кораби в международни води, нанесе непровокиращ удар по Саудитска Арабия и свали два американски безпилотни самолета\", продължи Тръмп.Тръмп поиска от Европа да се присъедини към кампанията за максимален натиск над Иран, а НАТО да има по-голямо участие в мира в Близкия изток.\"Днес ще поискам от НАТО да бъде по-замесен в мира в Близкия изток\", съобщи той.Той предупреди Иран в характерния си тон, че \"нашите ракети са големи и мощни, и точни...и смъртоносни\". Президентът на САЩ не иска да използва сила, но силата на САЩ, военна и икономическа, е най-доброто средство за сдържане.Американският лидер предупреди, че САЩ имат нови свръхзвукови оръжия, които могат да бъдат използвани, ако е необходимо.Американският лидер призова Европа да изостави иранското ядрено споразумение, което той нарече \"глупаво\".Всички трябва да работим заедно за споразумение с Иран, което да направи света по-безопасно и по-мирно място, призова той и разкритикува настоящата сделка, тъй като отваряла пътя на Ислямската република към сдобиване с ядрени оръжия.Иран трябва да изостави ядрените си амбиции и да прекрати поддържането на тероризма, призова Доналд Тръмп.Сега ние сме No. 1 производител на петрол и природен газ в света. Ние сме независими и не ни трябва петролът на Близкия изток, увери той.Тръмп не отговаря на въпроси след изявлението си в продължение на около 10 минути.В края той се обърна към иранския народ.Към народа и лидерите на Иран, искаме да имате бъдеще и страхотно бъдеще, което заслужавате. Просперитет в страната и хармония с държавите по света. САЩ са готови за мир с всички, които го търсят, каза Доналд Тръмп.", "date": "2020.01.08", "title": "Иран се сдържа, но ние ги удряме с нови санкции, обяви Тръмп"}
{"url": "https://news.bg/politics/borisov-potvardi-stabilnite-ni-otnosheniya-pred-erdogan.html", "text": "Премиерът Бойко Борисов се срещна с президента на Турция Реджеп Ердоган в Истанбул. Разговорът между двамата лидери се състоя след тържествената церемония по откриването на газопровода \"Турски поток\".Борисов и Ердоган обсъдиха разширяването на двустранното политическо и икономическо сътрудничество. Българският министър-председател изтъкна стабилното и устойчиво развитие на отношенията между България и Турция в редица сектори. Беше подчертано, че партньорството между двете страни се основава на принципите на добросъседство и взаимно уважение.\"Турция е наш съсед, съюзник в НАТО и наш ключов партньор в областта на миграцията, сигурността, борбата с тероризма, енергетиката, селското стопанство\", заяви премиерът Бойко Борисов.По време на разговора премиерът Борисов отбеляза, че страната ни високо оценява приноса на Турция по въпросите с миграцията и определи като ключово прилагането на съвместната Декларация между ЕС и Турция от 18 март 2016 г.\"Дипломацията и мирът трябва да останат водещи при решаването на редица проблеми. Всички ние имаме интерес да изградим бъдеще, което се основава на стабилност, сигурност и просперитет\", изтъкна още Борисов.Българският министър-председател и турският президент обсъдиха също ситуацията в Близкия Изток. Премиерът Борисов подчерта, че страната ни никога не е водила политика срещу някоя държава.\"Само мирът може да реши проблемите в Близкия Изток\", категоричен бе Борисов.", "date": "2020.01.08", "title": "Борисов потвърди стабилните ни отношения пред Ердоган"}
{"url": "https://news.bg/tech/google-shte-mozhe-da-chete-uebsaytove-na-potrebitelite-si.html", "text": "Google обяви по време на CES 2020, че Google Assistant скоро ще може да чете уебсайтове на потребителите. Това ще улесни достъпа до информация на хората със зрителни проблеми, съобщиха от .Също така Google ще превежда текстовете от 42 езика преди да ги прочита, ако те са на такъв, който потребителят не разбира.Функцията ще се въведе по-късно тази година и тъй като разчита на Google Assistant, ще бъде ексклузивна за телефони с Android.Всичко, което е необходимо да се направи, е да се зареди сайтът на телефон с Android, а след това да се зададе гласова команда: \"Hey Google, read it\" или \"Hey Google, read this page\". След това Google Assistant се заема със самото четене.Google твърди, че работи по \"включването на автоматично скролване и възможности за подчертаване\", така че текстът да се следи, докато асистентът го чете, макар че тази функция едва ли ще е готова до пускането на функцията.Очаква се Google Assistant да започне да предлага новата възможност по-късно тази година. Тя ще е ексклузивна само за телефони с мобилната операционна система Android.", "date": "2020.01.08", "title": "Google ще може да чете уебсайтове на потребителите си"}
{"url": "https://news.bg/world/razkriha-raketite-izpolzvani-ot-iran-pri-napadenieto-sreshtu-sasht-v-irak.html", "text": "Иранската информационна агенция \"Тасним\", която е близка до Ислямската революционна гвардия на Иран, обяви, че ракети \"Фатех-313\" и \"Киам\" са били използвани при  военновъздушна база \"Айн ал Асад\" в иракската провинция Анбар.Произведените в Иран балистични ракети имат обхват съответно от 500 и 800 км.\"Тасним\" добавя, че американските сили не са успели да прехванат ракетите, изстреляни от Иран, тъй като те са били оборудвани с касетъчни бойни глави, които могат да нарушат нормалното представяне на противоракетните ракети.Агенцията уточнява, че това позволявало на ракетите да причинят \"десетки експлозии\" в базата.Бившият ирански военен министър Хосеин Дехкан заяви през 2013 г., че страната е разработила \"ракети от ново поколение\", оборудвани с касетъчни бойни глави.Касетъчната бойна глава съдържа няколко бойни глави, всяка от които може да бъде насочена към различна цел.", "date": "2020.01.08", "title": "Разкриха ракетите, използвани от Иран при нападението срещу САЩ в Ирак"}
{"url": "https://news.bg/politics/yasnota-po-dogovora-za-iztrebitelite-poiska-rumen-radev-i-ot-amerikanskata-delegatsiya.html", "text": "За засилване на Стратегическия диалог между двете държави, България и САЩ, е необходимо поставянето на ясни насоки и мерки за сътрудничеството в области от взаимен интерес. За това настоя българският държавен глава Румен Раев на среща с посланик Херо Мустафа и с американска делегация, водена от Матю Бойс, заместник-помощник държавния секретар на САЩ. На срещата присъства и вицепрезидентът Илияна Йотова. Тази сутрин се състоя и . Пред делегацията Румен Радев призова за конкретни срокове и мерки при изпълнение на поръчката за нови самолети за Военновъздушните ни сили, включително за изясняване на необходимите допълнителни средства за придобиване на пълноценни оперативни способности. Припомняме, че президентът Румен Радев беше един от  на сключената сделка за закупуване на изтребители Ф-16.  основно към процедурата.\"Засилването на индустриалното сътрудничество трябва да е важен елемент от програмата за модернизация на въоръжените ни сили по съвместни проекти със САЩ\", заяви президентът. Румен Радев подчерта, че за да се преодолее технологическата и икономическа пропаст между страните от НАТО, е необходимо да се развиват съвместно високи технологии и да се работи по общи проекти за произвеждане на военно оборудване. \"Трябва да се преодолее линията на разделение на държавите съюзници на производители и на купувачи на военно оборудване. Следва да се положат усилия за научно-техническо сътрудничество и трансфер на високи технологии\", заяви Румен Радев.България високо цени подкрепата на САЩ в усилията на страната ни в борбата с корупцията и за утвърждаване на върховенството на закона, е уверил още президентът. Ефективни резултати в тази насока ще се постигнат само с безкомпромисен подход в духа на демократичните ценности.На срещата е обсъдено и българското домакинство на Шестата среща на върха на , която обединява 12 държави от Европейския съюз, разположени между Адриатическо, Балтийско и Черно море, и се подкрепя активно от Съединените американски щати. Българският държавен глава вече отправи покана за участие във форума към президента на САЩ Инициативата \"Три морета\" е създадена през 2015 г. и цели да се насърчи транспортната, енергийната и дигиталната свързаност в региона чрез съвместни проекти.В разговора беше обсъден целият спектър от въпроси от взаимен интерес, влизащи в обхвата на Стратегическия диалог между България и САЩ - сигурност, икономика, енергетика и образование.", "date": "2020.01.08", "title": "Яснота по договора за изтребителите поиска Румен Радев и от американската делегация"}
{"url": "https://news.bg/society/nyamalo-narusheniya-v-rabotata-na-personala-ot-doma-za-hora-s-dementsiya.html", "text": "\"Проверката на агенцията за социално подпомагане установи, че не можем да говорим за недобросъвестност в дома в Горско Косово. Тя не констатира нарушения на персонала\". Това заяви социалният министър Деница Сачева пред bTV.Припомняме, че преди няколко дни омбудсманът Диана  Внезапна проверка на експерти е констатирала изключително лоши условия на живот в социалната институция в с. Горско Косово.Домовете за възрастни хора, които страдат от деменция, в България са 14. Всички от тях подлежат на закриване в дългосрочен период, коментира министърът на социалната политика. По думите й те са изградени в непригодни за целта сгради - училища, бивши казарми.\"Битовите условия в голяма част от тях не са добри. Затова до 4-5 години те трябва да бъдат трансформирани в центрове за настаняване от семеен тип\", обясни министърът.По думите й проверката е показала, че не може да се говори за недобросъвестност от страна на персонала. Хората там са в тежко състояние, над 80-годишни, уточни тя.Този случай ни дава повод да говорим отново за Закона за социалните услуги, отбеляза още Сачева. Тя бе категорична, че в този закон няма текстове за извеждане на деца от семейството без съдебно решение.В случаите, в които има тежко насилие и заплаха за живота и здравето на детето, то се извежда от семейството, но след това то трябва да бъде потвърдено от съда. Над 1800 деца са останали в своите семейства именно след намесата на социалните работници, отбеляза Сачева.Тя беше категорична, че биологичните семейства и техните права се защитават до последно. Детето се извежда едва тогава, когато няма друг вариант, посочи Сачева.Социалният министър обясни още, че заради недостига на кадри на пазара на труда държавата ще се опита да обхване младите хора на възраст между 18 и 29 години, които нито учат, нито работят.\"Ще работим по система за валидиране на уменията им и издаване на сертификат за работата им на пазара на труда. Ще работим и по привличането на висококвалифицирани работници в България. Ще предложим пакет от мерки за по-бързия им достъп до пазара на труда\", допълни Деница Сачева.", "date": "2020.01.08", "title": "Нямало нарушения в работата на персонала от дома за хора с деменция "}
{"url": "https://news.bg/int-politics/irak-privikva-poslanika-na-iran-zaradi-raketnata-ataka-sreshtu-voenni-bazi.html", "text": "Иракското външно министерство обяви, че ще привика посланика на Иран в страната заради ракетните атаки през тази нощ.\"Външното министерство отхвърля тези атаки и ги смята за нарушение на суверенитета на Ирак. Това подчертава, че Ирак е независима държава и че нейната вътрешна сигурност е негов приоритет. Няма да позволим той да се превърне в бойно поле\", се изтъква в изявлението на иракското външно ведомство.Тази сутрин Ислямската революционна гвардия на  срещу американски военни съоръжения в Ербил и военновъздушната база \"Айн ал Асад\" в провинция Анбар, в която са разположени американски военнослужещи и сили на международната коалиция, сражаваща се срещу терористичната групировка ДАЕШ (\"Ислямска държава\").Иранският външен министър Мохамед Джавад Зариф нарече действията на Техеран \"пропорционални мерки\", докато върховният водач аятолах Али Хаменеи определи среднощните ракетни атаки като \". САЩ твърдят, че няма загинали американци след атаките.Коментирайки атаките, от кабинета на иракския президент Бархам Салех осъдиха ракетните удари, като изтъкна в изявление, че Ирак \"преди обяви отказа си да бъде начална точка за агресия срещу която и да е страна, а също така отказва да бъде източник на заплаха за който и да е от съседите си\".", "date": "2020.01.08", "title": "Ирак привиква посланика на Иран заради ракетната атака срещу военни бази"}
{"url": "https://news.bg/regions/registriraha-4-novi-ognishta-na-chuma-po-svinete.html", "text": "Българската агенция по безопасност на храните (БАБХ) констатира четири нови огнища на Африканска чума по свинете (АЧС). Пробите са потвърдени от Националната референтна лаборатория в София.Едно от тях е индустриална ферма в с. Брестак, общ. Вълчи дол, обл. Варна. В засегнатия свинекомплекс се отглеждат 39 656 свине.Пробите са изследвани като пасивен надзор въз основа на огнището в \"Тетрахиб\" АД, с. Никола Козлево, обл. Шумен. При откриването на огнището стана ясно, че дейност на обекта е угояване на свине.БАБХ проследява движението на животните от и към засегнатия животновъден обект за най-малко 35 дни, предхождащи датата на потвърждаване на заболяването на прасетата. Част от свинете в Никола Козлево са пристигнали от обекта в с. Брестак, което наложи да бъде забранено движението на животни от свинекомплекса и вземането на проби за АЧС.Определена е трикилометрова предпазна зона около огнището, в която влизат селата Брестак и Генерал Киселово, общ. Вълчи дол. Определена е и десеткилометрова наблюдавана зона.Ново огнище е регистрирано в обект за отглеждане на източнобалкански свине в с. Веселиново, общ. Смядово, обл. Шумен. В обекта се отглеждат 125 прасета. Землищата на две села Веселиново и Александрово в община Смядово, обл. Шумен попадат в предпазната зона с радиус 3 км.Друго огнище е констатирано във фамилна ферма тип \"А\" с. Гергини, общ. Габрово, обл. Габрово. Там се отглеждат 29 прасета. В трикилометровата предпазна зона влизат с. Гергини, с. Гарван, с. Пейовци, с. Николчовци, с. Рачевци, с. Поповци, с. Чавеи, с. Янковци, с. Милковци, с. Враниловци, с. Стоевци, с. Трънито и с. Пецовци, общ. Габрово, обл. Габрово.От вируса на АЧС е засегнато и лично стопанство тип \"заден двор\" в с. Боров дол, общ. Твърдица, обл. Сливен. Огнището е потвърдено в резултат на подаден сигнал в ОДБХ Сливен за заболели два броя свине. Определени са 3 км предпазна зона, около огнището и 10 км наблюдавана зона.Предприети са мерки за контрол и ликвидиране на заболяването. Предстои умъртвяване по хуманен начин и обезвреждане на всички заразени и контактни свине в засегнатите обекти, при спазване на нормативните изисквания.", "date": "2020.01.08", "title": "Регистрираха 4 нови огнища на чума по свинете"}
{"url": "https://news.bg/crime/bolnichnite-otpadatsi-bili-unishtozhena-pri-tranzit-stoka.html", "text": "Коментираните 2,9 тона болнични отпадъци били погнала при транзит стока, съобщава Агенция \"Митници\". Цитираните в отговора на министърът на финансите Владислав Горанов 2,9 т. \"болнични отпадъци и отпадъци от фармацевтични производства в т.ч. утайки и мицели\" попадат в код по КН 3825 69 00 - \"Други отпадъчни продукти от химическата или свързани с нея промишлености, неупоменати нито включени другаде; битови отпадъци; утайки от отпадъчни води; други отпадъци\", поясняват от Агенция \"Митници\".Цитираното количество представлява една пратка с повърхностноактивно вещество (суровина за миещи препарати), която при инцидент по време на транзитен превоз е погинала.Стоката е превозвана на 16.09.2018 г. като част от групажен товар от Турция до Полша транзитно през България. По време на движение на пътя между Смядово и Шумен, поради техническа неизправност, в ремаркето на камиона възниква пожар и в резултат стоката е обгоряла. Погиването на стоката е установено от компетентните органи Митническо бюро Шумен, РС ПБЗН - Велики Преслав и РИОСВ-Шумен.Въз основа на митническото законодателство погинала транзитна стока следва да бъде оформена като внос, което е и направено в Митническо бюро Шумен. Тъй като след пожара стоката е неизползваема, тя представлява отпадък, класиран под код по КН 3825 69 00.Припомняме, че по-рано днес МОСВ заяви, че След това  ", "date": "2020.01.08", "title": "Болничните отпадъци били унищожена при транзит стока "}
{"url": "https://news.bg/int-politics/srabskata-tsarkva-povede-protest-sreshtu-stradaniyata-na-sarbite-na-balkanite.html", "text": "Хиляди хора протестираха в сръбската столица Белград срещу предполагаемото потискане на религиозните и други права на сръбските малцинства в съседни на Сърбия страни, в отговор на призив за действие от страна на Сръбската православна църква, съобщава \"Асошиейтед прес\".Православните свещеници поведоха шествие през центъра на Белград до натоварения с много история храм \"Св. Сава\", една от най-големите православни църкви в света, за да се помолят за \"страданията\" на сърбите, живеещи в Черна гора, Косово, Босна, Хърватия и другаде на Балканите.В демонстрацията беше използвана религиозна иконография, включваща сръбски църковни знамена и картини. \"Време е за Божието правосъдие\", се четеше на един плакатите.Фокусът на протеста беше закон за религиозните права, приет миналия месец от парламента на Черна гора. Сръбските националисти твърдят, че законът, който влезе в сила днес, ще доведе до заграбване на сръбска църковна собственост в Черна гора. Черногорските власти многократно отрекоха твърдението.Сръбските националисти използваха подобни обвинения за малтретиране на сърби от малцинствата в съседни страни, за да подхранят кървавото разпадане на бивша Югославия по време на гражданска война през 1990-те години.Съветът за национална сигурност на Черна гора настоя днес, че страната \"остава в безопасност, въпреки подривните действия в рамките на страната и от съседни страни\", очевидно визирайки Сърбия.В черногорския закон се казва, че всички религиозни общности трябва да представят доказателства за собствеността върху своите църкви отпреди 1918 г., когато Черна гора се присъедини към предвожданото от сърбите кралство (Кралство на сърби, хървати и словенци) и загуби независимостта си и когато черногорската православна църква беше закрита.Черна гора се отдели отново от Сърбия през 2006 г., но близо 30% от нейните 620 000 граждани се обявяват за сърби и искат по-тесни връзки с Белград. Черна гора се противопостави на друг исторически славянски и православен християнски съюзник - Русия, когато се присъедини към НАТО през 2017 г.", "date": "2020.01.08", "title": "Сръбската църква поведе протест срещу \"страданията\" на сърбите на Балканите"}
{"url": "https://news.bg/crime/mazh-napadna-prodavachka-i-otkradna-oborota-ot-magazin-v-plovdiv.html", "text": "Млад мъж нападна продавачка и взе оборота от магазин в Пловдив, съобщи Нова телевизия. Магазинът е за домашни потреби.След обира мъжът побягнал, но забравил два плика с крадени вещи. Уплашената продавачка е сигнализирала на дежурния телефон на охранителната фирма, както и на телефон 112.На място са се отзовали два охранителни патрула и полицейски патрул. След преглеждане на камерите се оказало, че крадецът е познат на полицията с други подобни прояви. През декември е излязъл от затвора.Веднага е разпознат и вече е задържан.", "date": "2020.01.08", "title": "Мъж нападна продавачка и открадна оборота от магазин в Пловдив"}
{"url": "https://news.bg/int-politics/germaniya-predupredi-libiya-mozhe-da-prevarne-vav-vtora-siriya.html", "text": "Високопоставени представители на Европейския съюз са се срещнали с ръководителя на признатото от ООН правителство на националното съгласие на Либия в опит за намиране на изход от ескалиращата криза, като Германия предупреди, че положението може да се влоши до \"втора Сирия\", съобщава \"Франс прес\".Файез ал Сарадж, чието правителство на националното съгласие е изправено пред офанзива от силите на ген. Халифа Хафтар, който контролира източната част на страната, се срещна с върховния представител на ЕС по въпросите на външните работи и политиката на сигурност Жозеп Борел, който предупреди, че Либия е изправена пред \"повратна точка\".От своя страна германския външен министър Хайко Маас, който също се срещна със Сарадж, коментира пред журналисти, че \"искаме да не допуснем Либия да се превърне в сцена на прокси война или да стане втора Сирия\".Предупрежденията бяха направени, след като силите на ген. Хафтар, който е подкрепян от Египет и Русия, завзеха крайбрежния град Сирт в похода си срещу правителството на Файез ал Сарадж в Триполи.Борел вчера осъди Турция за \"намеса\" в либийския конфликт.", "date": "2020.01.08", "title": "Германия предупреди: Либия може да превърне във \"втора Сирия\""}
{"url": "https://news.bg/disasters/2019-godina-e-vtorata-nay-goreshta-za-es-v-istoriyata.html", "text": "2019 година в Европейския съюз е била втората най-гореща година, откакто се водят надеждни измервания и сложи край на най-горещото десетилетие в историята на ЕС. Това съобщи службата за мониторинг на климата на Европейския съюз, цитирана от \"Франс прес\".Данните, публикувани от Службата за климатични промени Коперник (C3S), показват, че температурите в световен мащаб през миналата година са били вторите най-винсоки след 2016 г., през която температурите бяха по-високи и заради изключително мощното метеорологично явление Ел Ниньо.Средната температура през 2019 г. е била само няколко стотни от градуса под нивото от 2016 г.Петте най-топли години в ЕС, откакто се водят надеждни измервания, са били последните пет години, а периодът 2010-2019 г. е бил най-горещото десетилетие от началото на надеждните измервания.Температурите в световен мащаб през 2019 г. са били с 0,6 градуса по Целзий по-топли от средното за периода 1981-2010 г. Температурата на Земята през последните пет години е била с 1,1-1,2 градуса по-топла от времената преди индустриалната епоха.Миналата година беше най-топлата в Европа.\"2019 г. беше поредната изключително топла година, всъщност втората най-топла в световен мащаб в нашата база данни, като много от отделните месеци подобриха рекорди\", изтъкна Карло Буонтемпо, ръководител на C3S.C3S също така заяви, че концентрациите на въглерод в атмосферата продължават да се повишават през 2019 г.", "date": "2020.01.08", "title": "2019 година е втората най-гореща за ЕС в историята"}
{"url": "https://news.bg/int-politics/putin-otkri-turski-potok-vazhno-sabitie-za-tseliya-evropeyski-kontinent.html", "text": "Президентите на Русия и Турция Владимир Путин и Реджеп Ердоган официално откриха газопровода \"Турски поток\", съобщават руските медии. Те участваха в церемонията по въвеждането в експлоатация на газопровода, която се проведе в Истанбул. На церемонията присъстваха и президентът на Сърбия Александър Вучич и премиерът на България Бойко Борисов.Изказвайки се на официалната церемония по откриването на газопровода, Путин отбеляза, че това е важно събитие не само за Русия и Турция, но и за целия европейски континент. \"Всички присъстващи на официалната церемония по пускането на новия газопровод са свидетели на наистина важно събитие не само за Русия и Турция, но и за държавите от Южна Европа, за целия европейски континент\".Той също така подчертава, че успешното изпълнение на съвместния мащабен проект \"Турски поток\" ясно показва, че успешно руско-турско стратегическо партньорство дава значителни и осезаеми резултати.Изграждането на бреговата част на газопровода в Турция е извършено от съвместната руско-турска компания TurkAkim Gaz Tasima A.S., през март 2019 г. са свързани морските и морските части, сочат материалите за посещението. Първата сухопътна линия на газопровода е свързана с турската газопреносна система близо до град Люлебургаз, а втората сухопътна линия минава към турската граница с България.В края на декември стана известно, че инсталацията на сръбския участък от газопровода \"Турски поток\" е завършена. Според агенцията, първите доставки през България се очакват през май, когато страната трябва да завърши изграждането.Путин подчертава стабилното развитие на сътрудничеството между Русия и Турция, въпреки намесата на \"някои други страни\" и определя тръбопровода като \"безпрецедентен по мащаб\" и във \"враждебна среда\".\"Доставката на руски газ през Турския поток ще допринесе за подобряване на енергийната сигурност на Европа като цяло\", каза Путин, отбелязвайки високата екологична безопасност на проекта.Президентът на Русия изрази своята благодарност към турските власти и президента Ердоган за политическата воля, проявена по време на изпълнението на проекта.От своя страна турският президент, наричайки Путин \"приятел\" и автора на името \"Турски поток\", посочи историческото значение на проекта за изграждане на газопровода. Ердоган отбеляза, че милиони хора ще получат необходимият им газ, доставен директно в Турция, без никакво посредничество, и припомни сътрудничеството с Русия в други области.\"Надяваме се, че Турция и Русия ще следват същия път като двама добри приятели\", коментира Ердоган.Изпълнителният директор на \"Газпром\" Алексей Милер, който говори след президентите, заяви, че запасите от газ на компанията в находищата на Ямал ще бъдат достатъчни за доставка на газ през следващите 110 години.Церемонията е предшествана от двустранни преговори между Путин и Ердоган. Срещата в конгресния център в Истанбул Халич е близо час и половина, съобщава държавната агенция \"Анадолу\".На срещата Ердоган представи книга на Путин, наречена Стратегическа стъпка към Източносредиземноморския уравнение: Сделката Турция-Либия.Мерките за сигурност включват 7 200 полицаи. Сред силите за сигурност са 300 екипа за специални операции, 30 отряди за борба с бомбени заплахи, които работят около хотелите, в които отсядат чуждестранни лидери, или по маршрутите, по които пътуват преди и по време на събитието.Също така три полицейски хеликоптера, четири морски лодки, четири специално обучени кучета и 30 бронирани превозни средства подкрепят турските сили за сигурност.", "date": "2020.01.08", "title": "Путин откри \"Турски поток\": Важно събитие за целия европейски континент"}
{"url": "https://news.bg/crime/ulovna-prisada-poluchi-29-godishna-sofiyanka-ubila-na-patya-trima-patsienti-na-hemodializa.html", "text": "Врачанският окръжен съд осъди условно 29-годишната софиянка Цветелина П. Тя е призната за виновна за това, че на 9 април 2018 г. на пътя от Монтана за Враца е предизвикала катастрофа, при която по непредпазливост е причинила смъртта на трима души, а други двама - средни телесни увреждания, съобщи \"Подсъдимата решила да изпревари движещия се пред нея автобус, като при това увеличила скоростта си до 127.9 км/ч навлязла в насрещното платно и рязко завила, за да се върне в своята лената. При маневрата жената изгубила контрол върху автомобила, като той започнал да се движи зигзообразно, върнал се в насрещаната лента и се ударил челно в идващия насреда \"Форд\".В този автомобил били пътували пациенти, които били транспортирани за хемодиализа в многопрофилната болница в Монтана. На място загинали шофьора на \"Форда\" и пътника до него. По-късно във врачанската болница починал още един от пътниците. На други двама са нанесени средни телесни повреди. В съдебна зала подсъдимата разказала, че тя също е пострадала при катастрофата, като до момента е претърпяла 4 операции и й предстоят още няколко за изваждане на пирони от тялото. За извършеното престъпление съдът определил 5 години условна присъда. За това време тя е лишена и от правото да управлява МПС. ", "date": "2020.01.08", "title": "Уловна присъда получи 29-годишна софиянка, убила на пътя трима пациенти на хемодиализа"}
{"url": "https://news.bg/energy/toplofikatsiya-sofiya-za-vtori-pat-uchastva-na-energiynata-borsa.html", "text": "Второ участие на Българската независима енергийна борса регистрира \"Топлофикация София\" ЕАД. Дружеството закупи 14 492 МВтч електрическа енергия за собствени нужди със срок на доставка 1 февруари - 30 юни 2020 г., съобщиха от \"Топлофикация\".\"В края на миналата година заявихме намерението си . На 31 декември 2019 г. за първи път самостоятелно продадохме 43 670 МВтч електрическа енергия и реализирахме 4,33 млн. лв. приход за дружеството\", пишат от дружеството.На днешната тръжна сесия на Българската независимата енергийна борса постигнатата оптимална цена е от 109.80 лв. за МВтч.Според информацията от дружеството така са спестили от средствата, предвидени за закупуване на необходимите за собствените им нужди количества електрическа енергия.", "date": "2020.01.08", "title": "\"Топлофикация София\" за втори път участва на енергийната борса"}
{"url": "https://news.bg/bulgaria/namaleniyat-debit-prichina-za-rezhimite-na-vodata-v-stranata.html", "text": "Близо 117 000 души са засегнати от нарушено водоснабдяване, сред тях е и област Перник, където на воден режим са 81 969 жители, съобщиха от пресцентъра на МРРБ.Припомняме, че , заради пресъхването на яз.\"Студена\". По отношение на този въпрос министърът на регионалното развитие и благоустройството Петя Аврамова обясни, че основната причина е силно намалял дебит на водоизточниците заради сушата. Тя уточни, че в яз.\"Студена\" в резултат на продължителното засушаване наличният обем е намалял повече от обичайното116 951 души живеят в места с нарушено водоснабдяване. Това показват актуалните данни на ВиК операторите в страната към 30.12.2019 година. На воден режим са жители на 5 града (83 037 засегнати) и 99 села (33 914 засегнати жители).Най-много от тях са в Перник - 73 111, като общо за областта засегнатите от нарушено водоснабдяване са 81 969 души, живеещи в 2 града (Перник и Батановци) и 17 села.Освен Перник и .Другите населени места на воден режим са в областите Търговище, Шумен, Сливен Велико Търново, Ловеч, Монтана, Бургас, Габрово и Кюстендил.Основната причина за нарушеното водоснабдяване е намаленият дебит на водоизточниците.Проблемът с водната криза се разширява, тъй като вече 5 ден Ловешко е на воден режим, съобщиха от BTV. В ловешкото село Прелом, местните жители сигнализират, че живеят на воден режим вече пет месеца, като през последния нямат вода по пет дни.Кметския наместник на селото коментира, че изворите са почти пресъхнали и това е от много години. Той допълни, че е осигурена водоноска, от която хората си наливат вода като поясни, че проблемът идва основно от водоизточниците, които от години насам постоянно пресъхват.Припомняме, от МОСВ преди две седмици предоставиха актуалната информация за водните количества в язовирите, които наблюдава. Язовирите с питейно-битово предназначение са 12 броя. Сумарният завирен обем в тях е 985,3 млн. м³, което представлява 65,7 % от общия им обем. .Паралелно с това Националният статистически институт съобщи данните за 2018 година, според които (56.8% за 2017 г.). Преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.", "date": "2020.01.08", "title": "Намаленият дебит - причина за режимите на водата в страната "}
{"url": "https://news.bg/world/edin-ubit-i-trima-raneni-pri-strelba-v-kanadskata-stolitsa-otava.html", "text": "Полицията в канадската столица Отава е реагирала на стрелба, за която информациите са за \"много ранени\" в централен квартал в града и предупреди хората да отбягват района, съобщават световните медии.По-късно беше потвърдено за един починал човек на мястото на стрелбата и още трима, които са откарани в болница \"в сериозно състояние, пострадали от огнестрелни рани\". Полицията също така уточни, че един от ранените е малолетен. Полицията е била извикана на мястото на стрелбата на улица \"Гилмор\" преди 7:30 часа сутринта местно време, като написа в \"Туитър\", че е в ход \"координиран отговор\" на инцидента.Парамедици заявиха пред CBC News, че трима души са получили \"сериозни\" наранявания и са били транспортирани в болница.Службата за охрана на парламента на Канада е изпратила съобщение до федералните служители с предупреждение за \"активен стрелец\", който все още е на свобода, но по-късно полицейски служител потвърди пред Радио Канада, че инцидентът е приключил, въпреки че стрелецът остава на свобода.Полицията е уточнила, че стрелбата е била целенасочена срещу простреляните. ", "date": "2020.01.08", "title": "Един убит и трима ранени при стрелба в канадската столица Отава"}
{"url": "https://news.bg/world/karlos-gon-progovori-zagovorat-sreshtu-men-e-kato-napadenieto-sreshtu-parl-harbar.html", "text": "Заговорът срещу мен е като нападението на Япония срещу Пърл Харбър през Втората световна война. Това изключително провокативно сравнение направи бившият шеф на \"Нисан\" Карлос Гон, който даде пресконференция след бягството си в Ливан от Япония, пише \"Гардиън\".По време на дълга пресконференция Гон заяви, че приятелите му са го питали как не е забелязал, че всичко е било предварително нагласено срещу него, включително отстраняването му и повдигането на обвиненията. Той им припомнил как японските ВВС са изненадали американците през 1941 г.\"Гардиън\" коментира, че изявлението на Гон вероятно ще вбеси японците.Брутално бях изваден от моя свят, оплака се в началото на пресконференцията, по време на която той агресивно нападна \"Нисан\" и японската правосъдна система.Както можете да си представите, днес е много важен ден за мен, отбеляза Карлос Гон.Гон възнегодува от японската съдебна система, като поясни, че е бил разпитван по 8 часа на ден без адвокат и без да знае какви доказателства е имало срещу него.Невъзможно е да се изрази дълбочината на моята загуба, продължи бившият шеф на \"Нисан\" и се оплака, че разследващите са го заплашвали, че ако не признае, нещата ще станат по-лоши. Той не е поддържал контакт със семейството си освен чрез писма.Чувството за безнадеждност беше дълбоко, добави той.Според него задържането му е било в разрез със стандартите на ООН.Гон заяви, че няма да разкрие плана си за бягство от Япония, но подчерта, че е невинен и че обвиненията никога не е трябвало да бъдат повдигани.Карлос Гон не пожали и японските медии. По думите му безоснователните медийни атаки са били организирани от японските власти.Обвиненията са безпочвени, защити се Карлос Гон и нападна \"безскрупулни, отмъстителни лица\" от \"Нисан\" и кантората Latham and Watkins за обвиненията срещу него.Не съм над закона, но нямах друг избор освен да избягам от Япония заради японската правосъдна система, при която 99% от делата завършват с присъда. Решението да избягам е най-трудното в живота ми. Обвиненията срещу мен са безпочвени и нямах друг избор освен да защитя себе си и семейството си, обясни той.След яростна защита Гон разкри теорията защо е бил арестуван. Заговорът срещу него бил организиран заради спада на представянето на \"Нисан\" в началото на 2017 г. Той обвини бившия шеф на компанията Хирото Саикава. Гон обясни, че има голямо недоволство в Япония за връзките на \"Нисан\" с \"Рено\", които дават на френския производител влияние над японската компания.Той твърди, че \"Нисан\" е губил по 40 милиона долара на ден от ареста му през 2018 г.За съжаление нямаше доверие в партньорството. Някои от \"Нисан\" заключиха, че единственият начин да се отърват от влиянието на \"Рено\" в \"Нисан\" е да ме премахнат, и те бяха прави, продължи той.Саикава, по думите му, е част от заговора. Той посочи и други имена. Според него японското правителство е замесено в този заговор срещу него.Гон отиде още по-далеч, след като обяви, че инвеститори в \"Нисан\" и \"Рено\" също са жертва на конспирацията срещу него.Той е убеден, че случаят срещу него е политически.Невинен съм по всички обвинения. Мога да го докажа още сега, тъй като имам документите, обяви Карлос Гон.Гон, който очакваше съдебен процес в Япония през април по обвинения в укриване на доходи и други финансови злоупотреби, Бизнесменът има френско, ливанско и бразилско гражданство. Гон беше арестуван в Токио през ноември 2018 г. и срещу него бяха повдигнати четири обвинения.", "date": "2020.01.08", "title": "Карлос Гон проговори: Заговорът срещу мен е като нападението срещу Пърл Харбър"}
{"url": "https://news.bg/crime/zadarzhaha-shofyora-zabil-se-s-kola-v-betonna-ograda-i-izbyagal.html", "text": "Задържаха водача, който се блъсна в стълб, а след това , съобщи БНТ.Инцидент е станал на разклона между селата Куртово Конаре и Ново село. Водачът на автомобила първоначално е избягал, а по-късно е установен и задържан заради нанесените значителни материални щети и увреждане на чужд автомобил.Колата, с която е катастрофирал е собственост на 38 годишна жена от Ново село, съобщават от полицията в Пловдив. Шофьорът е от същото населено място, на 28 години. Инцидентът е заснет от охранителна камера.Имотът, в който колата се е врязала, е на египетски гражданин, собственик на местната оризарна.", "date": "2020.01.08", "title": "Задържаха шофьора, забил се с кола в бетонна ограда и избягал"}
{"url": "https://news.bg/economics/unishtozhavat-45-kg-pchelen-med-zaradi-greshni-etiketi.html", "text": "Унищожават 44 кг и 700 гр мед заради нарушение при етикетирането, съобщиха от Българската агенция за безопасност на храните (БАБХ).Търговци в страната ще трябва да доказват произхода на още 62,77 кг мед, които не са били придружени от документите, изисквани по регламент. Продукцията им била некоректно етикетирани и без идентификационна маркировка. Предписанията за некоректно етикетиране са издадени от областните дирекции на БАБХ в Кюстендил, Русе и София област. Съставени са 9 акта за установяване на административни нарушения, включително за . От Кюстендил и Сливен са установени нарушения при етикетирането на меда - липсва страна на произход, която задължително трябва да бъде изписана на етикета на пчелния продукт.Нарушенията са открити при тематичните проверки от 16 декември 2019 г. до 03 януари 2020 г. Контролът целеше да провери съответствието на етикетирането на пчелен мед и пчелни продукти с изискванията на Регламент (ЕС) № 1169/2011 за предоставяне на информация за потребителите, като особено внимание се обърне на посочването на страната на произход, където е бил добит медът - задължително изискване на чл.5 от Наредбата за изискванията към пчелен мед, предназначен за консумация от човека. На територията на цялата страна са проверени общо 736 търговски обекта, от тях 529 за търговия на дребно, 67 - на едро, 140 обекта за обществено хранене.", "date": "2020.01.08", "title": "Унищожават 45 кг пчелен мед заради грешни етикети"}
{"url": "https://news.bg/regions/investirat-blizo-1-8-mln-lv-za-sanirane-na-zhilishta-v-karnobat.html", "text": "Три жилищни сгради в Карнобат ще бъдат обновени и ремонтирани в рамките на проекта \"Повишаване на енергийната ефективност в жилищния сектор в Карнобат-2\" , съобщи БНР.От въвеждането на енергоспестяващите мерки, от подобряването на условията и качеството на живот и от удължаването на жизнения цикъл на многофамилните сгради ще се възползват общо 97 домакинства или общо 219 жители.За финансиране на проекта са отпуснати 1 172 785 лв. от Европейския фонд за регионално развитие и от националния бюджет по Оперативна програма \"Региони в растеж\"Община Карнобат се конкурирала с общо 27 други общини за този финансов ресурс, като е успяла да защити своя проект и да спечели необходимите средства.Трите сгради, които ще бъдат санирани, са разположени на ул \"\"Иларион Макариополски\" N:2, на ул. \"Кирил и Методий\" N:18 и на ул. \"Девети септември\" N:50.Във всички тях ще бъде извършен демонтаж и подмяна на обшивки, водосточни тръби , шапки по комини и хидроизолация на покривите. Предвижда се подмяна на топлоизолация, почистване и измазване на фасадните стени, подмяна на дограмата на прозорците и монтиране на енергоспестяващо осветление.Трите блока имат и напълно изготвени технически паспорти, а притежаването на такива документи ще стане задължително от 2022 год. всички жилищни постройки в страната.Очаква се ремонтните дейности по този проект да приключат до края на месец май.До момента в Карнобат са обновени 25 жилищни и 11 общински сгради.", "date": "2020.01.08", "title": "Инвестират близо 1,8 млн. лв. за саниране на жилища в Карнобат "}
{"url": "https://news.bg/bulgaria/ekipite-na-speshnata-pomosht-v-byala-rabotyat-pri-tezhki-usloviya.html", "text": "Екипите на Спешна помощ в Бяла работят в неприемливи условия, съобщиха от БНТ. Екипът не разполага със собствена база, а използва помещения на местната болница.Екипите на Спешна помощ в Бяла вече 25 години спасяват човешки животи в условия, които не отговарят на медицинските стандарти.В старата сграда на болницата, чиято външна мазилка се рони, 11 фелдшери и 5 лекари обслужват и спешни пациенти от няколко общини. Сами са пригодили две шокови зали.", "date": "2020.01.08", "title": "Екипите на Спешната помощ в Бяла работят при тежки условия"}
{"url": "https://news.bg/int-politics/za-putin-i-erdogan-ubiystvoto-na-soleymani-e-nezakonno-i-shte-pomagat-na-regiona.html", "text": "Турция призова всички страни да се въздържат да подпалват и без това нестабилния Близък изток, особено Ирак, в нов огнен пръстен и подчертава, че ще работи с Русия за намаляване на регионалното напрежение след удара на Иран срещу американските бази в Ирак, съобщава \"Хюриет\".\"Никой няма право да хвърля целия регион, особено Ирак, в огнен пръстен в името на собствените си интереси\", заяви президентът Реджеп Ердоган на церемония по откриването на газопровода \"Турски поток\".Изявлението на Ердоган е след като Иран атакува две американски военни бази в Ирак с балистични ракети в отговор на убийството на генерал Касем Солеймани на 3 януари. Съществуват опасения, че САЩ биха ударили Иран като отмъщение, ход, който може да започне война между двете страни в Близкия Изток.Напрежението между съюзника на Турция - САЩ - и съседа Иран достигна нежелано ниво, подчертава Ердоган. \"Ще използваме всички налични средства, за да предотвратим хвърлянето на нашия регион в сълзи и кръвопролития\".\"Нашата цел е да деескалираме и да позволим на здравия разум отново да надделее. В този критичен момент, в който свирят бойните барабани, искаме да деескалираме напрежението, като използваме всички дипломатически канали\", добави той.Ердоган каза, че се е съгласил с Путин да останат в тесен контакт, за да могат Турция и Русия да работят заедно за намаляване на напрежението в региона. Той допълва, че турската дипломация ще продължи да бъде активна и през предстоящия период, за да избегне по-нататъшно дестабилизиране на региона.Путин, Ердоган определят действията на САЩ в Персийския залив и  за незаконни, съобщава \"Спутник\". По-рано Иран заклейми атаката като \"ужасно престъпление\" и акт на \"тероризъм\", обещавайки да отмъсти. Иранският парламент (Меджлис) призна военното министерство на САЩ - .\"Ние, Турция, не искаме Ирак, Сирия, Ливан или региона на Персийския залив, където се извършва над 30% от търговията с горива, да станат полета за битки за вляние\", обяснява той, като обръща внимание на крехката ситуация в Ирак. Турският президент подчертава важността на запазването на стабилността на Ирак и обещава, че Турция ще продължи да стои до иракския народ в този труден момент.\"Сигурността на нашите иракски братя и сестри туркмени също е толкова важна за нас, колкото сигурността на нашите собствени граждани. Целият иракски народ, било то араби, кюрди, туркмени, шиити или сунити, са наши братя и сестри. Ние, Турция, по различни поводи подчертавахме чувствителността си по този въпрос\" и припомня, че регионът страда от сътресения и конфликти през последните 30 години.Путин от своя страна се въздържа да говори за напрежението между Иран и САЩ директно, но каза: \"Живеем в труден свят. За съжаление има някои действия, които имат за цел да ескалират напрежението в нашия регион. Но Турция и Русия представляват много различен пример.\"\"Ние сме дълбоко загрижени за ескалацията на напрежението между САЩ и Иран, както и за неговите отрицателни последици за Ирак. Ние считаме операцията на САЩ срещу командира на специалните сили Кудс, Корпуса на ислямската революционна гвардия Касем Сюлеймани и хората около него в Багдад на 3 януари 2020 г. като акт, който подкопава сигурността и стабилността в региона\", се казва в изявлението на двамата президенти, цитирано от ТАСС.Коментирайки ударите с балистични ракети на Иран по военни бази в Ирак на 8 януари, лидерите на Русия и Турция подчертават, че \"обменът на удари и използването на сила от двете страни не допринасят за търсенето на решения на сложните проблеми на Близкия изток и водят до нов кръг на нестабилност, без да се постигнат никакви интереси\".\"Винаги сме се противопоставяли на чуждестранна намеса и междуобщни конфликти. В това отношение ние обещаваме да се ангажираме с деескалация на напрежението в региона и призоваваме всички страни да действат сдържано, проявявайки здрав разум и давайки предимство на дипломатическите средства\", заяви Путин.Двамата отбелязват и че влошаващата се ситуация в Либия подкопава сигурността в средиземноморския регион и в Африка. \"Влошаващата се ситуация в Либия подкопава сигурността и стабилността в пространството около Либия, в целия средиземноморски регион, както и на Африканския континент, което води до нелегална миграция, по-нататъшното разпространение на оръжия, тероризъм и други престъпни дейности, включително контрабанда\", се казва в документа.Путин и Ердоган смятат, че мирът в Либия е постижим само чрез мирен процес на преговори.\"Устойчивият мир и стабилност в тази страна може да бъде постигнат само чрез политически процес, ръководен и осъществен от либийците и въз основа на искрен и приобщаващ диалог между тях\".Двамата считат, че опитите за разрешаване на конфликта в Либия с военни средства само задълбочават противоречията между либийците.Двамата президенти, Ердоган и Путин, проведоха двустранни преговори точно преди и след церемонията по газопровода, където обсъдиха последните развития в Близкия изток, Сирия и Либия. На срещата присъстваха министрите на външните работи и отбраната на двете страни, както и други висши служители.Освен продължаващото напрежение между САЩ и Иран, турската и руската делегации направиха преглед на най-новите развития в сирийската провинция Идлиб. Те обмениха мнения и за Либия, където Турция и Русия подкрепят два съпернически лагера.Въпреки че Турция и Русия имат различни гледни точки по някои въпроси, Ердоган подчерта, че \"те не позволяват тези разногласия да отменят съвместните двустранни интереси\".Ердоган и Путин разговарят и се срещат често, като си сътрудничат в търговията, енергетиката и отбранителната индустрия. Тясното им партньорство е драматичен обрат от 2015 г., когато дипломатическите отношения паднаха на дъното със сваления от Турция руски изтребител на границата със Сирия.Тяхното засилено сътрудничество тревожи съюзниците на Турция в НАТО, особено с доставката на Москва на руските системи С-400.Путин и Ердоган обявиха готовността си да действат като посредници за споразумение в Либия. \"В настоящите критични условия и в светлината на целите, определени от съответните резолюции на Съвета за сигурност на ООН, решихме да поемем инициативата и като посредници призоваваме всички страни в Либия да прекратят военните действия от 00:00 часа на 12 януари 2020 г., да обявим устойчиво примирие, подкрепено с необходимите мерки, които трябва да се предприемат, за да се стабилизира положението и да се нормализира ежедневието на Триполи и други градове, както и незабавно да се седне на масата за преговори, за да се сложи край на страданията и се стигне до мир и просперитет в тази страна\", се казва в съвместно изявление.Путин и Ердоган \"са уверени, че либийците могат самостоятелно да вземат решения относно бъдещето на родината си като част от национален диалог, като вземат предвид интересите на всички граждани на страната, без изключение\".\"Ние подкрепяме продължаващия процес в Берлин, насочен към създаване на благоприятна атмосфера за възобновяване на политическия процес със съдействието на ООН и припомняме, че той може да даде осезаеми резултати с участието и приноса на либийците и съседните страни\", допълват президентите на Русия и Турция.", "date": "2020.01.08", "title": "За Путин и Ердоган убийството на Солеймани е незаконно и ще помагат на региона"}
{"url": "https://news.bg/politics/bsp-obvini-v-lazha-mosv-zaradi-bolnichnite-otpadatsi.html", "text": "Лъжа е, че в България не е внасян болничен отпадък. Това твърдят от БСП в позиция до медиите по повод разпространеното становище на МОСВ, според което От левицата са категорични, че в писмен отговор на министърът на финансите Владислав Горанов опровергава твърденията на МОСВ.Те изтъкват още, че в отговора на Горанов се казва, че за периода 2014-2019 г. от трети страни в България са внесени болнични отпадъци в размер на 2,9 тона.В него е отбелязано още, че предоставената информация за 734 хил. тона отпадъци за последните 5 год., внесени от трети страни, влизат и стоки, които не са отпадъци по смисъла на ЗУО.", "date": "2020.01.08", "title": "БСП обвини в лъжа МОСВ заради болничните отпадъци"}
{"url": "https://news.bg/world/voenniyat-balans-v-blizkiya-iztok.html", "text": "Агенция Франс Прес представя военния баланс в Близкия изток на фона на напрежението между Иран и САЩ.Иран има 523 000 войници на активна служба, 1513 танка, 2322 артилерийски единици, 1476 установки, 334 бойни самолета, 50 бойни хеликоптера, 237 големи установки за ракети земя-въздух, 7 бойни кораба, 181 патрулни кораба и 4 вида безпилотни самолети.Ирак има 64 000 военнослужещи, 318 танка, 132 артилерийски единици, 3 установки, 60 бойни самолета, 28 бойни хеликоптера, 32 патрулни кораба и 7 безпилотни самолета.Саудитска Арабия има 227 000 военнослужещи, 1926 танка, 574 артилерийски единици, 60 установки, 365 бойни самолета и 47 бойни хеликоптера, 236 установки за ракети земя-въздух, 11 бойни кораба, 34 патрулни кораба и два модела безпилотни самолети.Обединените арабски емирства имат 63 000 военнослужещи, 421 танка, 274 артилерийски единици, 75 установки, 156 бойни самолета, 11 бойни кораба, 52 патрулни кораба и четири вида безпилотни самолети.Бахрейн има 8200 войници, 180 танка, 118 артилерийски единици, 18 установки, 38 бойни самолета, 28 бойни хеликоптера, 6 установки за ракети земя-въздух и 53 патрулни кораба.Кувейт е с 15 500 военнослужещи, 293 танка, 106 артилерийски единици, 27 установки, 66 бойни самолета, 16 бойни хеликоптера, 40 установки за ракети земя-въздух и 20 патрулни кораба.Оман има 42 600 войници, 117 танка, 132 артилерийски единици, 6 установки, 58 бойни самолета, 5 кораба и 16 патрулни кораба.Катар има 11 800 войници, 73 танка, 64 артилерийски единици, 6 установки, 18 бойни самолета, 11 бойни хеликоптера и 16 патрулни кораба.САЩ са разположили общо 60 000 войници в Близкия изток. Вашингтон има 5000 войници в Бахрейн. Там също имат зенитно-ракетни комплекси \"Пейтриът\". В Бахрейн е Пети флот на САЩ, където има най-малко 18 кораба, включително самолетоносача \"Хари Труман\", 3 разрушителя и един кръстосвач, а също така хеликоптери, самолети, крилати ракети \"Томахоук\", ракети земя-въздух RIM-66 и Harpoon.В Кувейт американците имат 14 300 войници, \"Пейтриът\" и безпилотни самолети. В Ирак държат 5200 войници, боен хеликоптер, 4 ракетни установки и 8 гаубици. В Катар САЩ имат 8000 военнослужещи, \"Пейтриът\", 6 бомбардировача и 28 транспортни самолета. В Саудитска Арабия САЩ са разположили 500 войници, а в Обединените арабски емирства имат 5000 военнослужещи, \"Пейтриът\", 6 изтребителя Ф-22 и безпилотен самолет Global Hawk.Осведомителната агенция е използвала информация на Центъра за стратегически и международни изследвания, въоръжените сили на САЩ и Ирак.", "date": "2020.01.08", "title": "Военният баланс в Близкия изток"}
{"url": "https://news.bg/int-politics/amerikantsite-vse-po-kritichni-kam-politikata-na-tramp-za-iran-povecheto-ochakvat-voyna.html", "text": "Американската общественост е все по-критична към политиката на президента Доналд Тръмп към Иран, след като той нареди на американските военни да ликвидират влиятелния ирански генерал Касем Солеймани, а мнозинството от американците сега очакват двете страни да влязат във война в близко бъдеще. Това показва социологическо проучване на Ipsos за \"Ройтерс\".Националното допитване е установило, че 53% от американците не одобряват действията на Тръмп спрямо Иран, което е увеличение с около 9 процента в сравнение с подобно проучване, проведено в средата на декември.Броят на американците, които \"категорично не одобряват\" действията на Тръмп в Иран - 39 процента - се е увеличил с 10 процента в сравнение с декември.Отговорът до голяма степен следва партийните предпочитания на анкетираните, като неодобрението през последния месец сред демократите и независимите се увеличава, докато при републиканците няма промяна.Около деветима от 10 демократи и петима от 10 независими не одобряват действията на Тръмп в Иран. Сред републиканците един на всеки 10 изразява неодобрение. Един от 10 демократи, четирима от 10 независими и осем от 10 републиканци одобряват политиката на Тръмп към Иран.Допитването е проведено в периода 6-7 януари, малко след като Тръмп нареди ракетно нападение с безпилотен самолет в Ирак, при което беше  и доведе до ескалация на напрежението в Близкия изток.  американските военнослужещи да се изтеглят от страната, а опечалени хора в Иран се стекоха по улиците за траурни шествия за смъртта на генерала, !\".Тръмп, който каза, че Касем Солеймани е планирал да напада американци, настоя, че ударът е имал за цел да спре война с Иран. Американският президент заплаши, че , ако Иран отмъсти за убийството на генерала.Според социологическото проучване общата популярност на Тръмп е останала стабилна след удара му срещу Солеймани, като 41 на сто от американците одобряват действията му като президент, а 54 на сто не ги одобряват.Американците също така изглеждат много по-притеснени сега за риска от война с Иран.", "date": "2020.01.08", "title": "Американците все по-критични към политиката на Тръмп за Иран, повечето очакват война"}
{"url": "https://news.bg/regions/zlatni-pyasatsi-s-nova-prechistvatelna-stantsiya-predi-letniya-sezon.html", "text": "Реконструкцията на пречиствателна станция \"Златни пясъци\" край Варна ще приключи до 15 май. Съоръжението може да поеме целия обем отпадъчни води в района, което ще гарантира чистотата на морето, съобщи БНТ.Проектът се финансира по Оперативна програма \"Околна среда\" и струва близо 40 милиона лева.Съоръжението ще пречиства отпадъчните води не само на курорта \"Златни пясъци\", но и на местностите \"Ривиера\", \"Чайка\" и \"Ален мак\". След модернизацията, капацитетът на станцията ще се увеличи четири пъти и тя вече ще може да обслужва 67 000 души.Кметът на Варна Иван Портних обясни, че по самата пречиствателна станция са изградени вече грубите решетки, сградата за механично пречистване, басейните за извършване на основните процеси, въздуховодната станция.Преди 4 години проблемът със замърсяването на морската вода е бил частично решен чрез дълбоководно заустване на водите от пречиствателната станция.С пречиствателната станция ще бъдат избегнати всякакви рискове от евентуало замърсяване на морската вода от пречиствателната станция, т.е от изливане на непречистени отпадни води в случай на претоварване на капацитета на старата пречиствателна станция, поясни д-р Веселина Божилова от РЗИ-Варна.Добрите показатели за чистота на морската вода ще се отразят положително върху туристическия имидж на страната ни, категорична е д-р Божилова. Тя се надява още тази година зоните за къпане край морето да получат отлична оценка от Европейската комисия.", "date": "2020.01.08", "title": "\"Златни пясъци\" с нова пречиствателна станция преди летния сезон "}
{"url": "https://news.bg/politics/investirat-blizo-207-000-lv-za-dobiv-na-pyasatsi-i-chakali-ot-nahodishte-mechta.html", "text": "\"Трон\" ЕООД, с. Дунавци, община Казанлък, ще добива строителни материали - пясъци и чакъли, от находище \"Мечта\", разположено в землищата на селата Кънчево и Черганово, област Стара Загора.Това решение взе Министерски съвет, като с него дружеството е определено за концесионер на находището.Концесията се предоставя за срок от 25 години, като през този период концесионерът ще вложи 207 хил. лв. за добива.Очакваните концесионни плащания за целия период са над 486 хил. лв. По закон те постъпват в държавния бюджет и в бюджета на общината по местонахождение на концесионната площ - в случая това е Казанлък.", "date": "2020.01.08", "title": "Инвестират близо 207 000 лв. за добив на пясъци и чакъли от находище \"Мечта\""}
{"url": "https://news.bg/world/konflikt-mezhdu-sasht-i-iran-mozhe-da-dovede-do-yadrena-voyna-alarmira-ruski-deputat.html", "text": "Руски депутат предупреди, че конфликт между САЩ и Иран може да доведе до ядрена война, информира АП.Коментарите Владимир Джабаров, сенатор в горната камара на руския парламент, направи след по военни бази в Ирак, използвани от американските сили. Атаките бяха в отговор на \"Реципрочни удари на САЩ и Иран могат да доведат до война в региона. Ако Вашингтон прецени, че не може да постигне целите си, има опасност от ядрена война\", предупреди Джабаров.Руският сенатор смята, че Съветът за сигурност на ООН трябва да се намеси за предотвратяване на допълнителна ескалация в Близкия изток.", "date": "2020.01.08", "title": "Конфликт между САЩ и Иран може да доведе до ядрена война, алармира руски депутат"}
{"url": "https://news.bg/bulgaria/kpkonpi-vnasya-v-sadilishtata-6-iska-za-otnemane-na-nezakonno-imushtestvo.html", "text": "КПКОНПИ внася в съдилищата 6 иска за отнемане на незаконно имущество. Това се случи след получени уведомления за привличане на лицата в качеството на обвиняеми за извършени престъпления - държане на високорискови наркотични вещества, държане на акцизни стоки без бандерол, участие в организирана престъпна група за трафик на хора и имотна измама и други, съобщиха от КПКОНПИ.Комисията за противодействие на корупцията внесе искове в окръжните съдилища в Благоевград, Плевен, Сливен, София и Шумен за отнемане в полза на държавата на незаконно придобито имущество, след образувани производства.С решенията на КПКОНПИ се иска от компетентните съдилища отнемане на имущество, придобито от шестте проверявани и свързаните с тях лица на обща стойност 2 734 454.86 лв., включително 27 недвижими имота и 4 автомобила.", "date": "2020.01.08", "title": "КПКОНПИ внася в съдилищата 6 иска за отнемане на незаконно имущество"}
{"url": "https://news.bg/int-politics/haknaha-darzhavnata-agentsiya-na-kuveyt-informira-che-sasht-se-izteglyat-ot-emirstvoto.html", "text": "Правителството на Кувейт обяви, че появила се по-рано днес информация за изтеглянето на военните на САЩ от емирството е невярна и че държавната информационна агенция е била обект на хакерска атака, съобщава \"Ройтерс\".По-рано се появи информация с източник кувейтската държавна новинарска агенция КУНА, в която се съобщаваше, че министърът на отбраната на Кувейт е заявил, че е получил писмо от главнокомандващия на американския военен контингент в страната, в което се \"обявява предстоящо изтегляне на всички американски военни сили до три дни\".\"Получаването на такова писмо от американските военни сили беше неочаквано и ние водим комуникация с американското военно министерство за повече подробности и информация\", са били цитираните думи на министъра във фалшивата информация на КУНА.Кувейт направи съобщението, след като фалшивата информация излезе в негов профил в социалните мрежи, привличайки широко внимание.В малкия, богат на петрол Кувейт има над 13 000 американски военни, като още се отправят натам на фона на напрежението между САЩ и Иран.", "date": "2020.01.08", "title": "Хакнаха държавната агенция на Кувейт - \"информира\", че САЩ се изтеглят от емирството"}
{"url": "https://news.bg/politics/prekratyavat-kontsesiite-za-dobiv-na-stroitelni-materiali-ot-nahodishtata-karanovo-i-velika.html", "text": "Концесионният договор за добив на строителни материали от находище \"Караново\" ще бъде прекратен едностранно поради неизпълнение на основни задължения от концесионера. Това реши Министерският съвет на днешното си заседание.Концесионерът не е заплатил концесионно възнаграждение и дължими неустойки за неизпълнение, не са предоставени банкови гаранции, обезпечаващи задълженията за концесионно плащане и за възстановяване на околната среда и рекултивация на засегнатите земи.Находище \"Караново\" се намира на територията на община Айтос, област Бургас. Концесионният договор за него е сключен на 16 август 2011 г. с дружество \"Латит\" ООД, гр. Банкя.Поради неизпълнение на основни договорни задължения от концесионера едностранно се прекратява и концесията за добив на строителни материали - туфи, от находище \"Велика\".Находището се намира на територията на община Царево, област Бургас. През август 2004 г. за него е сключен концесионен договор с ЕТ \"Димитър Киров-45\", гр. Бургас. През 2007 г. правата и задълженията по предоставената концесия са прехвърлени изцяло на \"Кариери 2007 г.\" ЕАД, гр. Пловдив.", "date": "2020.01.08", "title": "Прекратяват концесиите за добив на строителни материали от находищата \"Караново\" и \"Велика\""}
{"url": "https://news.bg/world/polsha-evakuira-poslanika-si-ot-bagdad.html", "text": "Министерството на външните работи на Полша съобщи, че полският посланик в Ирак Беата Пекса е евакуиран от съображения за сигурност на фона на растящото напрежение между САЩ и Иран, информира АП.Евакуацията е по молба на Великобритания, защото полската дипломатическа мисия е в британското посолство. Според външното министерство на Полша само посланикът е евакуиран, а полското посолство в Багдад ще продължи да работи.Полша е една от няколкото европейски държави, които обявиха, че техните войници в Ирак не са пострадали при ", "date": "2020.01.08", "title": "Полша евакуира посланика си от Багдад"}
{"url": "https://news.bg/regions/shumensko-selo-se-vdigna-na-bunt-zaradi-bezvodie.html", "text": "Жителите на шуменското село Риш излязоха на протест срещу безводието в селото, съобщава БНР.Местните хора твърдят, че нямат вода от 25 декември, а от ВиК-Шумен не правели нищо, за да решат проблема.Месеци наред селото е било на воден режим. Той обаче вече не се спазва.По тази причина хората са подготвили жалба до водното дружество и са организирали подписка до отговорните институции с настояване за нормално водоснабдяване.", "date": "2020.01.08", "title": "Шуменско село се вдигна на бунт заради безводие"}
{"url": "https://news.bg/bulgaria/pravitelstvoto-utochni-mehanizam-kak-da-se-konsultira-s-ban.html", "text": "Министерският съвет прие Механизъм за възлагането и изпълнението на научни консултации от Българската академия на науките (БАН), съобщиха от Министерски съвет.Основна цел на Механизма е да осигури навременна, висококачествена и независима научна експертиза по въпроси от стратегическа важност.Той ще се използва при подготовката на дейности и инструменти за изпълнение на държавните политики. Органите на изпълнителната власт ще заявяват научни консултации, а министърът на образованието и науката ще възлага тяхното изпълнение на БАН.Финансирането на Механизма ще е за сметка на предоставени целеви средства на БАН от държавния бюджет за изпълнението на национално възложени дейности.Изключение ще са случаите, когато се възлагат спешни задачи, за чието изпълнение се изисква използване на специфично оборудване, закупуване на консумативи и командироване на специалисти.Необходимите средства за тези консултации ще са за сметка на възложителя, в чийто ресор е възникналото обстоятелство", "date": "2020.01.08", "title": "Правителството уточни механизъм как да се консултира с БАН"}
{"url": "https://news.bg/politics/i-sarbite-shte-si-imat-balkanski-potok-uveren-borisov.html", "text": "Сърбите ще наричат газопровода \"Балкански поток\". Това увери президентът на Сърбия Александър Вучич в разговор с премиера на България Бойко Борисов за названието на газопровода, който ще достигне и до Сърбия. Двамата са в Турция за откриване на газопровода \"Турски поток\". Продължението на този газопровод през територията на България е \"Балкански поток\".На събитието присъства и руският президент Владимир Путин, както и турският президент Реджеп Ердоган.\"Това са нашите газоразпределителни мрежи - България има газов хъб, Сърбия има и ние си обменяме газ в различни посоки. Правим за следващите 20-30-50 г. диверсификация и възможност всичко да пътува\", каза българският премиер Бойко Борисов.Премиерът Бойко Борисов посочи още, че АМ \"Европа\" се строи за Сърбия. \"Единият лот до лятото ще е готов, по другия текат процедурите\", заяви Борисов. През месец ноември миналата година премиерът Борисов посети Сърбия, където заедно с президента Александър Вучич участваха в официалната церемония по откриването на автомагистралния участък по Коридор №10 от българската граница до Ниш.Междувременно от пресофиса на МС съобщиха, че България работи целенасочено, за да запази стратегическата си роля на газовата карта на Европа. Част от изпълнението на тази цел на страната ни е изграждането на газоразпределителния център \"Балкан\", който ще може да бъде захранван с газ от различни източници, включително през инфраструктурата на \"Турски поток\".Очаква се българският премиер да проведе и двустранна среща с президента на Турция Реджеп Тайип Ердоган. Предходната среща на Борисов и Ердоган беше през юли 2020 година в Сараево в рамките на Срещата на върха на държавните и правителствени ръководители в Процеса за сътрудничество в Югоизточна Европа. Проектът \"Турски поток\" свързва директно Русия с газотранспортната мрежа на Турция. . Максималната дълбочина на тръбите е до 2200 м във водите на Черно море. Морският участък на този проект е най-голямата система, полагана на такава дълбочина - 2200 м. на годишна база. От приемния терминал при Каякьой в Турция една от двете подземни тръби на сушата се свързва със съществуващата газопреносна система на Република Турция при Люлебургаз.. Сухопътният участък на територията на Турция от терминала в Каякьой до границата с България е с дължина 142 км. ", "date": "2020.01.08", "title": "И сърбите ще си имат \"Балкански поток\", уверен Борисов"}
{"url": "https://news.bg/int-politics/iran-predupredil-irak-a-irak-sasht-za-predstoyashtite-raketni-udari.html", "text": "Иран предупредил Ирак, а Ирак - САЩ за предстоящите . Властите в Багдад предварително уведомяват американските служители за военните бази и ракетните атаки на Иран, съобщава СиЕнЕн.Според техен дипломатически източник Ирак предварително е предупредил американската страна за това кои бази ще бъдат атакувани.Според телевизията, действащият министър-председател на Ирак Адел Абдел Махди заяви по-рано, че е получил предупреждение от иранските власти, че скоро ще бъдат нанесени удари.Според източника на канала иранската страна е информирала иракчаните и кои бази не трябва да се доближават.В момента на ударите и Иран, и САЩ са уведомили Ирак, че се извършват ракетни атаки, допълва СиЕнЕн.", "date": "2020.01.08", "title": "Иран предупредил Ирак, а Ирак - САЩ за предстоящите ракетни удари"}
{"url": "https://news.bg/world/sledvashtiyat-hod-na-pelosi-po-impiychmanta-na-tramp-ostava-neyasen.html", "text": "Лидерът на мнозинството в Сената на САЩ Мич Макконъл обяви, че има гласовете за започване на импийчмънт процеса срещу президента Доналд Тръмп веднага щом председателят на Камарата на представителите Нанси Пелоси представи документите. Макконъл печели подкрепата на сенатори от Републиканската партия за отлагане на решение за призоваване на свидетели, информира АП.Съобщението е важно, тъй като позволява на Макконъл да пренебрегне исканията на демократите за нови свидетелски показания по време на третия импийчмънт процес в историята на страната. Процесът може да започне тази седмица, ако Пелоси изпрати обвиненията срещу Тръмп в горната камара.Но вчера Пелоси не обяви какъв ще е следващият й ход. Тя прекрати обсъжданията за импийчмънта с нейния екип в Конгреса, след като съветник й предаде бележка за кризата в Близкия изток. Тя призова демократите да се \"помолят\", според конгресмен, присъствал на разговорите при закрити врата.Пелоси изглежда не бърза да предаде обвиненията срещу Тръмп на Сената, докато демократите настояват да бъдат изслушани свидетели по време на процеса. Макконъл обаче насочва републиканците към стратегия за бързо оправдаване на Тръмп. Сенатът не може да започне процеса, докато обвиненията срещу Тръмп не бъдат изпратени.\"Ние имаме гласовете\", каза Макконъл пред журналисти относно предложението си за правилата по време на процеса. Той добави, че въпросът за нови свидетели и документи ще бъде разгледан по-късно \"и не преди стартирането на процеса\".Демократите искат бившият съветник по националната сигурност на Белия дом Джон Болтън и други свидетели да дадат показания. Пелоси е коментирала пред лидери от Демократическата партия във вторник, че тя вярва, че стратегията работи. Демократите искат повече подробности от Макконъл.Макконъл е против привикване на нови свидетели и очаква процесът да приключи с оправдаване на президента Доналд Тръмп.Сенатор Линдзи Греъм, топ съюзник на президента, коментира, че Макконъл има 51 гласа със сигурност. Републиканците имат мнозинство от 53 срещу 47 гласа в Сената.Със задържането на документите Пелоси дава възможност на демократите да засилят натиска върху републиканците да не подкрепят предложението на Макконъл.", "date": "2020.01.08", "title": "Следващият ход на Пелоси по импийчмънта на Тръмп остава неясен"}
{"url": "https://news.bg/regions/osnovniyat-prevozvach-v-pazardzhishko-obvinyava-obshtinata-za-transportnata-kriza.html", "text": "Основният превозвач в Пазардишко заяви, че за транспортната криза в региона е отговорна общината, съобщи БНР.Благовест Сестримски обяви, че транспортната криза в региона е следствие от решение на Общината, която определя от кои междуселищни линии да се откаже.Сестримски прогнозира, че проблемът, който вече засяга 70 общини в страната, няма да се реши без намесата на държавата.\"Въпреки големите загуби ние не сме си позволили да изпуснем нито един курс през тези 5 години. В новия договор, който е временен, т.н. от януари месец, който изпълняваме, ги няма вписани тези курсове, но не виждам как фирмата, която е изпълнител, да има вина за нещо такова\", допълва той. Припомняме, че преди 2 дни стана ясно, че Вчера пък стана ясно, че община Пазарджик ", "date": "2020.01.08", "title": "Основният превозвач в Пазарджишко обвинява общината за транспортната криза"}
{"url": "https://news.bg/int-politics/v-zheneva-predlagat-rusiya-da-posrednichi-v-krizata-sasht-iran.html", "text": "Русия, Китай и Франция могат да предприемат стъпки за разрешаване на кризата, произтичаща от конфронтацията между Иран и САЩ. Това мнение е изразено на пресконференция в Женева от старши съветник на Женевския център за политика на сигурност Марк Фино, съобщава ТАСС.\"Надяваме се, че ще видим някакво скрито посредничество от ключови играчи, като, разбира се, Русия, Франция, Великобритания и вероятно Китай\", обяснява той.Фино определя Русия за \"стратегически съюзник на Иран. Русия може да играе важна роля\", подчертава той и допълва, че Москва \"ще се опита да изпрати сигнали до Иран и САЩ за необходимостта да бъдат по-сдържани\".\"Считам, че трябва да очакваме усилия от Русия за стабилизиране на ситуацията, но повечето от нейните стъпки ще останат дискретни\", прогнозира експертът.Фино е скептично настроен към възможностите на Съвета за сигурност на ООН да разреши настоящата криза. Според него \"Съветът за сигурност не е най-доброто място за преговори\". Той обръща внимание и на факта, че ЕС \"изрази повече солидарност със САЩ, отколкото с Иран\".", "date": "2020.01.08", "title": "В Женева предлагат Русия да посредничи в кризата САЩ-Иран"}
{"url": "https://news.bg/int-politics/siriya-e-absolyutno-solidarna-s-iran-i-pravoto-mu-na-otgovor-na-agresiyata-na-sasht.html", "text": "Сирийският външен министър изрази \"абсолютна солидарност\" с Иран в правото му да отговори на американската \"агресия\", като същевременно обвини Вашингтон в ескалация на конфликта.\"Сирия изразява абсолютна солидарност с Иран... и препотвърждава правото си да се защитава в светлината на американските заплахи и атаки и хвърля вината за всички последствия върху САЩ\", се изтъква в изявление на външното министерство на Сирия, цитирано от сирийската държавна телевизия.Сирийското външно ведомство настоя също, че САЩ са виновни за разпалването на конфликти в Близкия изток.Дамаск по-рано категорично осъди  и заместник-началника на иракските \"Сили за народна мобилизация\" Абу Махди ал Мухандис при американски ракетен удар с безпилотен самолет в района на международното летище в Багдад на 3 януари, като също го нарече \"престъпна агресия\".Смъртта на Солеймани беше последвана от обещания на Иран да отмъсти за убийството му. Тази нощ Иранската революционна гвардия извърши  в Ербил и \"Айн ал Асад\" в провинция Анбар, в които са разположени американски военни и сили от международната коалиция, която се сражава срещу ДАЕШ (\"Ислямска държава\").Иранският външен министър Мохамед Джавад Зариф нарече действията на Техеран \"пропорционални мерки\", а върховният водач на Иран Али Хаменеи определи среднощните ракетни нападения като \". Белият дом не потвърди да има американски жертви след атаките.", "date": "2020.01.08", "title": "Сирия е \"абсолютно солидарна\" с Иран и правото му на отговор на агресията на САЩ"}
{"url": "https://news.bg/health/zapochva-palen-odit-na-obshtinskite-bolnitsi-v-plovdiv.html", "text": "Пълен одит на 13-те общински здравни заведения в Пловдив нареди новият здравен шеф в общината д-р Калин Калинов, съобщават от \"Целта е да се установи финансовото им състояние, както и видът медицински дейности, които се извършват в тях.По думи на Калинов системата ще може да се преструктурира едва след като първо се изсветли.Той обясни, че в момента има изтичане на огромен финансов поток от общински към частни болници. Калинов посочи като пример клиничните лаборатории в проверяваните 13 здравни заведения - всички ползвали услугите на външни центрове и по този начин дейността се дублирала.\"Общинското здравеопазване трябва да функционира като единен механизъм, а сега между отделните звена липсва връзка. Управителите на ДКЦ-ата дори не се познават помежду си\", обясни той.По негови думи е смущаващо, че нито една от общинските болници няма ядрено-магнитен резонанс, който носи големи приходи. Липсвали и нови апарати за физиотерапия.Калинов заяви, че подкрепя идеята на кмета Здравко Димитров да бъде построен общински педиатричен център и съобщи, че вече има идеен проект. Не било обаче ясно откъде ще се намерят специалисти.Според Калинов на Пловдив е необходима и съвременна онкоболница. Причината е ръстът на раковите заболявания - според официален доклад на РЗИ-Пловдив през 2018 г. онкоболните са били 5 пъти повече в сравнение с 1971 г.Възможност за строеж на голяма онкологична болница върху общински парцел се отворила още преди 5 години, по думите му. Тогавашните общински съветници обаче отхвърлили проекта.", "date": "2020.01.08", "title": "Започва пълен одит на общинските болници в Пловдив"}
{"url": "https://news.bg/world/otkrito-e-martvo-dete-v-kolesnika-na-samolet-na-parizhko-letishte.html", "text": "Boeing 777 на Air France бе излетял от Абиджан във вторник вечерта и кацна на парижкото летище Шарл дьо Гол рано сутринта, съобщи The Local.Air France каза в изявление, че \"нелегален пътник\" е починал, без да посочва възрастта на лицето.\"Освен човешката драма, това показва сериозен провал на сигурността на летището в Абиджан\", каза източник на охрана на Ивория пред АФП, питайки как 10-годишно дете може да получи достъп до самолета.През последните години няколко нелегални пътници, по-специално юноши от Африка, бяха намерени замръзнали до смърт или смазани в ходовата част на самолетите.", "date": "2020.01.08", "title": "Открито е мъртво дете в колесника на самолет на парижко летище"}
{"url": "https://news.bg/crime/preduprezhdavat-za-fishing-ataki-ot-imeto-na-advokatski-druzhestva.html", "text": "В деловодството на Варненската адвокатска колегия са постъпили сигнали от адвокатски дружества, че от тяхно име са разпространени имейли до граждани, с които се изисква превеждане на различни суми по сметките на дружествата.Това съобщи председателят на Адвокатския съвет във Варна адвокат Юлиян Георгиев в отворено писмо на сайта на колегията.В тази връзка от варненската колегия уточняват, че нито едно адвокатско дружество не действа по този начин, а изпратените съобщения представляват т.нар. \"фишинг\" атака, която цели инсталиране на зловреден софтуер на компютъра, за което органите на МВР и Адвокатския съвет са информирани.Предупреждава се гражданите да бъдат сериозни и внимателни при приемането на такива съобщения и да ги изтрият.", "date": "2020.01.08", "title": "Предупреждават за \"фишинг\" атаки от името на адвокатски дружества"}
{"url": "https://news.bg/disasters/metalika-zapochna-blagotvoritelna-kampaniya-za-pozharite-v-avtraliya.html", "text": "\"Металика\" започна благотворителна кампания за пожарите в Автралия.Във \"Фейсбук\" те публикуваха своя призив за пожарите обхващащи милиони декари, което води до \"унищожение и опустошителни ефекти върху всички жители, животни, околната среда\".\"Моля, присъединете се към нас и направете всичко възможно, за да помогнем\", пишат те и допълват, че се опитват да съберат 750 000 долара.\"NSW Rural Fire Service е най-голямата световна доброволческа организация за борба с пожари и всички средства, дарени по време на това извънредно положение, са насочени към услуги, свързани с жертви на тези особено разрушителни австралийски пожари\", обясняват музикантите.", "date": "2020.01.08", "title": "\"Металика\" започна благотворителна кампания за пожарите в Автралия"}
{"url": "https://news.bg/politics/voenni-da-otlagat-pensioniraneto-si-s-3-godini-iska-karakachanov.html", "text": "Вдигаме възрастта за постъпване в армията. Това стана ясно от коментара на военния министър Красимир Каракачанов пред медиите в Министерския съвет.Сега тази възраст е 28 години, а той предлага тя да стане 40 години. Министърът подчерта, че имало млади хора на 30-35 години, които искали да постъпят в армията, но пределната възраст им пречи. , поясни военният министър.Освен това Каракачанов предлага военните, навършили възраст да се пенсионират, но искат да продължат да работят, . Ще се спре практиката пенсионирани военни да работят и да получават, както пенсия, така и заплата. Този въпрос веднъж завинаги трябва да бъде решен, изтъкна Красимир Каракачанов.Не върви, според мен, да вземаш и пенсия, и заплата, и да даваш пример на своите подчинени, заяви още той. Това не била добра практика. Пенсионирани военни ще мога да остават на служба по решение на военния министър.", "date": "2020.01.08", "title": "Военни да отлагат пенсионирането си с 3 години, иска Каракачанов"}
{"url": "https://news.bg/bulgaria/s-blizo-8-mln-lv-remontirat-7-profesionalni-gimnazii-1.html", "text": "Нови седем общински и държавни професионални гимназии ще бъдат обновени и преоборудвани с финансиране по управляваната от МРРБ.Целта е да се създадат условия за модерни образователни услуги чрез подобряване на образователната инфраструктура в професионалните училища. Четири от професионалните гимназии са в направление ветеринарна медицина, горско стопанство и растениевъдство и животновъдство.С проекти могат да кандидатстват общините Берковица - за Лесотехническа професионална гимназия, Две могили - за Професионална гимназия по селско стопанство \"К. А. Тимирязев\", Елхово - за Професионална Гимназия по Механизация на селското стопанство \"Ернесто Че Гевара\", Нови пазар за ремонт на Професионална гимназия по селско стопанство и община Лозница -за Професионална гимназия по ветеринарна медицина и земеделие \"Александър Стамболийски\". Министерството на образованието и науката може да подаде проект за финансиране на ремонтни дейности в Професионална гимназия по облекло \"Ана Май\" в Пловдив и Професионална гимназия по електроника и енергетика- Банско.Целта е да се създадат условия за модерни образователни услуги в сферата на висшето образование чрез обновяване на материалната база, осигуряване на съвременно оборудване и обзавеждане на висшите училища. Тракийски университет - Стара Загора, определен по процедурата, като първи резервен проект при наличие на финансов ресурс след финансиране на списъка с основните проекти.Управляващият орган на програмата публикува за публично обсъждане проект за изменение на процедурата, съобщиха от МРРБ.За публично обсъждане е публикуван и проект за изменение на процедурата \"Подкрепа за висшите училища в Република България\" по приоритетна ос 3 \"Регионална образователна инфраструктура\" на Оперативна програма \"Региони в растеж\" 2014-2020.", "date": "2020.01.08", "title": "С близо 8 млн. лв. ремонтират 7 професионални гимназии"}
{"url": "https://news.bg/health/nzok-otkri-normativen-propusk-pri-zaplashtaneto-na-zhiznenovazhni-lekarstva.html", "text": "Управителят на Националната здравноосигурителна каса д-р Дечо Дечев е уведомил министъра на здравеопазването Кирил Ананиев за нормативен пропуск относно заплащането с обществен ресурс на лекарства и диетични храни за специални медицински цели.В писмо до здравното ведомство той посочва, че съгласно сега действащата наредба НЗОК заплаща лекарства и диетични храни за специални медицински цели извън обхвата на задължителното здравно осигуряване за деца до 18-годишна възраст. Д-р Дечев посочва, че съгласно наредбата, след като лицата навършат 18 години, няма предвидена правна възможност за заплащане на лечението от страна на Здравната каса. Изключение е направено само по отношение на децата с онкологични и онкохематологични заболявания, като разпореждането е в сила от 17 декември миналата година.Заплащането за лечение на редица заболявания се преустановява, когато пациентът навърши 18-годишна възраст. Липсва и алтернатива за заплащането им с публични средства.По тази причина д-р Дечев посочва, че липсва правна уредба и настоява да се предприемат необходимите действия.Писмото на шефа на НЗОК идва, след като преди дни във Фейсбук се появи сигнал, че Здравната каса е отказала жизненоважно лекарство на момиче с диагноза \"Пропионова ацидурия\", тъй като пациентката вече е навършила 18 години.", "date": "2020.01.08", "title": "НЗОК откри нормативен пропуск при заплащането на жизненоважни лекарства"}
{"url": "https://news.bg/bulgaria/piyan-mazh-ubi-brat-si.html", "text": "Двама братя са се сбили по време на битов скандал, като единият бива ранен с нож в областта на корема. Пострадалият е починал тази сутрин в болнично заведение, в резултат на нанесената му телесна повреда. Сигналът за инцидентът е подаден вчера около 13:30 часа, съобщиха от пресцентъра на МВР.По случая е било образувано досъдебно производство под наблюдението на Районна прокуратура - Петрич. Извършителят на престъпното деяние е бил задържан с постановление на прокурор за срок до 72 часа.Предстои материалите по образуваното наказателно производство да бъдат изпратени до Окръжна прокуратура - Благоевград по компетентност.", "date": "2020.01.08", "title": "Пиян мъж уби брат си"}
{"url": "https://news.bg/crime/175-svideteli-razpitvat-po-deloto-sreshtu-banevi.html", "text": "Още 175 свидетели ще бъдат по делото срещу Баневи. Това стана ясно на днешното съдебно заседание.Прокурорите по делото \"Баневи\" настояват да се разбере кой е бил назначаван за управител на дружествата, дали са извършвали някаква търговска дейност или са били назначавани някакви подставени лица, които са подписвали документи, представени от шефовете им.След разпита на водещия свидетел по делото прокурор Мария Дойчинова обясни пред журналисти, че свидетелят Венцислав Генов е бил управител на \"Партнърс Комерс\" една година.По отношение на прехвърляне на къщата в \"Бояна\" на офшорка и какви са доказателствата за това, прокурор Дойчинова отбеляза, че доказателствата са гласни, които свидетелят дава. Отделно имотът бил внесен като апортна вноска в друго дружество на Николай Банев.Според държавното обвинение личният шофьор на семейство Баневи е бил вписан за управител на едно от дружествата - \"Партнърс Комерс\", което е инкриминирано, че е избягвало да плаща данъчни задължения.От друга страна обаче адвокатът на Банев Ивета Анадолска коментира, че обвинението не разполага с доказателства.Защитата не видя и нищо съществено в свидетелските показания и разпита на Венцислав Генов, а и засега прокуратурата не може да докаже, че той е подставено лице.По думите на адвоката няма нищо ключово в разпита на свидетеля, защото не си спомнял за неща, за които са му задавали въпроси в съдебната зала.По отношение на къщата в \"Бояна\" и прехвърлянето й на офшорка, защитата изтъкна, че това било нов принос по делото. Адвокат Анадолска недоумява защо в досъдебното производство свидетелят казал, че не помнил фирмата, на която трябвало да прехвърли имота, а сега казал офшорка.\"Сега каза \"уплаши ме голямата сума\". Къде е видял сума и къде е видял, че става въпрос за къщата в \"Бояна\", при положение, че не е видял документа, с който се прехвърля\", усъмниха се от защитата в думите на свидетеля.Припомняме, на днешното съдебно заседание стана ясно, че Венцислав Генов. По думи на самия Генов той трябвало да прехвърли къщата на Николай Банев в \"Бояна\" на офшорка, след като бил поставен за управител и на \"Партнърс Комерс\" в периода 2013 -2014 г.Семейство Николай и Евгения Баневи попаднаха в г., след като бяха екстрадирани от Франция.На  на Николай Банев - съпругът на Евгения.На по здравословни причини. Майката на Николай Банев - Мария е с мярка за неотклонение \"парична гаранция\" от 10 000 лв.На последното съдебно заседание на 17 декември миналата година  Николай Банев да се оперира в болницата на МВР.", "date": "2020.01.08", "title": "175 свидетели разпитват по делото срещу Баневи"}
{"url": "https://news.bg/world/kak-se-stigna-do-konfrontatsiyata-mezhdu-iran-i-sasht.html", "text": "Иран проведе ракетни атаки по две американски бази в Ирак в отговор на въздушния удар на САЩ, при който беше убит иранският генерал Касем Солеймани - кулминацията на близо две години постепенно покачване на напрежението, откакто президентът Доналд Тръмп изтегли страната от ядрената сделка от 2015 г.Двете държави са изправени пред най-сериозната конфронтация от Ислямската революция през 1979 г. и окупирането на американското посолство. Двете страни сигнализираха, че ще се въздържат след ракетната атака, но заплахата от война остава.\"Асошиейтед прес\" припомня основните събития, довели до атаките през последната седмица:- Тръмп обяви, че САЩ напускат ядреното споразумение с Иран. През следващите месеци САЩ засилиха санкциите и икономическия натиск върху Ислямската република.- САЩ наложиха тежки санкции върху петролната индустрия на Иран, а държавният секретар Майк Помпео обяви списък с 12 искания, които Техеран трябва да изпълни, за да бъдат отменени санкциите. Иран отхвърли исканията да прекрати подкрепата за въоръжени групи в региона, да се оттегли от войната в Сирия и да спре ракетната си програма. - САЩ обявиха, че разполагат самолетоносача \"Ейбрахам Линкълн\" и бомбардировачи в Близкия изток в отговор на напрежението. - Иран се закани да увеличи нивото на обогатяване на уран. ЕС призова страната да продължи да спазва договореностите. Тръмп заяви, че би искал иранските лидери да му се обадят.. - Обединените арабски емирства съобщиха, че четири товарни кораба са били обект на саботажни операции. Тръмп предупреди, че ако Техеран е замесен, те ще пострадат сериозно.- Два петролни танкера до Ормузкия проток бяха ударени при нападение. САЩ обвиниха Иран за атаката, което се отрича от Техеран. - Революционната гвардия на Иран свали американски безпилотен самолет. Тръмп обяви, че е отменил планиран ответен удар. - Иран заплаши да увеличи запасите от обогатен уран. - Атака с безпилотен самолет по саудитски рафинерии временно прекъсна наполовина доставките на петрол, което покачи цената. САЩ обвиниха Иран за атаката, определяйки го като \"военен акт\" срещу Саудитска Арабия. Техеран отрича, докато подкрепяните от Иран хуси в Йемен поеха отговорност. г. - Масови антиправителствени протести в Ливан и Ирак. Докато протестите предимно бяха предизвикани в резултат на икономически проблеми, те атакуваха правителствата, които са близки с Иран. В Ирак протестиращи открито се оплакаха от влиянието на Техеран и атакуваха ирански дипломатически обекти. - Протести в 100 града в Иран, след като властите вдигнаха цената на бензина. Властите спряха интернета за няколко дни. Според \"Амнести интернешънъл\" повече от 300 протестиращи са убити.27 декември 2019 г. - Американски предприемач беше убит, а няколко американски и иракски войници бяха ранени при ракетна атака срещу база в Северен Ирак. САЩ обвиниха за атаката \"Катаиб Хизбула\" - една от няколкото проирански милиции в Ирак. - САЩ удариха позиции на \"Катаиб Хизбула\" в Ирак и Сирия. Най-малко 25 бойци загинаха. Ирак определи ударите като грубо нарушение на суверенитета на страната. - Стотици поддръжници на Иран атакуваха посолството на САЩ в Багдад. Протестите около сградата продължиха няколко дни. Няма загинали при възникналото напрежение.- САЩ убиха иранския генерал Касем Солеймани, лидер на иранските елитни сили \"Кудс\" и \"мозък\" на военните интервенции на Иран в региона. Техеран се закани да отмъсти. Тръмп потвърди, че е наредил убийството на иранския генерал до летището в Багдад. Конгресни лидери и съюзници на САЩ не са били уведомени за атаката, която мнозина се опасяват, че може да предизвика война. - Иран обяви, че напуска ядреното споразумение, а парламентът на Ирак призова за изгонване на всички американски сили от страната. Тръмп се закани да наложи санкции на Ирак, ако изгони американските войници. - Иран изстреля балистични ракети по две бази с американски войници в Ирак в отговор на убийството на Солеймани. Няма информация за загинали американци или иракчани. Тръмп написа в \"Туитър\", че всичко е добре. Върховният лидер на Иран Али Хаменеи коментира, че атаката е \"шамар в лицето\" на САЩ.", "date": "2020.01.08", "title": "Как се стигна до конфронтацията между Иран и САЩ?"}
{"url": "https://news.bg/crime/ne-e-razreshavan-vnos-na-bolnichni-otpadatsi.html", "text": "България не е разрешавала внос на болнични отпадъци нито от трети страни, нито от ЕС. Това заявяват в съобщение до медиите от Министерсвото на околната среда и водите във връзка с твърдения на лидера на БСП, че министърът на околната среда и водите Нено Димов е предоставил с писмо , внесени от трети страни, включително болнични, които най-вероятно ще бъдат изгорени.От ведомството са категорични, че министърът не е предоставял такава информация. Тя била предоставена от министъра на финансите, в отговор на парламентарно питане за внос на редуцирано гориво, болнични отпадъци и отпадъци от фармацевтични производства в т.ч. утайки и мицели от трети страни за периода 01.08.2014 г. до 28.08.2019 г.В него е отбелязано, че предоставената информация за 734 хил. тона отпадъци за последните 5 год., внесени от трети страни, влизат и стоки, които не са отпадъци по смисъла на ЗУО.По този повод МОСВ е изискала и получила подробна информация от Агенция \"Митници\". В информацията категорично няма данни за внос на болнични отпадъци и РДФ горива. При преглед на данните се потвърдило, че има стоки, които не са отпадъци по смисъла на ЗУО, като пример се посочват металите, които присъстват като отпадъци и като готови метални изделия, включително машини и резервни части за машини. В голямата си част тези, които са отпадъци по ЗУО, всъщност са ценна суровина, захранваща български рециклиращи предприятия, металургичната, хартиено-целулозната и стъкларската промишлености, производство на батерии и акумулатори.Министърът на околната среда и водите в отговор на парламентарно питане относно внос на отпадъци от трети страни, категорично декларира, че битови отпадъци, РДФ горива, болнични отпадъци и отпадъци от фармацевтични производства, в т.ч. утайки и мицели подлежат на процедура на предварителна писмена нотификация по Регламент (EО) №1013/2006.Той подчертава, че за периода от 01.08.2014 г. до 28.08.2019 г. не са издавани нотификации за внос на описаните по-горе отпадъци за третиране в циментовите заводи или в топлоелектрическите централи на България. Не са издавани нотификации за внос на болнични отпадъци и от страни от ЕС.По този повод от МОСВ са категорични, че Корнелия Нинова заблуждава обществото, провокира напрежение и всява страх относно вноса на отпадъци в момент, когато на европейско ниво се поощрява кръговата икономика, рециклирането и оползотворяването на отпадъци и стимулирането на пазара на вторични суровини.", "date": "2020.01.08", "title": "Не е разрешаван внос на болнични отпадъци"}
{"url": "https://news.bg/politics/ms-otkriva-smetka-vav-federalnata-rezervna-banka-na-nyu-jork-zaradi-f-16.html", "text": "Откриват сметка във Федералната резервна банка на Ню Йорк заради покупката на изтребителите Ф-16, които платихме на САЩ. Това е едно от решенията на днешното заседание на Министерския съвет във връзка с изпълнението на договорите за придобиване на нов тип боен самолет.С решение на Министерския съвет бе потвърдена настоящата редакция на три документа: , свързани с чуждестранно финансиране на продажби за военни цели и .Условията на програмата на САЩ за чуждестранни продажби за военни цели (FMS) дават възможност след превеждане от Министерството на отбраната по сметка на правителството на САЩ на сумите за изпълнение на договорите за придобиване на нов тип боен самолет част от тях да се депозират и инвестират чрез банкови и инвестиционни сметки във Федералната резервна банка (Federal Reserve Bank). Така ще се осигури доходност в полза на българската държава, мотивират се от МС. . Реализирането на тази възможност изисква  и Федералната резервна банка (Federal Reserve Bank).Стандартно средствата се инвестират в овърнайт депозити и нискорискови краткосрочни федерални съкровищни бонове (treasury bills) с различна срочност.Предстои откриване на сметка ), на която да бъдат преведени тези средства. В този процес съдействие на Министерството на отбраната ще оказват МФ и БНБ.При евентуално реализиране на описаната възможност би могло да се очаква държавата да реализира приходи от инвестиране с нетна доходност до .Мотивите за това отговарят на интересите на външната политика и национална сигурност на Република България, както в региона, така и в съюзен формат. Припомняме, на 10 юли 2019 г. министрите от кабинета \"Борисов-3\" одобриха , договорите отидоха в Народното събрание за ратификация. Сделката не бе одобрена от БСП, \"Воля\" и \"Атака\".На 15 юли правителството актуализира бюджета заради закупуването на изстребителите.В законопроекта се предвижда и  с 1,829 млрд. лв. до 2,228 млрд. лева.На 23 юли  за покупка на осем изтребителя Ф-16. Мотивите на президента бяха искането стратегическите решения, свързани с отбраната и националната сигурност да се взимат с широк консенсус и подкрепа.След това Радев изтъкна, че в сделката , постигнати включително и с имитиране на нов дълг, поставят под въпрос възможностите за временно осигуряване на  на самолетите.На 26 юли, в парламента бе  върху четирите закона за придобиване на изтребителя Ф-16 от САЩ.Припомняме също, че заради покупката на осемте изтребителя България емитира нов дълг от 700 милиона и 600 хиляди лева от началото на годината до 29 юли 2019 г.Бюджетът позволява новопоетият дълг да бъде до един милиард лева. Финансовият министър Владислав Горанов заяви че възнамерява да се възползва от цялата сума.На 29 юли  бяха продадени през деня при рекордно ниска доходност за облигации със срочност 10 години и половина - 0,32 на сто.Седмица преди това беше предишният аукцион, на който отново бяха поети 200 милиона лева дълг, но този път чрез 20-годишни облигации. Останалите 300 милиона и 600 000 лева бяха взети през юни, когато бяха предложени и от двата вида книжа.Емитирането през юни на 20-годишни български дългови книжа предизвикаха интереса на банките. Причината - подобни книжа са считани за сигурна инвестиция, макар и с ниска доходност.Заради договора със САЩ за придобиването на самолетите  от депутатите на 19 юли.", "date": "2020.01.08", "title": "МС открива сметка във Федералната резервна банка на Ню Йорк заради Ф-16"}
{"url": "https://news.bg/int-politics/frantsiya-nahoka-iran-za-raketnite-udari-sreshtu-sasht.html", "text": "Франция разкритикува остро , след като иранските сили изстреляха ракети по военни бази, в които са разположени американски военнослужещи в Ирак, което беше извършено като отмъщение за  при ракетно нападение с дрон, извършено от САЩ, съобщават световните информационни агенции.\"Франция би искала да подчертае значението на продължаването на борбата срещу (терористичната групировка ДАЕШ) \"Ислямска държава\", като същевременно се зачита суверенитета на Ирак\", се изтъква в изявление на френското външно министерство.Тази нощ Иран удари с ракети две военни бази в Ирак, в които са разположени американски военнослужещи. Според САЩ няма загинали американци при ударите. Иран е изстрелял около 15 ракети с малък обсег. Двете военни бази в Ирак се намират относително близо до територията на Иран. ", "date": "2020.01.08", "title": "Франция нахока Иран за ракетните удари срещу САЩ "}
{"url": "https://news.bg/bulgaria/ucheben-tsentar-s-kampus-v-bankya-za-vss.html", "text": "Правителството предостави на Висшия съдебен съвет управлението върху имот - публична държавна собственост за нуждите на Националния институт на правосъдието, съобщиха от Министерски съвет.Имотът ще бъде използван за създаване на учебен център с кампус, по подобие на практиките на водещите съдебно-обучителни институции в страните членки на Европейския съюз. Ще се подпомогне изграждането на модерна обучителна среда за професионалната общност.Имотът се намира ул. \"Стефан Стамболов\" № 4 в гр. Банкя и представлява терен с площ от 7 910 кв. м., заедно с разположените в него три сгради. Досега имотът е управляван от Министерството на здравеопазването, но е с отпаднала за ведомството необходимост.", "date": "2020.01.08", "title": "Учебен център с кампус в Банкя за ВСС"}
{"url": "https://news.bg/world/iran-otkri-chernite-kutii-na-razbiliya-se-samolet-otkazva-da-gi-predade-na-boing.html", "text": "Спасителните екипи в Иран откриха черните кутии на украинския самолет \"Боинг 737\", който се разби след излитане от Техеран, съобщава \"Франс прес\".По информация на агенция Mehr обаче Иран отказва да ги предаде на проектантския център на \"Боинг\".Ръководителят на Организацията за гражданска авиация на Техеран - Али Абеджаде, съобщи, че не е ясно в коя държава Иран може да изпрати кутиите за анализ на данните.Припомняме, авиокатастрофата стана само часове, след катосрещу две американски военни бази в Ирак. Техеран заяви, че нападенията са в отговор на убийството на генерал Касем Солеймани.По последна информация  Загинали са всички По данни на Външното министерство на Украйна сред жертвите са 11 украински граждани, включително екипажът, 82 ирански граждани, 63 канадци, 10 шведи, 4 афганистанци и 3 германци.От украинското посолство в Техеран посочват, че причината за катастрофата е техническа повреда в двигателя на самолета. Към момента те ", "date": "2020.01.08", "title": "Иран откри черните кутии на разбилия се самолет - отказва да ги предаде на \"Боинг\""}
{"url": "https://news.bg/crime/220-kg-kontrabanden-tyutyun-izzeha-vav-vidinsko.html", "text": "220 кг контрабанден тютюн иззеха във Видинско, съобщават от ОДМВР-Видин.Полицията е иззела общо 22 чувала с нелегален тютюн при две поверки. В село Цар Симеоново, униформени проверили лек автомобил, управляван от 36-годишен видинчанин. В купето и багажника на колата установили 13 чувала с общо 130 кг нарязан тютюн без бандерол. Мъжът е задържан с полицейска мярка за 24 часа.Малко по-късно, до бетонна ограда на дворно място във видинската западна промишлена зона, полицаите открили и иззели още девет чувала с нарязан на ситно тютюн. Общото тегло на нередовната акцизна стока възлизало на 90 кг.Работата по случая продължава.", "date": "2020.01.08", "title": "220 кг контрабанден тютюн иззеха във Видинско"}
{"url": "https://news.bg/economics/veche-ima-bordovi-ustroystva-za-otchitane-na-tol-taksuvane-za-kamionite.html", "text": "Собствениците на камиони над 3,5 тона вече могат да започнат подготовка за оборудване с бордови устройства за нуждите на предстоящото тол таксуване, съобщиха от агенция \"Пътна инфраструктура\".Един от двата национални доставчика на услуги, подписали договори по новите Общи условия на АПИ - \"Интелигентни трафик системи\" АД, премина успешно интеграционните тестове от край до край за оперативна съвместимост с електронната система за събиране на пътни такси за изминато разстояние - тол. Тази система е оперирана и поддържана от АПИ. Това дава възможност на дружеството за предварителни регистрации за . Те ще влязат в сила, когато тол системата за товарните превозни средства над 3,5 тона бъде въведена в търговска експлоатация.За днес са насрочени интеграционните тестове от процедурата за оперативна съвместимост и с другия национален доставчик на услуги - \"Конкорд Смарт Инфраструктура\" АД. Той подписа договори по новите Общи условия на АПИ.Другите   все още не са подписали договори по новите Общи условия на АПИ. Дружеството \"Телетол\" има договор с АПИ за предоставяне на тол услуги по действащите до 29 ноември 2019 г. Общи условия на АПИ, но предстои да потвърди промените в условията.\"Иком\" ООД трябва да предостави допълнителни документи за сключване на договор. След подписването на договори двете дружества ще могат да влязат в процедура за интегриране със системата на АПИ.. Първият включва оценка на съответствието и разглеждане по допустимост на подадените документи. Вторият етап включва интеграционни тестове от край до край, а третият етап - .", "date": "2020.01.08", "title": "Вече има бордови устройства за отчитане на тол таксуване за камионите"}
{"url": "https://news.bg/politics/davat-na-kontsesiya-plazhovete-chernomorets-yug-i-ravda-tsentralen.html", "text": "Министерският съвет взе решение да даде на концесия за морски плаж \"Черноморец-юг\" в община Созопол и морски плаж \"Равда-централен\" в община Несебър. Целта е обезопасяване на двата плажа и предоставяне на услуги от обществен интерес за срока на концесията.Предлага се срокът на всяка от концесиите да е 20 години.Размерът на минималното годишно концесионно възнаграждение за морски плаж \"Черноморец-юг\" е 114 912 лв. без ДДС, а за морски плаж \"Равда-централен\" - 8 071 лв. без ДДС.Морските плажове ще бъдат обезпечени със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж и предоставяне на услуги от обществен интерес.Министерски съвет взе и решение за прекратяване на концесия на плаж \"Лозенец-Караагач\", община Царево, област Бургас. Договорът се прекратява по предложение на концесионера, който не предоставя плажни и/или водноатракционни услуги и не реализира финансов приход от тях, а през по-голямата част от летния сезон морският плаж е безлюден, което прави неефективно стопанисването на морския плаж и използването му за плажен туризъм.Едностранно бе прекратен и договорът за концесия за плаж \"Златна рибка\", община Созопол. Прекратяването на концесионното правоотношение се налага, тъй като концесионерът \"АМИ ГРУП Р\" ЕООД е неизправна страна по договора, вследствие на констатирани системни нарушения на основни нормативни и договорни задължения.При извършените през 2017 г., 2018 г. и 2019 г. проверки на място са установени множество повтарящи се нарушения - по-малко от изискуемите спасителни постове, частичен отказ за осигуряване през целия ден на задължителното здравно и медицинско обслужване, по-малка от минималната изискуема площ на зоната за свободно разполагане на плажни принадлежности и др.Договорът за концесия за морски плаж \"Златна рибка\" е сключен на 1 февруари 2016 г. между Министерския съвет, представляван от министъра на регионалното развитие и благоустройството и \"АМИ ГРУП Р\" ЕООД.", "date": "2020.01.08", "title": "Дават на концесия плажовете \"Черноморец-юг\" и \"Равда-централен\""}
{"url": "https://news.bg/economics/hlyabat-da-poskapva-ochakvat-ot-sayuza-na-hlebarite.html", "text": "Хлябът ще поскъпва, заяви пред БНР председателят на Националния браншови съюз на хлебарите и сладкарите Мариана Кукушева. Причините за това са комплексни - от тол таксите през евентуална лоша реколта до поскъпването на тока и газа.Тя обяви, че не участват в стачки, защото ако народът остане без хляб, това означава обявяване на военно положение. \"Ситуацията е напрегната. Очакванията за отразяване на тол таксите върху цените на насъщния са много тревожни\", каза тя.По думите й нямаме ясна представа как ще се отрази поскъпването върху целия бранш, тъй като всеки , в който доставя своята суровина и превозва допълнителната суровина. Суровината не беше включена в таблицата на Световната банка. \"Световната банка някак много наизуст беше определила някакви 2 стотинки на бройка хляб, като се базираше на цени на основни суровини от преди 3-4 години. Неактуалността на тези изчисления ни прави тревожни и неустойчиви в икономическо развитие\", каза Кукушева.Тя не пожела да конкретизира поскъпването на хляба в следствие на тол таксите.Кукушева отново повтори, че в хлебопроизводството има огромен сив сектор и поскъпването би увеличило неговия обем.Другата причина за поскъпването е сушата. \"Липсата на сняг води до невъзможност растенията да създадат своя силна коренова система. Очакваме, че не малко площи в България ще бъдат разорани напролет, когато се установи какви са щетите\", каза Кукушева и обясни, че няма опасност България да остане без пшенична реколта.Очакването поскъпване на цената на хляба и на всички останали стоки и услуги в страната се диктува и Припомняме, от превозваческия бранш вчера обявиха, че националният протест на превозвачите ще започне на 13 януари и ще , нерегламентирания превоз на пътници и цената на тол системата.Изявлението бе от Магдалена Милтенова, председател на Конфедерацията на автобусните превозвачи и Йордан Арабаджиев, председател на Съюза на международните превозвачи на пресконференция в БТА.", "date": "2020.01.08", "title": "Хлябът да поскъпва очакват от Съюза на хлебарите"}
{"url": "https://news.bg/politics/borisov-ni-hvali-pred-sasht-varnahme-se-na-gazovata-karta.html", "text": "България и САЩ трябва да имат стратегическо партньорство. Тази позиция изрази премиерът Бойко Борисов по време на Първата сесия на Стратегическия диалог България - САЩ, в която участие взе американска делегация. Премиерът Бойко Борисов изтъкна стратегическото ни партньорство със САЩ. Около година и половина е договаряна срещата днес. В бъдеще ще има още стратегически срещи.Иран, Ирак и Сирия са в непосредствена близост до България, каза Борисов в коментар на международното положение. Днешните времена не били спокойни, според него. САЩ разбрали, че заедно с нас можели да направят така, че гражданите в региона да живеят по-добре.Във военното сътрудничество отношенията ни били най-безпроблемни. Летците ни щели да летят с най-добрия самолет Ф-16. Това е важна сделка, тя показва цели, перспективи, увери министър-председателят.Той е доволен, че хиляди За енергийната сигурност Бойко Борисов увери, че страната ни защитава своя интерес. България се върна на газовата карта, подчерта той. Предишната администрация във Вашингтон искала да сме само потребител. Диверсификацията не са само думи, изтъкна премиерът. 20% от акциите на терминала за втечнен газ ще закупи страната ни, толкова има и Гърция. България изгражда своята газова система с най-големите американски компресори, изтъкна Борисов.Нищо не правим на тъмно, скрито, подчерта премиерът. Страната ни ще ползва най-евтиния газ.Той е доволен, че Доналд Тръмп го изслушал внимателно и за АЕЦ \"Белене\". Двата реактора на АЕЦ \"Козлодуй\" ще работят още десет години. По най-прозрачният и публичен начин ще се извършат търговете.Ние никога не сме водили политика срещу някого, увери Бойко Борисов. Само мирът може да реши проблемите в Близкия изток, каза той и подчерта за пример ни е добросъседството. Иначе страната ни щяла да се съобрази с решението на иракския парламент.Премиерът изтъкна нулевия мигрантски поток, за което похвали и турската страна. За визите министър-председателят подчерта, че с 36% се е вдигнал стокооборотът между САЩ и България. Борисов отчете, че за първи път американски президент пръв поставя въпроса за отпадане на визите.Борисов е оптимист, че до година - година и половина ще се реши визовият проблем. Диалогът за Западните Балкани трябва да продължи с усилията на всички нас, отсече още той. Освен изток - запад, но и север - юг интерконекторите ще работят на пълни обороти, каза Борисов. Американският посланик у нас Херо Мустафа изтъкна стратегическия диалог между двете страни. По думите й това е с още по-голяма тежест с делегацията, която САЩ водят у нас. Стратегическият диалог между двете държави не е бюрократичен акт, по думите й.Днешните решения щели да са от полза за гордата и чудесната българска нация. България заслужава най-доброто бъдеще, изтъкна Мустафа. Днешната дискусия щяла да продължи в следващите месеци и години. Посланикът припомни и историческата, по думите й, среща между Бойко Борисов и Доналд Тръмп. Очаква се днес да бъдат постигнати няколко споразумения, както и ще се разговаря и за отпадане на визите за САЩ. Мустафа очаква икономическите отношения да стигнат нови висоти.Мат Бойс, заместник- помощник държавен секретар, който е водач на американската делегация заяви, че двустранните отношения между двете държави с последно време се интензифицирали. Америка цени България като съюзник, увери той. Затова САЩ искали да задълбочат това сътрудничество. От днешната среща той очаква да се получи приятелство. Днес ще бъде изградена десетгодишна пътна карта в сферата на отбраната. Ще се дискутира диверсификация на доставките. Ние сме приятели и съюзници и искаме да укрепим нашето сътрудничество, каза Бойс. САЩ искали да задълбочат връзките си с България. България е лидер в региона, според него, а Америка иска страната ни да се превърне в истински газов хъб.Начело на американската делегация се очакваше да бъде заместник държавният секретар по политическите въпроси Дейвид Хейл. Той обаче бил задържан от държавния секретар във Вашингтон заради напрежението в Иран и ударите по двете бази с американски военни в Ирак, както обясни посланик Херо Мустафа.", "date": "2020.01.08", "title": "Борисов ни хвали пред САЩ: Върнахме се на газовата карта"}
{"url": "https://news.bg/regions/kola-se-zabi-v-betonna-ograda-na-metri-ot-kashta-v-plovdivsko.html", "text": "Тежка катастрофа стана край пловдивското Ново село, съобщава bTV.Кола се заби в железен стълб и в бетонна ограда на частен имот. По чудо няма сериозно пострадали.Пътният инцидент е станал около 23.00 часа снощи. Шофьорът не успял да вземе завой заради прекалено висока скорост, в резултат на което се забил в металния стълб и бетонната ограда. След това се преобърнал в частен имот на метри от къща.Водачът е избягал от местопроизшествието. Според собствениците на пострадалия имот колата е управлявана от мъж от ромската махала на село Куртово Конаре.Автомобилът се води на името на 38-годишна жена. Инцидентът е станал на отбивката на главния път Пловдив-Девин за Ново село.", "date": "2020.01.08", "title": "Кола се заби в бетонна ограда на метри от къща в Пловдивско"}
{"url": "https://news.bg/bulgaria/shte-priklyuchva-li-vtorata-smyana-na-uchenitsite-po-rano.html", "text": "Министерството на образованието обсъжда, втората смяна на учениците да свърша по-рано, съобщиха от Нова телевизия.Тази идея се зароди след като преди по-малко от месец, осмокласничка загина, а нейна съученичка пострада, след като пресичали столичния булевард \"Никола Вапцаров\".Идеята е последният час да приключи в 18:30 и така прибирането на децата да бъде по-безопасно.Заместник директорът на Математическата гимназия Нели Георгиева, коментира, че се работи по-въпроса, учениците да свършват училище по-рано, но за сега тази идея не е приложима.", "date": "2020.01.08", "title": "Ще приключва ли втората смяна на учениците по-рано?"}
{"url": "https://news.bg/energy/proektat-aets-belene-priklyuchi-kategorichen-valentin-zlatev.html", "text": "Акцизът в България не е най-скъпият, той е на средно ниво, съгласуван е с предприсъединителните документи. България има може би най-евтините горива в ЕС. Това заяви бизнесменът Валентин Златев, който сега ръководи Надзорния съвет на \"Лукойл\" пред bTV.Проектът АЕЦ \"Белене\" приключи. Сега се прави нов проект. Така лаконично бизнесменът Валентин Златев обобщи ситуацията покрай идеята за изграждане на втора атомна електроцентрала в България.Той каза, че преди е давал консултации и по този проект, но сега е председател на Надзорния съвет на \"Лукойл\" - оглавява колективния орган в компанията, ежедневно следи ситуацията.\"Занимавам се единствено и само с \"Лукойл\", останалия бизнес се ръководи от моя баща, който е на 83 г., има силата и здравето да го прави, обясни Валентин Златев. Ако искаме , той ще започне на нова основа и нови условия - цена, изграждане и т.н., поясни бизнесменът. Припомняме, на 19 август 2019 г. изтече крайният срок за кандидатстването за стратегически инвеститор за строежа на АЕЦ \"Белене\". Малко по-късно стана ясно, че за участие в процедурата за избор на стратегически инвеститор по проекта АЕЦ \"Белене\". До момента е предоставено заявление за стратегически инвеститор от китайската и корейската ядрена корпорация.тази година в Официалния вестник на Европейския съюз. Срокът за приключването й е 12 месеца от датата на обявяване.На 7 юни 2018 г.  за строителство на втора ядрена централа в България - 30-годишният проект \"Белене\", след което такова решение гласува и Министерския съвет.Срещу строителството се обявяват категорично против всички десни формации, които в момента са извън парламента. Критика изказват и , които не са доволни от изискванията на държавата към стротиелството на нова ядрена мощност.Мораториумът върху строителство на АЕЦ \"Белене\" бе въведен от Народното събрание през 2012 г. - в първото правителство на ГЕРБ с премиер Бойко Борисов. Темата за проекта АЕЦ \"Белене\" обаче стана отново актуална, след като от  за изготвяне на Национална стратегия в областта на енергетиката с фокус върху електроенергетиката. Той бе орисов.БАН публикува доклада си в началото на 2018-та година, след изрично разрешение от БЕХ (като поръчител), но дори и това не намали на изграждането на нова ядрена централа.а 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за , но при условие, че бъдат постигнати параметрите на финансовите анализи. От БАН категорично защитиха доклада си и 90-те варианта, които той дава.БАН публикува доклада си в началото на годината, след изрично разрешение от БЕХ (като поръчител), но  на .След това обаче премиерът Борисов излезе с още една , който да се осъществи с европейско финансиране.По време на посещението си у нас през май руският премиер Дмитрий Медведев потвърди, че \".Връзка между бизнес и политика трябва да бъде на принципна основа, не бива политиците да са бизнесмени и обратното, заяви Златев и обясни, че не е помагал на политици, но са му искали помощ.Относно старо изказване на премиера Бойко Борисов, че Валентин Златев лъже на карти и за това той не играе, бизнесменът заяви, че тогава отговорил още тогава. \"Да се научи по-добре да играе карти. Не бих седнал с него да играя карти, защото той е човек, който не обича да ...\", не довърши фразата си Златев.Има разлика между \"Турски\" и \"Балкански поток\". Нека изчакаме срещата, премиерът Борисов ще ни информира. Вярвайки на премиера Борисов, той е летял 45 мин. над трасе, което е било построено, заяви Златев за споровете с руската страна, че България изостава по този проект.Припомняме, днес в Турция предстои среща между премиера Бойко Борисов, руския президент Владимир Путин и турския президент Реджеп Ердоган за предстоящото пускане на газопровода \"Турски поток\".Не мога да знам каква е позицията на САЩ, чета от пресата, че има наложена санкция, отговори Златев на въпрос има ли санкции и за \"Турски поток\". ", "date": "2020.01.08", "title": "Проектът АЕЦ \"Белене\" приключи, категоричен Валентин Златев"}
{"url": "https://news.bg/int-politics/britaniya-osadi-iranskata-raketna-ataka-no-ne-iska-voyna-v-blizkiya-iztok.html", "text": "Външният министър на Великобритания Доминик Рааб осъди иранската атака с балистични ракети срещу въздушни бази в Ирак, където са разположени коалиционни сили, включително британски персонал, съобщава БиБиСи.Той призовава Иран да не повтаря \"безразсъдните и опасни атаки\" след удари по бази в Ирбил на север и Ал Асад, западно от Багдад. Министерството на отбраната заяви, че няма жертви от Великобритания.Иранската революционна гвардия заяви, че акцията е отмъщение за  при ракетна атака, наредена от президента на САЩ Доналд Тръмп.Рааб заяви, че е обезпокоен от съобщенията за жертви, а война в Близкия изток ще бъде от полза само за терористични групи.Секретарят по Брекзит Стивън Баркли подчертава, че всички страни в кризата \"трябва да деескалират\" ситуацията. \"Не е в интерес на страната да има война\", каза той.Баркли добави, че премиерът Борис Джонсън ще информира Камарата на общините по-късно и също ще обсъди ситуацията на среща с председателя на ЕК Урсула фон дер Лайен в сряда.Посланикът на Иран в Обединеното кралство Хамид Баейдинеджад заяви в \"Туитър\", че нападението е акт на самозащита и страната \"не търси ескалация или война\".Говорител на Министерството на отбраната добави: \"Ние спешно работим за установяване на фактите на място. Първият ни приоритет продължава да бъде сигурността на британския персонал.\"Във вторник Обединеното кралство постави Кралския флот и военните вертолети в режим на готовност в Персийския залив на фона на нарастващото напрежение в Близкия изток.Правителството заяви, че служители на Обединеното кралство са изтеглени от иракската столица Багдад.", "date": "2020.01.08", "title": "Британия осъди иранската ракетна атака, но не иска война в Близкия изток"}
{"url": "https://news.bg/crime/oik-otkaza-da-prekrati-pravomoshtiyata-na-kmeta-na-septemvri.html", "text": "Общинската избирателна комисия в Септември отказа да прекрати правомощията на кмета на общината Марин Рачев, съобщава БНР.Искането беше внесено от Инициативния комитет \"Да спасим община Септември\", който се позовава на , доказващо, че Рачев е в конфликт на интереси.Отказът на Общинската избирателна комисия е взет с две трети мнозинство.Мотивът е, че според съдебното решение Марин Рачев е бил в конфликт на интереси по време на първия си кметски мандат, който вече е приключил. При това положение комисията не може да налага санкции за предишен период. Законодателят не предвижда фигура при избран кмет, което означава, че с новия си кметски мандат Рачев изпълнява и нова длъжност.Според решението на ВАС от 3 януари тази година Рачев е бил в конфликт на интереси, внасяйки в предишния общински съвет предложение за одобряване на строеж на хотел върху преобразувана горска територия на фирма, чийто собственик е майката на Рачев - Спаска Рачева.Решението може да се обжалва в 7-дневен срок пред Административния съд в Пазарджик.Н Операцията срещу корупцията по високите етажи на властта бе проведена под ръководството на Специализираната прокуратура. Над 50 полицаи извършваха обиски в общината, в дома на  в града.Рачев беше обвинен за ощетяване на общината с над 200 000 лв. чрез умишлена безстопанственост и неизгодна сделка. , а по-късно тя бе намалена на 130 000 лева.Освен това Марин Рачев , постановена от Пазарджишкия окръжен съд за , чрез неверни декларации, подписани от съпругата му. Условната му присъда се отнася за отминал период - 2006-2007 година.", "date": "2020.01.08", "title": "ОИК отказа да прекрати правомощията на кмета на Септември"}
{"url": "https://news.bg/world/hamenei-udarihme-samo-edin-shamar-na-sasht.html", "text": "Върховният лидер на Иран Али Хаменеи заяви, че САЩ са получили \"шамар в лицето\", пише \"Гардиън\".Хаменеи говори на събитие в Кум. Той за кратко коментира ракетните удари по американска база в Ирак.\"Миналата нощ ние им ударихме един шамар в лицето. Отмъщението, тези военни действия, не компенсира въпроса. Това, което е важно, е прекратяването на американското присъствие\", коментира той.По думите му САЩ трябва да напуснат региона.Хаменеи отдаде почит на убития \"Мъченичеството му показва, че революцията е жива\", каза той. Присъстващите в залата плакаха и скандираха \"Смърт на Америка\".Хаменеи говори по време на събитие по повод годишнина от клане на протестиращи през 1978 г.В полунощ Иран изстреля ракети по американски сили в Ирак в отговор на убийството на Солеймани.Иранската обществена телевизия съобщи, че Техеран е изстрелял 15 ракети по американски цели. Въоръжените сили на САЩ съобщиха, че най-малко две иракски бази с американски войници са били ударени около 01,30 часа местно време (22,30 часа по Гринуич). Ирак съобщи за 22 ракети. Ирански представители увериха, че Техеран не търси война.Президентът на САЩ Доналд Тръмп коментира, че всичко е наред. Иранската държавна телевизия обяви, че 80 \"американски терористи\" са убити, а също така са унищожени хеликоптери и военно оборудване на САЩ. Източник обаче контрира, че няма загинали американци.Външният министър на Иран Джавад Зариф подчерта, че оценката на САЩ след атаката на Техеран не трябва да се основава на \"илюзии\". По думите му нападението е \"законна самоотбрана\".", "date": "2020.01.08", "title": "Хаменеи: Ударихме само един шамар на САЩ"}
{"url": "https://news.bg/politics/dvamata-balgarski-voennosluzheshti-v-irak-sa-premesteni.html", "text": "Двамата български военнослужещи участващи в небойната мисия на НАТО в Ирак, са преместени на безопасно място, съобщиха от Министерството на отбраната. Мерките за сигурност са предприети в резултат на .Мисията не е прекратена, обясни пред медиите и военният министър Красимир Каракачанов. При вземане на решение, че ситуацията в Ирак е подходяща или по желание на иракското правителство, те могат да се върнат. Ние имаме само двама военнослужещи там, каза министърът.Това не е бойна мисия, това е мисия по обучение, изтъкна Каракачанов. Ако бъде решено, че мисията продължава, тези войни ще бъдат заменени с други.България продължава изпълнението на поетите ангажименти и ще продължи участието си в мисията.", "date": "2020.01.08", "title": "Двамата български военнослужещи в Ирак са преместени"}
{"url": "https://news.bg/int-politics/nato-ochakva-reaktsiyata-na-sasht-a-es-iska-deeskalatsiya-i-dialog.html", "text": "Европейските държави от НАТО очакват реакцията на САЩ за по американските военни бази в Ирак. Това съобщи в сряда дипломатически източник на ТАСС в Брюксел.\"Европейските съюзници очакват ответните действия на Вашингтон, реакцията на съюза ще последва след това\", каза той.Друг дипломат коментира, че \"САЩ вземат независими решения по Иран, без да се консултират с НАТО, както бе при всички последни въздушни удари. При тези условия съюзът чака реакцията на Вашингтон\".В централата на НАТО все още не са коментирали ракетните атаки срещу американските бази в Ирак.Вашингтон и Техеран трябва незабавно да спрат да използват оръжия, за да предоставят пространство за диалог за деескалация на ситуацията, коментира в Брюксел ръководителят на Европейската комисия Урсула фон дер Лайен.\"Използването на оръжие трябва да спре в момента, за да се даде пространство за диалог. Ние сме призвани да направим всичко възможно за възобновяване на преговорите\", обяснява тя.Според фон дер Лайен, експерти от ЕК са \"анализирали потенциалните последици от настоящата криза за Европейския съюз, например, в областта на транспорта, енергетиката, миграцията, а също и за икономическото развитие\", подчертавайки, че ситуацията около Иран \"засяга сериозно всички\".Ситуацията около Иран застрашава усилията от последните години за стабилизиране на региона и борба с терористичната група \"Ислямска държава\", коментира в Брюксел ръководителят на дипломацията на ЕС Жозеп Борел.\"Едно нещо е ясно за нас - настоящите събития застрашават усилията от последните години, а също имат последствия за важната работа на коалицията срещу ДАЕШ\", обясни той.", "date": "2020.01.08", "title": "НАТО очаква реакцията на САЩ, а ЕС иска деескалация и диалог"}
{"url": "https://news.bg/bulgaria/tir-se-obarna-v-kanavka-v-plovdivsko.html", "text": "ТИР се обърна в канавка в Пловдивско, шофьорът е загинал на място, съобщиха от БНТ. Тежкотоварният автомобил се е обърнал странично в канавка.Все още се изясняват обстоятелствата около настъпването на смъртта. Дали е настъпила вследствие на инцидента или заради други здравословни проблеми на шофьора. Загиналият е 46-годишен мъж.Временно се ограничава движението на околовръстния път от село Рогош към Пловдив. Пътят не е затворен, но във връзка с извършване на оглед от разследващи, движението временно ще бъде ограничено и ще се регулира от екипи на Пътна полиция.", "date": "2020.01.08", "title": " ТИР се обърна в канавка в Пловдивско"}
{"url": "https://news.bg/world/zemetreseniya-do-edinstveniya-aets-na-iran.html", "text": "Земетресение с магнитуд 4,5 по Рихтер е регистрирано на под 50 километра от единствената атомна централа на Иран, АЕЦ \"Бушер\", до персийското крайбрежие, обявиха от Геофизичния институт на САЩ, цитирани от АФП.Епицентърът е на 17 километра югоизточно от град Боразджан и на дълбочина 10 километра.Обществената агенция IRNA отбеляза, че земетресението е усетено в Бушер.Няма информация за пострадали и разрушения. Преди няколко седмици в същия район имаше земетресение с магнитуд 5,1 по Рихтер.Справка на официалната страница на Геофизичния институт на САЩ показва, че около час по-рано е било регистрирано земетресение от 4,9 по Рихтер на 10 километра от Боразджан.\"Бушер\", която има 1000-мегаватов реактор, е завършена от Русия през септември 2013 г. след години на отлагания. През 2016 г. руски и ирански компании започнаха изграждане на два допълнителни 1000-мегаватови реактора в централата. Строителството се очаква да завърши до 10 г.", "date": "2020.01.08", "title": "Земетресения до единствения АЕЦ на Иран"}
{"url": "https://news.bg/politics/solomon-pasi-soleymani-stoi-zad-atentata-v-burgas-prez-2012-g.html", "text": "Щом се говори за трета световна война, значи е по-малко вероятно тя да се случи. Тя е най-вероятно да се случи, когато по-малко се говори за нея. Това заяви пред БНТ основателят на Атлантическия клуб в България Соломон Паси.Той все пак призна, че в този динамичен свят всичко е възможно.По думи на Паси две събития оформят контекста на случващото се в Близкия изток - съвместните военни учения на Русия, Китай и Иран и изборите в САЩ.Той подчерта, че Иран е благодарен на България, за това, че страната ни му е продавала оръжия по време на войната с Ирак. Според него имаме много добри български дипломати и посланици, които са служили в Иран, така че България има наследствени знания в тази страна, които могат да бъдат привнесени в общоевропейските усилия.Паси е категоричен, че трябва да се формира обща европейска позиция.По негови думи Касем Солеймани е бил много интелигентен човек и във военно отношение, и в политическо и в терористично отношение.\"От европейска гледна точка той е от тъмната страна на силата с изключение годините, когато той е съюзник на Запада в борбата с \"Ислямска държава\". Неслучайно европейските лидери казаха, че няма да пролеят сълза за него, той има славата на Дарт Вейдър\", заяви Паси, припомняйки, че именно Солеймани е причинил войните в Йемен, Сирия, Либия и Газа.По думи на Паси Солеймани стои и зад Той бе категоричен, че светът се намира в същата степен на сигурност, както и преди смъртта на Солеймани, и едва ли настоящите събития ще предизвикат световен трус.Според него днешната среща на Бойко Борисов с американска делегация била нещо съвсем нормално. По негови думи важното било не колко пъти си се срещал с представители на САЩ, а какво си решил.Относно , на което българският премиер също е поканен, Паси изрази мнение, че той не е добър за страната ни, а само засилва влиянието на Путин в българската политика.", "date": "2020.01.08", "title": "Соломон Паси: Солеймани стои зад атентата в Бургас през 2012 г."}
{"url": "https://news.bg/world/izpolzvahme-raketi-s-malak-obhvat-po-teroristichnoto-pravitelstvo-na-sasht-razkri-teheran.html", "text": "Отговорът на Иран при отмъщение на САЩ заради ракетните атаки на Техеран по американски цели в Ирак ще бъде пропорционален. Това предупреди иранският военен министър Амир Хатами пред обществената телевизия, цитиран от \"Ройтерс\".\"Използвахме ракети с малък обхват...Надявам се, че това ще бъде незабравим урок за американците\", подчерта Хатами, като има предвид  в отговор на \"Отговорът на Иран на всяко отмъщение на САЩ ще бъде пропорционален на това, което Америка направи\", продължи той. Според него президентът Доналд Тръмп \"превърна американската администрация в терористично правителство\".В съобщение правителството на Иран обяви, че е провело \"Операция мъченикът Солеймани\", при която са изстреляни десетки ракети земя-земя срещу военновъздушна база на терористичната армия на американския агресор. Допълва се, че базата \"Айн ал Асад\" е разбита. САЩ се описват като \"Големия Сатана, покварения и арогантен американски режим\".Междувременно говорител на Революционната гвардия на Иран съобщи, че с изстреляните ракети са ударени \"35 точки\" в базата \"Ал Асад\".\"Американците набързо проведоха извънредна среща. Първо, те обявиха, че Тръмп ще говори. Малко по-късно съобщиха, че речта е отменена. Получиха посланието ни без съмнение\", коментира представителят.Американски военен представител заяви, че Иран е изстрелял 15 ракети, от които 11 са ударили цели, а четири са паднали по време на полета. Няма загинали американци.Фабиан Хинц, експерт по Иран към Middlebury Institute of International Studies в Монтерей, коментира, че Ислямската република най-вероятно е използвала балистични ракети с малък обхват, пише \"Лос Анджелис таймс\".По думите му, ако работят без проблеми, ракетите са с точност 10-15 метра от мишената в сравнение със стотици метри преди две десетилетия.", "date": "2020.01.08", "title": "Използвахме ракети с малък обхват по терористичното правителство на САЩ, разкри Техеран"}
{"url": "https://news.bg/crime/siyka-mileva-e-noviyat-govoritel-na-glavniya-prokuror.html", "text": "Главният прокурор Иван Гешев определи за свой говорител прокурор Сийка Милева, съобщават от прокуратурата.До момента тя беше говорител на Специализираната прокуратура, начело на която отново беше Гешев.Говорител на предишния обвинител номер едно - Сотир Цацаров, пък беше Румяна Арнаудова.", "date": "2020.01.08", "title": "Сийка Милева е новият говорител на главния прокурор"}
{"url": "https://news.bg/world/golemi-samoletni-kompanii-prekratiha-poletite-nad-irak-i-iran.html", "text": "Големи самолетни компании заявиха, че прекратяват полетите над Иран и Ирак заради напрежението между Вашингтон и Техеран, съобщават медии.От Air France съобщиха, че спират полетите във въздушното пространство на Иран и Ирак. Пояснява се, че действията са като предпазна мярка след  в Близкия изток, предаде АФП.От германския превозвач Lufthansa също обявиха, че прекратяват полетите в двете държави.Федералната агенция по въздушен транспорт на Русия предупреди да не се лети във въздушното пространство на Иран и Ирак. Агенцията препоръчва националните превозвачи да избягват двете държави.Федералната авиационна администрация на САЩ забрани на американските превозвачи да летят над Ирак, Иран и Близкия изток.KLM, LOT, Emirates Airline, Flydubai, Qantas, Singapore Airlines, Malaysia Airlines, Vietnam Airlines, ANA, JAL, Cathay Pacific и много други компании потвърдиха, че няма да летят над Иран и Ирак.", "date": "2020.01.08", "title": "Големи самолетни компании прекратиха полетите над Ирак и Иран"}
{"url": "https://news.bg/disasters/iran-udarihme-amerikanska-baza-v-irak.html", "text": "Иран съобщи, че е изстрелял десетки ракети земя-земя по иракската база \"Айн ал Асад\", където са разположени американски войски.Това е в отговор на , предаде АП.Ракетните атаки срещу американските бази в Ирак са \"законна самозащита\", а оценката на САЩ за ситуацията не трябва да се \"основава на илюзии\", коментира Мохамед Джавад Зариф цитиран от \"Ройтерс\".\"Айн ал Асад\" е военновъздушна база в западната иракска провинция Анбар.  от звеното на Корпуса на гвардейците на Ислямската революция.Засега не е ясно дали има пострадали при атаката и какви материални щети са нанесени.Всяко отмъщение на САЩ може да доведе до всеобхватна война в Близкия изток, коментира съветник на иранския президент Хасан Рохани в \"Туитър\".\"Всяко военно действие от страна на САЩ ще бъде посрещнато с пълномащабна война в целия регион. Саудитците обаче биха могли да поемат по друг път - те биха могли да имат пълно спокойствие\", обяснява Хесамедин Ашена.Иран не цели ескалация на напрежението или война, но , каза иранският външен министър Мохамад Джавад Зариф.Иран предприе пропорционални мерки за самоотбрана по силата на Член 51 от Устава на ООН, посочи Зариф.Аятолах Хаменей пряко ръководи операцията.Иранската революционна гвардия е заявила, че за всеки американски удар над иранска земя ще бъдат бомбардирани Израел и американските бази в страните от Персийския залив.Предупреждават, че в случай на отговор на двете вълни от ракетни удари, ще последва трета, която ще унищожи Дубай и Хайфа.Иракското правителство отрича да има пострадали иракчани при ударите.Атаката се е случила половин час след изтичането на срока на националния траур в Иран, след като  бе отложено заради трагичен инцидент, при който . Американското военно министерство потвърди информациите за ракетен обстрел на Иран по обекти с американски военнослужещи.Нападението е било с балистични ракети и е започнало 30 минути след полунощ. Следствие на заплахите на Иран през изминалите няколко дни са взети мерки за защита на военните в региона, се казва в съобщението.Според Пентагона, информациите са за пострадали иракчани. Официално лице, цитирано от АП коментира, че информациите са \"за много малко, ако изобщо има\" някакви пострадали.Иранските държавни медии, цитирани от \"Ройтерс\", твърдят, че има поне 80 жертви на САЩ при ракетните удари.\"Тасним\", позовавайки се на източник в Ислямския революционен гвардейски корпус отбелязва, че в резултат на ракетни удари са унищожени 104 инфраструктурни съоръжения в американските военни бази.Американски законодатели и отляво, и отдясно заявиха, че отправят молитви за военните, а говорителят на Камарата на представителите Нанси Пелоси посочи, че трябва да се работи да се гарантира безопасността на военнослужещите. Пелоси също  от администрацията\" и настоя Иран да спре насилието.\"Америка и светът не могат да си позволят война,\" заяви Пелоси.От Белия дом обясняват, че президентът е информиран, следи ситуацията отблизо и е в консултации с екипа си по национална сигурност.Служители от администрацията на президента Барак Обама коментираха в \"Туитър\", че мащабът на нападението на Иран в сряда няма да е оправдание за ответен военен удар от САЩ.Техеран вече обяви, че се  на Солеймани. Парламентът пък призова за изгонване на всички американски войници от Ирак.", "date": "2020.01.08", "title": "Иран: Ударихме американска база в Ирак"}
{"url": "https://news.bg/int-economics/udarite-na-iran-vdignaha-tsenata-na-petrola.html", "text": "Цената на лекия американски петрола се повиши с над 4% на фона на атаките на Ислямския революционен гвардейски корпус на Иран по американски военни бази в Ирак.Това съобщи АП.Агенцията се позова на данни от борсите.Цената на февруарските фючърси за петрола се повиши до 4,4%.По-рано беше съобщено, че няколко военни инсталации в Ирак са атакувани от Ислямския революционен гвардейски корпус на Иран.", "date": "2020.01.08", "title": "Ударите на Иран вдигнаха цената на петрола"}
{"url": "https://news.bg/world/tramp-za-ataka-v-iran-vsichki-sa-dobre.html", "text": "Президентът на Съединените щати Доналд Тръмп коментира в \"Туитър\" нападението на Иран срещу американските войски в Ирак, че всички американски военни са добре. Той добави, че ще направи официално изявление в сряда.\"Всичко са добре! Ракетите са изстреляни от Иран по две военни бази, разположени в Ирак. Оценка на жертвите и щетите се извършват сега. Досега, всички са добре! Имаме най-мощните и добре оборудвани военни навсякъде по света, досега! I ще направи изявление утре сутринта \", написа Тръмп.Президентът на САЩ се срещна с висши служители на администрацията по-рано през деня, за да обсъди ескалацията с Иран, а в съобщенията на медиите се казва, че ограничените въздушни удари върху Ислямска република ще се считат за отмъщение.Според първоначалните доклади няма убити или ранени американци в атаката.", "date": "2020.01.08", "title": "Тръмп за атака в Иран: Всички са добре!"}
{"url": "https://news.bg/disasters/boing-737-katastrofira-sled-izlitane-ot-teheran.html", "text": "Самолет Боинг 737, собственост на украинска авиокомпания, се е разбил близо до Техеран, съобщи АП. Самолетът е летял за Киев.Според агенцията катастрофата е причинена от технически проблеми. Съобщава се, че самолетът е излетял от международното летище \"Имам Хомейни\", превозвайки 180 пътници и членове на екипажа. По данни на Си Ен Ен на борда на самолета е имало общо 176 души - 167 пасажери и 9-членен екипаж.Няма оцелели в катастрофата на украинския пътнически самолет който се разби след излитане от Техеран, съобщава \"Асошиейтед прес\".По информация на иранската държавна телевизия причината за катастрофата вероятно е техническа неизправност. Почти веднага след излитането връзката със самолета е прекъснала.По последна информация . Загинали са всички 176 души на борда - 167 пасажери и 9-членен екипаж.По данни на Външното министерство на Украйна сред жертвите са 11 укроински граждани, включително екипажът, 82 ирански граждани, 63 канадци, 10 шведи, 4 афганистанци и 3 германци.От украинското посолство в Техеран посочват, че причината за катастрофата е техническа повреда в двигателя на самолета. Към момента те отхвърлят вероятността да става въпрос за терористична атака.", "date": "2020.01.08", "title": "Боинг 737 катастрофира след излитане от Техеран"}
{"url": "https://news.bg/world/voennite-na-sasht-v-irak-sa-zasekli-iranskite-raketi.html", "text": "Американските военни, разположени в авиобаза Айн ал Асад в Ирак, са засекли приближаващите се ракети и са успели да се укрият навреме. Това съобщи във вторник вестник \"Лос Анджелис таймс\", позовавайки се на американски военен източник.Американските военни са успели да засекат ракетите по време на полета, но не се опитали да ги прехванат. Благодарение на ранното откриване на ракети, военните успели да се укрият навреме, в резултат на което няма съобщения за жертви в редиците на американските въоръжени сили.Говорителят на Пентагона Джонатан Хофман заяви в писмено изявление във вторник, че Иран е започнал ракетна атака в Ирак по поне две бази, използвани от САЩ. Според предоставената от него информация, базата на Айн ал Асад и летището в Ербил са били обстреляни. Режимът на Техеран е използвал повече от дузина ракети.", "date": "2020.01.08", "title": "Военните на САЩ в Ирак са засекли иранските ракети"}
{"url": "https://news.bg/int-economics/boyko-borisov-otkriva-s-putin-i-erdogan-turski-potok.html", "text": "В Конгресния център \"Халич\" в Истанбул днес ще се състои церемония по пускането в експлоатация на газопровода \"Турски поток\", който ще пренася руски природен газ по дъното на Черно море през Турция до Европа, съобщиха турските медии.Руският президент Владимир Путин пристига в Истанбул специално за участие в церемонията, която ще бъде ръководена от турския президент Реджеп Тайип Ердоган.Министър-председателят Бойко Борисов също пристига в Истанбул, за да присъства на церемонията по стартирането на наземната част на газопровода, наричан в България \"Балкански поток\".Медии съобщиха, че Борисов е бил поканен лично от Ердоган, както за официалната церемония, така и да присъства на срещата между него и Владимир Путин, която е предвидена да се състои днес.Сръбският президент Александър Вучич също ще присъства на церемонията, съобщи Танюг.", "date": "2020.01.08", "title": "Бойко Борисов открива с Путин и Ердоган \"Турски поток\""}
{"url": "https://news.bg/int-economics/v-gartsiya-lovyat-golemi-ribi-za-neplateni-danatsi.html", "text": "Гръцките данъчни власти започват безмилостното преследване на данъчни измамници през 2020 г., съобщават местни медии.През тази година ще бъдат проведени десетки хиляди проверки от независимия орган за публични приходи на страната. Инспекциите ще се съсредоточат върху проверките на място, които ще засягат главно големите предприятия и данъкоплатците с големи доходи.Целта да се търсят, идентифицират и да се борят с укриването на данъци и контрабандата.В действителност независимият орган е сила за бързо реагиране на данъчните власти, тъй като освен типичната кръстосана проверка на точността на данъчните декларации, неговата роля се разпростира и върху идентифицирането на лицата и корпорациите, за които се подозира, че участват в укриване на данъци.Борбата със сивата икономиката е част от усилията на правителството на Нова демокрация да увеличи приходите в бюджета.", "date": "2020.01.08", "title": "В Гърция ловят \"големи риби\" за неплатени данъци"}
{"url": "https://news.bg/weather/slanchevo-no-studeno-1.html", "text": "Днес ще бъде слънчево. Ще духа слаб северозападен, в Източна България - до умерен северен вятър. Максималните температури ще бъдат между 2° и 7°, в София - около 3°.Това съобщиха от НИМХ.Над планините също ще бъде слънчево. Ще духа умерен и силен север-североизточен вятър. Максималната температура на височина 1200 метра ще бъде минус 1°, на 2000 метра - около минус 7°.Над Черноморието ще бъде предимно слънчево. Ще духа умерен северен вятър. Максимални температури на въздуха 2°-5°, температурата на морската вода е 7-8°. Вълнението на морето ще бъде 3-4 бала.", "date": "2020.01.08", "title": "Слънчево, но студено"}
{"url": "https://news.bg/int-politics/tramp-sled-atakata-na-iran-vsichko-e-nared.html", "text": "Американският президент Доналд Тръмп обяви, че тази сутрин ще направи изявление по повод  и същевременно заяви, че \"всичко е наред\", съобщава \"Спутник\".\"Всичко е наред! От Иран бяха изстреляни ракети срещу две военни бази, разположени в Ирак. В момента се извършва оценка на жертвите и щетите. Дотук всичко е наред! Нашата армия е най-могъщата и най-добре въоръжената в света\", изтъкна той в Туитър.Припомняме, по-рано днес бяха  включително базата \"Айн ал Асад\" в провинция Ал Анбар и друга в Ербил.До момента няма данни за загинали американски граждани.Ислямската революционна гвардия на Иран пое отговорност за атаките и заяви, че те са отговор на убийството на генерал Касем Солеймани. Техеран заплаши и с още ответни мерки, които нарече \"Операция мъченик Солеймани\".По данни на медиите иранските атаки са започнали в 1.20 часа местно време - същият час, в който беше убит и самият Солеймани в петък.Напрежението в Средния изток се засили, след като Солеймани - командир на силите Ал Кудс, загина при въздушна срещу международното летище в Багдад, извършена от САЩ по разпореждане на президента Доналд Тръмп.От Вашингтон твърдят, че целта на нападението е била да се предотврати бъдещи атаки от страна на Иран, насочени към американски дипломати и военни.Заради атаката  за смъртта на лидера на Революционната гвардия.на иранския генерал, а ", "date": "2020.01.08", "title": "Тръмп след атаката на Иран: Всичко е наред!"}
{"url": "https://news.bg/world/tuitar-blokira-profila-na-asad-zaradi-publikatsii-za-putin.html", "text": "\"Туитър\" блокира профила на президента на Сирия Башар Асад след публикации по повод визитата на руския държавен глава Владимир Путин в Дамаск, съобщава \"Спутник\".\"Профилът на президентството на Република Сирия в \"Туитър\" беше блокиран от администрацията на социалната мрежа неколкократно в последно време и беше посотянно премахнат без никакво основание след наша публикация относно посещението на президента Путин в Дамаск\", съобщиха от пресслужбата на Асад чрез своя канал в Телеграм.Ведомството посочи линк към новия официален профил в \"Туитър\", от който отново публикува снимки и видеа от визитата на руския държавен глава вчера.В момента по данни на \"Туитър\" предишният профил на пресслужбата на сирийския президент е премахнат заради нарушаване на правилата на социалната мрежа. 7 януари, за да се срещне със своя сирийски колега Башар Асад.", "date": "2020.01.08", "title": "\"Туитър\" блокира профила на Асад заради публикации за Путин"}
{"url": "https://news.bg/regions/politseyski-ekipi-tragnaha-po-selata-v-plovdivsko.html", "text": "Мобилни полицейски екипи тръгнаха по селата в Пловдивско, за да се срещнат с жителите и да чуят проблемите им, съобщава БНТ.Според статистиката служителите на реда регистрират основно проблеми от битов характер.В Марково, което е едно от големите села в областта, обаче основният проблем е пътят, който го свързва с Пловдив. Той беше поставен и пред мобилната полицейска група.Кметът на селото Десислава Терзиева изтъкна, че там битовата престъпност е сравнително ниска, но пътят е без никаква маркировка, което е предпоставка за катастрофи.Ст. инспектор Тихомир Николов от дирекцията на МВР-Пловдив, сектор \"Охранителна полиция\" увери, че проблемът ще бъде докладван и ще бъде препратен към съответните институции.Полицаите посетиха и пенсионерския клуб в селото, където припомниха на възрастните хора как да се пазят от телефонни измамници.Това е един от акцентите при посещенията в малките населени места, тъй като допреди известно време телефонните измами бяха основен вид престъпление, който се извършваше, обясни ст. инспектор Николов. Той обаче отчете, че от началото на миналата година на територията на дирекцията телефонните измами са много малък дял от престъпленията.Посещенията на мобилните полицейски екипи в малките населени места ще продължат през цялата година.", "date": "2020.01.08", "title": "Полицейски екипи тръгнаха по селата в Пловдивско"}
{"url": "https://news.bg/bulgaria/nyama-postradali-balgari-pri-aviokatastrofata-v-iran.html", "text": "Няма данни за пострадали българи при катастрофата на украински пътнически самолет в Иран, съобщават от Министерството на външните работи.Данните са към 7:30 часа.Припомняме, се разби след излитането си от летище \"Имам Хомейни\" в Техеран.Посолството ни в Техеран следи ситуацията и е готово да оказва съдействие при необходимост, посочват от МВнР.От ведомството съобщават и че няма данни за пострадали български граждани при рВсички членове на състава на посолството на България в Багдад, както и на търговското ни представителство в Ербил са добре. Двамата български военни към тренировъчната мисия на НАТО от вчера са евакуирани извън Ирак.", "date": "2020.01.08", "title": "Няма пострадали българи при авиокатастрофата в Иран"}
{"url": "https://news.bg/disasters/nyama-otseleli-ot-razbiliya-se-boing-737-v-teheran.html", "text": "Няма оцелели в  който се разби след излитане от Техеран, съобщава \"Асошиейтед прес\".По информация на иранската държавна телевизия причината за катастрофата вероятно е техническа неизправност.Боингът 737 на \"Украинските международни авиолинии\" е излетял рано тази сутрин от международното летище на Техеран за Киев. Почти веднага обаче връзката с него е прекъснала.По данни на Си Ен Ен на борда на самолета е имало общо 176 души - 167 пасажери и 9-членен екипаж.Припомняме, авиокатастрофата стана само часове, след като срещу две американски военни бази в Ирак. Техеран заяви, че нападенията са в отговор на убийството на генерал Касем Солеймани.", "date": "2020.01.08", "title": "Няма оцелели от разбилия се \"Боинг 737\" в Техеран"}
{"url": "https://news.bg/regions/loveshko-selo-nyama-voda-po-pet-dni-sedmichno.html", "text": "Ловешко село няма вода по пет дни седмично, съобщава bTV.Местните хора от с. Прелом сигнализират, че драстичният воден режим продължава вече пет месеца. Те посочват, че от години има проблеми с водоснабдяването в селото, но не могат да продължават да живеят по този начин, тъй като безводните дни стават все повече.Кметският наместник Васко Панков обясни, че от години изворите са почти пресъхнали, поради което е осигурена водоноска, от която хората си наливат вода.По данни на Христо Семков от ВиК-Ловеч проблемът са именно пресъхналите водоизточници. През тази година засушаването по негови думи е най-сериозно.Според Семков решението е нов водоизточник и подмяна на водопроводната мрежа. Това обаче било свързано с много средства. Очаква се, че подмяната ще струва средно около 60 000 лв. на човек.От своя страна зам.-кметът на община Ловеч Цветан Георгиев увери, че се търси решение на проблема. За него са уведомени всички институции, проведени са срещи с областния управител и кмета на общината.Георгиев обясни, че няма как общината със собствени средства да осигури ремонта.", "date": "2020.01.08", "title": "Ловешко село няма вода по пет дни седмично"}
{"url": "https://news.bg/bulgaria/kompleksat-kamchiya-dalzhi-seriozni-sumi-za-danatsi-i-taksi.html", "text": "Комплексът \"Камчия\" дължи сериозни суми за данъци и такси.Сериозните финансови затруднения на комплекса разкри в студиото на Нова телевизия външният министър Екатерина Захариева. По думите й комплексът от години не е плащал дължимото на българската държава. Захариева подчерта, че думите на руския външен министър Сергей Лавров са именно в този контекст като отговор на депутатски въпрос за финансовото състояние на комплекса, който се стопанисва от кметството на Москва. Такова е и споразумението - за детски лагер.До момента няма заявено желание комплекса да се трансформира в нещо друго, заяви още Екатерина Захариева.Припомняме, , че руската държава иска да придобие санаторно-курортния комплекс \"Камчия\", намиращ се до устието на река Камчия на черноморския бряг. В отговора си Лавров казва, че това е \"уникален проект\" и е \"идеален образец\" за прилагането на \"мека сила\" от страна на Русия.Това стана на 25 декември в рамките на изявление на Лавров пред Съвета на федерацията.От зададения към Лавров въпрос става ясно, че депутатите са проучвали въпроса с комплекса и са подготвили проект за превръщането му в \"основна задгранична културно-хуманитарна площадка\" за налагане на руските интереси в Европа.Предоставянето на базата в Камчия на московските власти беше договорено от социалния министър в Тройната коалиция Емилия Масларова при посещението й в Москва през 2008 г. Комплексът беше открит през 2010 г. от тогавашния кмет на Москва Юрий Лужков и премиера Бойко Борисов.Още тогава се появиха възражения, че предоставянето на руските власти на част от българското крайбрежие, което е и външна граница на ЕС, накърнява националната ни сигурност и тази на страните от общността. за категорична позиция на българските власти и се ангажира с експертна оценка за възможностите за национализиране и включването на СОК \"Камчия\" към бъдещият координационен център на НАТО във Варна., че ако допуснем да се осъществят плановете на Русия за превръщане на комплекса \"Камчия\" в нейна база на европейска и атлантическа територия, се свличаме обратно до статута на \"сива зона\" между Изтока и Запада. Бившият ни посланик в Русия Илиян Василев заяви, че руската страна не може да реализира плановете си без междуправителствен договор.", "date": "2020.01.08", "title": "Комплексът \"Камчия\" дължи сериозни суми за данъци и такси"}
{"url": "https://news.bg/int-politics/shindzo-abe-se-otkaza-da-hodi-v-blizkiya-iztok.html", "text": "Премиерът на Япония Шиндзо Абе отмени визитата си в Близкия изток заради напрежението между САЩ и Иран, съобщава \"Киодо нюз\".Посещението на Абе беше насрочено за тази събота - 11 януари.\"Японският премиер Шиндзо Абе ще отмени пътуването си до Близкия изток предвид нарастващото напрежение там, посочи правителствен източник, докато Токио отново призовава за деескалация по дипломатичен път след атаките на Иран срещу американски военни в Ирак\", съобщава медията.По план по време на визитата си Абе е трябвало да посети Саудитска Арабия, Обединените арабски емирства и Оман.Премиерът е наредил на японските министри да направят подробен анализ на ситуацията в Близкия изток в тясно сътрудничество с други страни.От своя страна главният секретар на японското правителство Йошихиде Суга заяви, че Токио настоява всички, замесени в ситуацията, да \"положат необходимите дипломатически усилия, за да намалят напрежението в региона\".Припомняме, по-рано днес бяха включително базата \"Айн ал Асад\" в провинция Ал Анбар и друга в Ербил.Ислямската революционна гвардия на Иран пое отговорност за атаките и заяви, че те са отговор на убийството на генерал Касем Солеймани.По данни на медиите иранските атаки са започнали в 1.20 часа местно време - същият час, в който беше убит и самият Солеймани в петък., извършена от САЩ по разпореждане на президента Доналд Тръмп.От Вашингтон твърдят, че , насочени към американски дипломати и военни.Заради атаката  за смъртта на лидера на Революционната гвардия.на иранския генерал, а ", "date": "2020.01.08", "title": "Шиндзо Абе се отказа да ходи в Близкия изток"}
{"url": "https://news.bg/press/i-40-godishni-shte-stavat-voynitsi-dvama-ot-trima-shte-deklarirat-danatsite-si-onlayn.html", "text": "И 40-годишни да могат да стават професионални войници, а офицерите да работят между три и пет години извънредно. Тези мерки за решаване на хроничния проблем с недостига на кадри за армията предлага вицепремиерът Красимир Каракачанов. Освен че облекчават проблема с липсата на хора, мерките щели да спасят и Националния осигурителен институт от тежки дефицити.Пределната възраст за постъпване в армията за всички длъжности и звания да е 40 години, предлага Каракачанов с проект за промени в закона за отбраната.\"Работете, работете джаджи\" отдавна е манталитет в моята къща. Може би и при Вас. Един смартфон улесни поддържането на връзка. Умната телевизия излъчва още милион предавания. Умен говорител ви позволява да говорите с умен термостат, без да ставате от леглото. Това е напредък, нали?Но, сега имам ново отношение. Не е само това, което мога да извадя от технологията, а искам да знам какво технологията взима от мен. През последната година съм по следите на тайния живот на нашите данни. Какво се случва, когато поставите Вашия iPhone на нощното шкафче? Има ли подслушване на Alexa на Amazon на Вашето семейство? Кой знае накъде шофирате и къде ползвате своята кредитна карта?През 2018 г. една трета от декларациите на физически лица са били подадени по интернет, а миналата година бе рекордна, като за пръв път електронните формуляри са повече от хартиените.В края на тази седмица ще започне годишната данъчна кампания, като от 10 януари до края на април всеки български гражданин, чиято заплата или доходи от други дейности, например наем, се облагат, ще трябва да декларира това обстоятелство пред приходната агенция.Данъчната кампания за 2020 г. обаче ще протече малко по-различно. Освен по-късното започване на кампанията, вече ще имаме два месеца повече за получаване на отстъпка. Предишни години от 5% отстъпка или до 500 лева от данъка за довнасяне можеше да се възползват само тези граждани, които попълнят правилно и внесат декларацията си до края на януари. Сега този срок се изменя до края на март с допълнителното условие, че няма неплатени стари задължения.Национален транспортен протест ще блокира страната на 13 януари. Превозвачи от близо 10 браншови организации обявиха днес, че спират превоза на пътници и товари в над 70 града, докато управляващите не седнат с тях на преговори за промяна на тарифата за тол-таксите. Гилдията иска и оставката на регионалния министър Петя Аврамова.\"МРРБ еднолично внесе тарифата, без да се съобрази с нито едно предложение на бизнеса. Ние настояваме за намаляване на обхвата на тол-таксите и на техните размери. Искаме плавен преход за българския транспортен бизнес\", заяви Йордан Арабаджиев, председател на Съюза на международните превозвачи.Транспортните фирми настояват също така за по-активни мерки срещу нерегламентираните превози на пътници, както и недопускането да бъде приет сегашният вариант на системата \"Бонус-малус\" за определяне на застраховката \"Гражданска отговорност\".Износът на електроенергия продължава да намалява, като данните на Електроенергийния системен оператор (ЕСО) показват, че за първите пет дни от началото на годината има спад с цели 67.45% спрямо същия период на 2019 г.Това не е изненада, а по-скоро запазване на негативната тенденция. През миналата година износът на електроенергия от България беше с 25% по-малък спрямо 2018-а, най-вече заради по-високите цени на тока на свободния пазар в страната.\"ГЕРБ ни дадоха още един аргумент за вот на недоверие. Освен че са некомпетентни и проявиха безхаберие за кризата с водата и боклука, умишлено прикриват информация, опасна за здравето на българския народ. Ивелина Василева каза, че не е внасян болничен отпадък в България. Разполагам с писмен отговор от Владислав Горанов, който гласи, че общото количество, внесени от трети страни болнични отпадъци, през периода 2014- 2019г. е 2,9 тона. Г-жа Василева е била министър по това време. И днес излиза и лъже българския народ или прикрива тези факти\". Това заяви председателят на БСП Корнелия Нинова пред БТВ.\"Бях извикана в Бобов дол по покана на жителите на общината. Те многократно, с месеци наред алармират институции, агенции, но никой не им обръща внимание. Там всеки ден се карат десетки камиони с боклук от третият свят, които се горят с въглища. Остатъкът се зарива в открития рудник в Бобов дол. Учители ми сигнализираха, че там има бум на хепатит А при деца, както и случаи на туберкулоза. Някой изкарва много пари, за да трови българския народ\", каза Нинова. Лидерът на БСП обясни и за визитата си в с. Яворец, където след нейната намеса е отказано разрешение за промиването и изхвърлянето на боклуци в местната река.Смъртта убития в Солун привърженик на \"Ботев\" Тоско Бозаджийски е причинена от удара на колата. Преди това обаче на младия мъж са били нанесени удари с тежък предмет. Това сочи аутопсията на Тоско, съобщи БНР. Резултатите от нея вече са предадени на семейството на Бозаджийски.Сушата отново е на дневен ред в Добруджа и застрашава есенните посеви. Към момента се повтаря ситуацията от предходната зима, в която почвените запаси от влага бяха критични, заяви за Агри.БГ Радостина Жекова, председател на Добруджанския съюз на зърнопроизводителите. \"Декември отмина без грам валежи. В момента сме с 0 градуса температура, без влага. Локалните 3-5 литра на кв.м са без значение и са много далече от това, което трябва да е по това време на годината. На 60 % сме от пределната влагозапасеност, което е доста надолу\", коментира още Жекова.Според прогнозите януари също се очертава тревожен за земеделските стопани, тъй като няма вероятност за валежи до средата на месеца, а се очертават температури от -15 градуса. \"Ако това се случи, на места ще бъде пагубно за пшениците, особено там, където прораснаха значително. Дългата и топла есен благоприятства развитието им и се наложи третиране с фунгициди, за да задържат развитието\", допълни още производителката.", "date": "2020.01.08", "title": "И 40-годишни ще стават войници, Двама от трима ще декларират данъците си онлайн"}
{"url": "https://news.bg/world/ekspert-putin-pokaza-siriya-e-nasha.html", "text": "Посещението на президента Владимир Путин в Дамаск показва, че Русия е доминиращата сила в Сирия. Освен това Москва сигнализира на САЩ и Иран, че не иска да вижда конфронтацията между тях в Сирия. Това мнение беше изразено във вторник в разговор с кореспондент на ТАСС от изследовател във Вашингтонския арабски център Джо Макарон, коментирайки посещението на руския лидер в Сирия.\"Това не е първият път, когато Путин пътува до руските войски, разположени в Сирия. Този път подобно пътуване имаше смисъл, защото беше на път за Истанбул по време на православната Коледа. Въпреки това, датите на това пътуване също са интересни, защото е станало след убийството на Касем Сюлеймани и на фона на реакцията на Иран на операцията в САЩ \", заяви американският експерт. Имаше предвид убийството от американците на командира на специалните части Ал-Кудс от Ислямския революционен гвардейски корпус на Иран Касем Сюлеймани.Русия се стреми да предотврати евентуално преминаване на сирийския президент Башар Асад към Иран в светлината на рязко влошаване на отношенията между Вашингтон и Техеран. \"Путин напомня на заинтересованите страни, че Русия остава доминиращата сила в Сирия, като същевременно гарантира, че Асад няма да се насочи към Иран след убийството на Сюлеймани и леко намеква, че не иска да вижда американско-иранската конфронтация в Сирия\", убеден е Макарон.Според него американско-иранската конфронтация дава възможност на Русия да укрепи позициите си в Сирия. \"С оглед на факта, че САЩ и Иран са погълнати от тази нова криза, Русия вижда възможност да консолидира своето влияние в Сирия\", заяви политологът.", "date": "2020.01.08", "title": "Експерт: Путин показа - Сирия е наша"}
{"url": "https://news.bg/world/novi-udari-v-irak.html", "text": "Напрежението в Ирак ескалира. И тази нощ е имало удари с ракети по американски военни.Това съобщи АП.Най-малко девет ракети удариха тази нощ военновъздушната база \"Айн ал Асад\" в Ирак. Там са разположени американски военни.След убийството на иранския генерал Касем Сюлеймани, Техеран се закани да продължи с атаките срещу американски военни в Ирак.Много военни самолети прелетяха над Багдад тази нощ, след като Иран обстреля с ракети иракски бази, където са разположени американски военни.", "date": "2020.01.08", "title": "Нови удари в Ирак"}
{"url": "https://news.bg/world/advokatite-na-gon-s-obvinenie-kam-nissan.html", "text": "Адвокатите на бившия шеф на алианса Renault-Nissan-Mitsubishi Карлос Гон обвиниха Nissan, че е компанията е водила предубедено вътрешното разследване. Това съобщи Ройтерс.Според юристи целта на разследването е била отстраняването на Гон от поста на ръководител на алианса, за да се предотврати интеграцията на Nissan и Renault.На 19 ноември 2018 г. Гон беше арестуван по подозрение, че е нарушил японското финансово законодателство.През пролетта на 2019 г. той беше пуснат под гаранция.Преди процеса, който беше планиран за пролетта на 2020 г.,  без разрешение от японските власти.", "date": "2020.01.08", "title": "Адвокатите на Гон с обвинение към Nissan"}
{"url": "https://news.bg/world/raketi-udariha-irakski-kyurdistan.html", "text": "Ракети удариха Иракски Кюрдистан. Летището Ербил в Иракски Кюрдистан е било подложено на ракетен огън в сряда сутринта. Това съобщи \"Ал Хадат\".Преди това най-малко 10 ракети бяха изстреляни във въздушната база Айн ал Асад в Западен Ирак. По официална информация там са дислоцирани американски войски.", "date": "2020.01.08", "title": "Ракети удариха Иракски Кюрдистан"}
{"url": "https://news.bg/regions/devetoklasnichka-narita-v-korema-sauchenichka-zaradi-momche.html", "text": "Осмокласничка е оперирана по спешност в русенската болница след сбиване със своя съученичка от девети клас. Инцидентът е станал в училището в град Глоджево, малко преди започването на учебен час, съобщи Нова телевизия.Деветокласничката е нахлула в класната стая и е пребила по-малкото момиче, заради ревност. Конфликтът между двете е започнал още по време на ваканцията, тъй като побойничката е видяла осмокласничката с момчето, обект на ревност, в заведение. Това е разгневило деветокласничката.Инцидентът с побоя се е случил в първия учебен ден след ваканцията - понеделник. По думите на директора на СУ \"Христо Ботев\" Алеко Алеков причината е \"тривиална\". Такъв инцидент до този момент в училището обаче не е имало. Конфликтът в класната стая се е развил от словесни нападки към физическа агресия изключително бързо и учителите не са успели да реагират навреме. В побоя са били включени и удари с коляно.Ръководството на училището веднага е извикало спешни медици и родителите на пострадалото дете. Състоянието му се подобрява. То се намира в хирургичното отделение на русенската болница, като му е направена операция заради кръвоизлив в корема.Проведена е съвместна комисия с представители на училището, общината, МВР и службите за закрила на детето. След физическото възстановяване детето ще бъде консултирано с психолог, увери и кметът на община Ветово Мехмед Мехмед.", "date": "2020.01.08", "title": "Деветокласничка нарита в корема съученичка заради момче"}
{"url": "https://news.bg/regions/zlatev-yazovir-bebresh-e-sazdaden-za-promishleni-nuzhdi-vodata-mu-ne-se-prechistva.html", "text": "Язовир \"Бебреш\" е създаден за промишлени нужди. За снабдяване на населението на Ботевград с питейна вода е имало 23 сондажа. Нито един от тях  не работи. Странно се оказва, че язовир \"Бебреш\", построен през 1987 г. за промишлеността, е единственият източник за вода в Ботевград.Това заяви пред bTV бизнесменът Валентин Златев, чийто баща е собственик на ВЕЦ \"Бебреш\" и имаше обвинения в общественото пространство, че този ВЕЦ източва водата на язовира.Водата от язовир \"Бебреш\" се подава към населението без да е пречиствана и това е престъпление. Последно 27 юни 2019 г. е установено това, заяви Златев. Разтворът, с който машините чистят магистралата от снега, тече в язовир \"Бебреш\", увери той. Той запита кой и кога е решил да унищожи източниците за питейна вода на Ботевград и защо е спряна работата на лицензираните от държавата водохващания.Относно твърденията, че ВЕЦ \"Бебреш\" е причина за намаления обем на язовир \"Бебреш\", Златев заяви, че е смешно да се твърди, че един язовир може да се източи за 14 дни. Ако ВЕЦ-ът спре, той е толкова незначително малък като 150 - 200 хил. лв. годишно. Не е това кризата. Мисля, че някой умишлено ползва този ВЕЦ, за да отклони вниманието, заяви Златев.ВЕЦ-ът не работи последните 15 месеца, защото няма вода в язовир \"Бебреш\", каза Златев.\"ВЕЦ-ът е построен със законни средства, занимава се баща ми, той е проверяван многократно. Там всичко е кристално ясно. Това е малка ВЕЦ, по-малко от 1 мегават. Няма нито сериозно производство на ток, нито инвестиция, която да установи 1 млн. (лева - б.р.). Фирмата е \"Агроинженеринг\", дъщерна на \"Агрохолд\", собственик на моя баща, каза Златев.В студиото стана ясна и препирнята между кмета на Ботевград Иван Гавалюгов и бизнесмена Валентин Златев, който обясни, че Върховният административен съд (ВАС) е отстранил кмета за конфликт на интереси, а Общинската избирателна комисия тълкувала решение на ВАС.Общината е заплатила на съдружника на Иван Гавалюгов 25 000 лв., за да отразява дейността на кмета Иван Гавалюгов. Той притежава медиите, цялата власт, която използва за своя бизнес, каза Златев по адрес на кмета на Ботевград. Златев представи и чертеж на алтернативен водопровод, който да снабдява града с вода от язовира, но тя да се пречиства. Няколко пъти беше чупен, последния път бе взривен водомера на водопровода, каза Златев.От 2016 г. тръбата, по която Ботевград може да получава вода, не функционира и има 8 нелегални врязвания. Никой не отчита колко вода има, каза Златев.През 2017 г. има 17 незаконни байпасни връзки за водовземане (от язовира - б.р.) и е в разрез с разрешителното и \"Напоителни системи\" не контролират, каза Валентин Златев. Ботевград ползва вода и 4 г. ВиК \"Бебреш\" не е имало договор. ВиК \"Бебреш\" дължи на държавата вода, каза Златев. \"Къде е водата на язовир Бебреш, къде са парите, които се събират от населението на Ботевград, а постъпват на друго място\", запита Златев.\"На територията на Ботевград действа организирана престъпна група (ОПГ), събира от населението вода за 9 млн., плаща на държавата за 2 и останалите пари са присвоени. Образувани са две наказателни дела, установили изтичване на пари в брой, на фиктивни договори и неправомерно изразходвани пари и облагодетелстване\", заяви Златев.Ще се допусне ли всяване на паника в Ботевград, ще се допусне ли една кражба и ще се допусне ли обществеността да бъде лъгана, запита реторично бизнесменът.Г-н Иван Гавалюгов през цялото време е знаел за нередностите в Ботевград, каза Златев. Само човек с дълбок интелектуален потенциал може да каже такова нещо - че Правец е частен град, допълни Златев.", "date": "2020.01.08", "title": "Златев: Язовир \"Бебреш\" е създаден за промишлени нужди, водата му не се пречиства"}
{"url": "https://news.bg/politics/kmetat-na-pernik-pokani-politikanstvashtite-da-pozhiveyat-na-voden-rezhim.html", "text": "Най-тежките месеци за Перник ще са януари и февруари. Язовир \"Студена\" все още не се пълни, но се изпълняват всички мерки. Това каза пред БНТ кметът на града Станислав Владимиров.Той посочи, че притокът в язовира е 120 литра, а оттокът не трябва да превишава 300 литра в секунда.Кметът на Перник описа какви мерки са предприети: \"Перник е подложен на голямо изпитание, вече се реализират основните краткосрочни и дългосрочни мерки, които са ремонт на двете пречиствателни станции, ремонт на водопроводите, ограничават се авариите и се подменя водопреносната и канализационната мрежа. Във Витоша падна сняг, но се надяваме да завали повече сняг. От пещерите от няколко дни започна изпомпването на вода, надяваме се да има дебит, за да се увеличи притокът. Има и огромен карстов басейн до \"Студена\", който също е част от плана да се използва\".Кметът на Перник е имал разговор с ръководството на \"Стомана\" - Перник и е категорично решено, че на този етап вода за промишлени нужди не може да се пусне.Той смята, че заводът ще се справи, тъй като има и други варианти за работа при тези условия.А дали темата се използва политически, тъй като Станислав Владимиров отказа среща с лидера на БСП Корнелия Нинова, партията, от която е избран за кмет.\"При тези главоболия последното, което ще коментирам, са политически изказвания. Надявам се дебатът за кризата в Перник да е в Народното събрание и да е по същество\", каза той.Владимиров смята, че е видно, че във ВиК-сектора има огромен проблем.\"Има армия от стотици чиновници, които трябва да отговарят за това, а се вижда, че има обективно несвършена работа, а всички на върха очевидно се опитват да избягат от отговорност\", каза кметът на Перник.Той даде за пример, че като депутат е поставил въпроса за проблема с водата в Перник септември месец.\"Има огромен брой чиновници, които наблюдават \"Студена\" и изведнъж да се установи, че няма вода там... Тогава министрите отговориха чиновнически, че няма чак такъв проблем, а той гръмна само след месец и половина\", каза Владимиров.Относно отказаната среща с Нинова, кметът е категоричен, че няма промяна в неговата политическа принадлежност.\"Не съм се отдръпвал, аз съм четвърто поколение социалист, но няма как да не постъпвам като кмет, а като партиен функционер. Изключително грозно е, когато някой се опитва да извлече политически дивидент от такова голямо изпитание. Всеки, който иска да политиканства по тази тема, да дойде и да поживее в Перник 2-3 седмици и да види при какви условия живеем\", каза той.Вчера стана ясно, че . Кметът Станислав Владимиров обясни, че вчера е имал среща със здравния министър Кирил Ананиев и държавният инспектор Ангел Кунчев, които са били категорични, че няма как фестивалът да се проведе, тъй като събирането на много хора в рамките на два-три дни може да доведе до по-голямо бедствие и рискът от епидемия е много голям.\"Фестивалът се отлага, но започна подготовката на по-различна \"Сурва\", ще се проектира и изгради голямо сурвакарско село. Искаме да се надгради фестивалът и да стане целогодишен продукт, който може да привлича туристи, а приходите от това да отиват за култура\", обясни кметът на Перник.Решението \"Сурва\" 2020 да се проведе в София той коментира като \"емоционално\".Припомняме,  бе обявено на 21 декември, след като воден режим бе  на 18 ноември 2019 г.За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Премиерът Бойко Борисов срещу управлението (с протести срещу поскъпването на тока падна неговият първи кабинет - б.р. На 20 февруари 2013 г. правителството \"Борисов-1\" подаде оставка след Антимонополните протести, започнали на 5 февруари 2013 г.).В отговор на обвиненията на Корнелия Нинова пък министърът на околната среда и водите Нено Димов определи именно", "date": "2020.01.08", "title": "Кметът на Перник покани политиканстващите да поживеят на воден режим"}
{"url": "https://news.bg/regions/pernichani-ne-se-otkazvat-ot-surva-iskat-da-go-premestyat-v-sofiya.html", "text": "Перничани настояват международният фестивал на кукерите \"Сурва\" да бъде преместен в София.Припомняме, вчера стана ясно, че фестивалът, който трябваше да се проведе в края на януари,  поради водната криза.В отворено писмо до премиера Бойко Борисов и здравните власти гражданите на Перник подчертават, че това събитие е значимо не само за района и за община Перник, а за цялата страна.\"Символиката на кукерите за прогонване на злите сили и всичко лошо е дълбоко изконна българска ценност, залегнала във всеки български обичай и в повечето български традиции. Да лишите България от фестивала на кукерите е все едно да ни лишите от националния ни празник\", категорични са в позицията си те. Според тях това е недопустимо, тъй като нито перничани, нито кукерските групи от цяла България и гостите от чужбина имат вина за наложения воден режим.Те настояват властите да намерят алтернативно решение за провеждането на фестивала.Ваша е отговорността българщината и традиционните ни празници да могат да се провеждат ежегодно и така, както заслужават, посочва се в отвореното писмо.Според перничани решението е \"Сурва\" да се премести в столицата. Аргументите им са близостта на София до Перник, липсата на воден режим и наличието на достатъчно пространство, на което може да се проведе фестивалът.Според перничани Столичната община може да се договори с община Перник за финансовата част на организацията, а провеждането на кукерския фестивал ще доведе до огромен приток на туристи в столицата.", "date": "2020.01.08", "title": "Перничани не се отказват от \"Сурва\" - искат да го преместят в София"}
{"url": "https://news.bg/crime/sgs-osadi-12-libiyski-ofitseri-za-iztezanie-na-valya-chervenyashka.html", "text": "Софийският градски съд осъди 12 либийски офицери да заплатят 500 000 лв. за неимуществени вреди, причинени на медицинската сестра Валя Червеняшка.Съдебният състав приема за безспорно установено по делото, че  09 февруари 1999 г. до 24 юли 2007 г.Съдът отхвърли като неоснователен и недоказан предявения иск за имуществени вреди в размер на 55 334,56 лв.Решението подлежи на обжалване в двуседмичен срок от връчването му на страните пред Софийски апелативен съд.Припомняме, Валя Червеняшка е една от петте български медицински сестри, арестувани в Либия, които бяха подложени на мъчение по обвинение, че са отговорни за заразяване на либийски деца със СПИН. Първоначално държавата ни не беше официално уведомена за случая.Българските медицински сестри са Кристияна Вълчева, Нася Ненова, Валентина Сиропуло, Валя Червеняшка и Снежана Димитрова, както и палестинският стажант-медик Ашраф Ахмад Джум\"а (или Ашраф ал-Хаджудж) - гражданин на България от юни 2007 г.Д-р Здравко Георгиев отделно е обвинен в боравене с чужда валута. Той заминава за Либия, когато разбира, че съпругата му - Кристияна Вълчева, е арестувана.В съдебното решение по делото, заведено от Валя Червеняшка, се описват методите на мъчение, приложени върху една от нашите медицински сестри, които бяха обвинени за смъртта на 393 деца чрез умишлено заразяване с ХИВ-вирус.На 9 февруари 1999 година заедно с още десетки медицински сестри Валя Червеняшка е похитена, арестувана и  на Либия, Триполи. Тя е работила в Бенгази, Либия като медицинска сестра в педиатрична болница \"Ал-Фатах\".Заедно с останалите медицински сестри, стажант-медика Ашраф ал- Хаджудж и д-р Здравко Георгиев те преминаха през  с цел да се получи самопризнание. Изтезанията са били .За периода от 16 май 1999 г. до 24 юли 2007 г. в продължение на 2755 дни, Червеняшка е била няколкократно изправяна пред съд и осъждане, но практически лишена от свобода без влязъл в сила съдебен акт.На 21 юли 2007 година съпругата на тогавашния френски президент Сесилия Саркози взе  от Либия и ги .", "date": "2020.01.08", "title": "СГС осъди 12 либийски офицери за изтезание на Валя Червеняшка"}
{"url": "https://news.bg/regions/obshtina-razlog-razshiryava-ski-pista-kulinoto.html", "text": "Община Разлог иска да разшири ски писта \"Кулиното\", съобщи БНТ.Идеята е да бъдат изградени нови писти и още един лифт. А причината е, че с всяка изминала година броят на желаещите да карат ски в района расте.Причината писта \"Кулиното\" все още да не работи е, че няма достатъчно сняг. Няма и пари, с които да се закупят съоръжения за изкуствен сняг. Общината, като собственик на пистата, има готовност да я отвори и обработва веднага, след като има необходимото количество сняг.По думите на кмета Красимир Герчев пистата е стратегически важна за развитието на туризма в общината.В момента пистата е 1300 м, имаме и в ниската част детска писта. Възнамеряваме да се направи и другата писта на левия ръкав, която е 1600 м, с по-широка долна част, за да я наситим със съоръжения за деца. Искаме да стане като детски център, обясни кметът.Той поясни още, че общинският съвет е приел да започнат изработването на подробен устройствен план, който трябва отново да се съгласува. След като мине процедурата, се надява да разширят пистата.В тази връзка кметът уверява, че няма да прескочат нито една мярка, за да реализират проекта.Все още не ясно кога пистата ще бъде отворена за ползване.", "date": "2020.01.08", "title": "Община Разлог разширява ски писта \"Кулиното\""}
{"url": "https://news.bg/world/netanyahu-zaplashi-s-reshitelen-udar-ako-iran-napadne-izrael.html", "text": "Премиерът на Израел Бенямин Нетаняху предупреди, че Израел ще нанесе \"решителен удар\", ако Иран посмее да нападне еврейската държава, информират АФП и \"Ройтерс\".\"Всеки, който ни атакува, ще получи решителен удар\", закани се Нетаняху на конференция в Йерусалим, след като Иран  в отговор на Израелският лидер описа Солеймани като \"главен терорист\".По думите му Израел подкрепя решението на президента Доналд Тръмп да ликвидира иранския генерал, като поясни, че Тръмп трябва да бъде поздравен за \"бързите, смели и решителни\" действия.", "date": "2020.01.08", "title": "Нетаняху заплаши с решителен удар, ако Иран нападне Израел"}
{"url": "https://news.bg/crime/dvama-rabotnitsi-obraha-zavoda-v-koyto-rabotyat.html", "text": "Полицията задържа двама работници, откраднали материали от карнобадски завод, съобщават от ОДМВР-Бургас.Задържани са в момент на разтоварване на материали от лек автомобил в гараж на карнобатската улица \"Ганчо Хардалов\". Двамата мъже, единият на 44 години от Карнобат и другият на 38 години от айтоското село Карагеоргиево се оказали служители в карнобатски завод за производство на кабели.Установено е, че материалите са откраднати с цел продажба. В гаража са открити четири пластмасови касетки, съдържащи метални отпадъчни продукти от производството на кабели, касетка с предпазни релета, машина въздуходувка, чувал с медни кабелни обувки, кашон с парчета кабели с различно сечение и др., всички собственост на завода.Мъжете са задържани за срок от 24 часа. Направили са пълни самопризнания. Работата по случая продължава.", "date": "2020.01.08", "title": "Двама работници обраха завода, в който работят "}
{"url": "https://news.bg/crime/banev-naznachil-za-upravitel-na-svoi-firmi-lichniya-si-shofyor.html", "text": "Банев назначил за управител на свои фирми личния си шофьор. Това стана ясно от свидетелските показания на Венцислав Генов по делото в Специализирания наказателен съд срещу бизнесмена Николай Банев.\"Бях доволен от Николай Банев. След като познавам семейство Баневи от 25 години, никога не съм имал проблеми и всичко беше много добре\", заяви той.По време на днешното съдебно заседание защитата поиска да получи документи от НАП-Варна, а съдът уважи тяхното искане. Магистратите разрешиха да се проведе среща между подсъдимия и защитата в съдебната зала преди разпита на свидетелите. За тази цел съдът даде 20 минути почивка.След почивката Генов припомни, че първоначално започнал работа в охранителната фирма на Баневи - АКБ ООД през 1994 година и е охранявал чейнджбюро. След това Банев харесал Генов и го взел за личен шофьор до към 2005-2006 г.Неразбирателство между двамата прекратило работата помежду им, но въпреки това останали в добри взаимоотношения. През 2014 г. Генов отново се върнал при Баневи като личен шофьор. Тогава свидетелят помолил Банев да го върне на работа, защото бил безработен. След като се върнал на работа при Баневи, видял, че от \"Полимери\" не останало почти нищо.Генов получавал и служебни пари, които разходвал за автомивка, баланс на гуми. Случвало се е да купува хранителни стоки за семейство Баневи. Фактурите били най-вече за \"Русалка\" ЕООД, защото оттам получавал средствата.Призованият свидетел впоследствие бил повишен за член на Съвета на директорите в една от фирмите на Баневи за производство на хартия. Въпреки повишението, което получил, Генов не разбирал нищо от производството в нея. Той няма спомен дали е бил на трудов договор във фирмата или не.Той бил поставен за управител и на друга от фирмите - \"Партнърс Комерс\", в периода 2013 -2014 г. Впоследствие разбрал, че фирмата е на Банев и че била чиста и нямала задължения. Генов не знаел какъв е бил капиталът и предметът на дейност на фирмата.Той нямал право да откаже и повечето пъти, ако някой откажел, си тръгвал от фирмата. Генов обаче не е виждал документ, че е управител на \"Партнърс Комерс\".Той твърди, че не е получавал заплати като управител на \"Партнърс Комерс\" и няма спомен дали е чувал на кого от Евгения и Николай Баневи е била по-доверен човек Зорница Илиева.Като управител на фирмата Генов не помни какви документи е подписвал освен тези, които спомена в свидетелските си показания. Нито Николай Банев, нито Евгения Банева му разпореждали нещо лично и конкретно, а повечето пъти било през адвокати и Зорница Илиева. Въпросната жена - Зорница Илиева, била най-близка до семейство Баневи, научил Генов от колегите си. Той нямал впечатление дали Баневи и Илиева са извършвали заедно търговска дейност.\"Няма искаш, няма не искаш - слагат те за управител\", повтори още веднъж Генов, според когото Зорница Илиева имала страшно много власт. Той не знае от кого е получавала толкова много правомощия.По думите му в 90% от случаите Зорница Илиева казвала - \"шефовете казват\". Преди да направят Генов управител на \"Партнърс Комерс\" направо дошли с документите, но кои са дошли - той нямал спомен.Въпреки че не знаел нищо за фирмата, той прехвърлил някакви ниви от \"Парнърс Комерс\" в Каварна. При процедурата отново не видял никакви документи, а те били подготвяни от Зорница Илиева. Генов няма спомен дали нотариусът е прочел нотариалния акт и дали е имало други хора с тях.Като видял как прехвърлил имота, без да знае за какво става въпрос, се притеснил. Първоначално мислил, че всичко било наред във фирмата, но се оказало, че не е така. Колкото и да било фрапиращо, Генов трябвало да прехвърли къщата на Николай Банев в \"Бояна\" на някаква офшорка. За коя офшорка не станало ясно.Той не е виждал нотариалният акт на къщата, а се уплашил от голямата сума на имота. За къщата в \"Бояна\" Генов не можел да посочи стойността на сумата, но тя била доста голяма.След като разбрал за какво става въпрос, Генов не искал да подписва документите. Той поискал да вземе трудовото си възнаграждение, но то му било отказано, ако не подпише документите. Затова в крайна сметка той напуснал работа, без да получи заплатата си. Никой не го бил търсил, за да остане на работа. В свидетелските си показания Генов разкри, че можело да го поставят като управител и на друго дружество, но отказал. След 2014 г., след като напуснал работата при Баневи, не е имал повече връзка с тях.Генов е имал приятелски отношение с Мария Банева - майка на Николай Банев.През 2013-2014 г. още като шофьор на Баневи се е случвало да вози и други хора, но много рядко. Като личен шофьор на семейството не е напускал страната. Когато Зорница Илиева го молела да прави нещо, Генов не питал дали това е волята на семейство Баневи.Трудовото му възнаграждение му било изплащано от Пламен Едрев от \"Русалка\" ЕООД като шофьор на Баневи.Припомняме, семейство Николай и Евгения Баневи попаднаха в г., след като бяха екстрадирани от Франция.На  на Николай Банев - съпругът на Евгения.На по здравословни причини. Майката на Николай Банев - Мария е с мярка за неотклонение \"парична гаранция\" от 10 000 лв.На последното съдебно заседание на 17 декември миналата година  Николай Банев да се оперира в болницата на МВР.", "date": "2020.01.08", "title": "Банев назначил за управител на свои фирми личния си шофьор"}
{"url": "https://news.bg/politics/prezidentat-svikva-ksns-za-situatsiyata-v-blizkiya-iztok.html", "text": "Президентът Румен Радев свиква заседание на Консултативния съвет за национална сигурност (КСНС) за ситуацията в Близкия Изток.Темата за срещата е: \"Възможни рискове и заплахи за националната сигурност в контекста на усложнената среда на сигурност в Близкия изток\". Информацията е от прессекретариата на държавния глава.Заседанието е на 9 януари, четвъртък. Припомняме, на  под напора на хиляди протестиращи в Багдад.В петък, 03 януари 2020 г. от Пентагона съобщиха за ликвидирането в Багдад на командващия силите за специално предназначение на . Той бе командващ Ислямския революционен гвардейски корпус \"Ал Кудс\".От Американското военно министерство заявиха, че ракетният удар, довел до смъртта на Солеймани е нанесен по разпореждане на президента Доналд Тръмп. Заедно със Солеймани бяха убити и заместник водача на иракското шиитско опълчение Абу Махди ал Мухандис и неговия помощник, които имаха водеща роля в сраженията по освобождение на иракските земи от терористичните групировки на \"Ислямска държава\".Междувременно Ирак твърди, че  с тях., двамата призовават за сдържаност в Ирак и Иран. зове гражданите си незабавно да напуснат Ирак. от базите си.Смъртта на петрола сорт Brent.На 4 януари  територия.Същият ден  армия.На 5 януари на извънредно заседание на парламента бе решено  бъдат изведени от Ирак.Лидерът на шиитската военизирана ислямска организация и партия \"Хизбулла\" Сайед Хасан Насрала заяви, че  в историята на Близкия Изток.Ден по-късно . След това военният министър на САЩ Марк Еспър заяви, че .Същият ден - 6 януари, иранският президент  нацията му. Той направи това в отговор на съобщението в \"Туитър\" от президента на , че ще удари 52 обекта в Иран.Още в първите часове на 8 януари  военни. След убийството на иранския генерал Касем Сюлеймани, Техеран се закани да продължи с атаките срещу американски военни в Ирак.Малко след това  по иракската база \"Айн ал Асад\", където са разположени американски войски.Ракети удариха Иракски Кюрдистан.  на ракетен огън в сряда сутринта.\"Използвахме ...Надявам се, че това ще бъде незабравим урок за американците\", заяви военният министър на Иран Амир Хатами.", "date": "2020.01.08", "title": "Президентът свиква КСНС за ситуацията в Близкия Изток"}
{"url": "https://news.bg/int-politics/podkrepyana-ot-iran-irakska-militsiya-obeshta-otgovor-i-na-irak-na-ubiystvoto-na-gen-soleymani.html", "text": "Подкрепяният от Иран командир на милиция в Ирак Каис ал Хазали заяви, че  на  и сега е време Ирак да стори същото, съобщава \"Ройтерс\".Отговорът на Ирак няма да бъде по-малък от този на Иран, предупреди Хазали в \"Туитър\". Той ръководи паравоенната групировка Асаиб Ахл ал Хак, която е обявена за терористична организация от САЩ.\"Първоначалният ирански отговор на убийството на мъченика командир Солеймани се случи. Сега е време за първоначалния отговор на убийството на мъченика командир Абу Махди ал Мухандис. И понеже иракчаните са смели и ревностни, техният отговор няма да бъде по-малък от това или на Иран. Това е обещание\", настоя той.Абу Махди ал Мухандис беше един от ръководителите на \"Силите за народна защита\", които са сборна формация на паравоенните иракски групировки, подкрепяни от Иран.", "date": "2020.01.08", "title": "Подкрепяна от Иран иракска милиция обеща отговор и на Ирак на убийството на ген. Солеймани"}
{"url": "https://news.bg/world/rohani-okonchatelniyat-otgovor-na-iran-izritvane-na-sasht-ot-regiona.html", "text": "Окончателният отговор на Иран е изритване на САЩ от региона. Това написа в \"Туитър\" президентът на Ислямската република Хасан Рохани.Рохани обяви, че \"окончателният отговор\" на  ще бъде \"изритване на всички американски сили от региона\".\"Генерал Солеймани героично се би срещу ДАЕШ (\"Ислямска държава\"), \"Ал Нусра\", \"Ал Кайда\" и други. Ако не беше войната му срещу терора, днес европейските столици щяха да бъдат в голяма опасност\", написа Рохани.\"Нашият окончателен отговор на убийството му ще бъде да изритаме всички американски сили от региона\", закани се иранският лидер.", "date": "2020.01.08", "title": "Рохани: Окончателният отговор на Иран - изритване на САЩ от региона"}
{"url": "https://news.bg/energy/bulgartransgaz-kupuva-20-ot-ot-aktsiite-na-gazoviya-terminal-v-gartsiya.html", "text": "\"Булгартрансгаз\" ЕАД ще придобие 20% от капитала на проектната компания \"Газтрейд\" С.А., която изгражда терминала за втечнен природен газ край Александруполис. Това реши Министерският съвет на днешното си заседание, на което беше одобрено акционерното участие на българския газопреносен оператор.Участието на българската страна в проекта за изграждане на терминал за втечнен природен газ в Северна Гърция съответства на актуализираната енергийна стратегия на България. Това е съществена стъпка за реализиране на цялостната концепция за газов хъб \"Балкан\", в основата на която е утвърждаването на прозрачен, ликвиден и надежден пазар на природен газ, посочват от Министерския съвет.Проектът за терминал за втечнен природен газ край Александруполис, Гърция, е в изпълнение на политиката за изграждане на единен общоевропейски енергиен пазар. Той ще съдейства за подобряване сигурността на доставките и диверсификация на източниците на природен газ в региона. Синергията на този проект с изграждането на междусистемната връзка Гърция-България (IGB) ще повиши достъпа на страната ни до втечнен природен газ.Очаква се основни доставчици на газ до терминала в Александруполис да бъдат компании от САЩ, Катар и др. По този начин проектът ще допринесе както за диверсифициране на източниците и трасетата за доставка на газ, така и за насърчаване на конкуренцията в полза на крайните клиенти.С днешното си решение правителството одобри извършването от страна на \"Булгартрансгаз\" на инвестиционни разходи за изграждане на съоръжението, които съответстват на 20%-то му акционерно участие. \"Булгаргаз\" ще участва в обвързващата фаза на процедурата по пазарен тест за резервиране на капацитет от терминала за втечнен природен газ до Александруполис, като резервира до 500 млн. куб. м. на година, но не по-малко от 300 млн. куб. м. на година, за период от 3 до 5 години. За използване на резервирания капацитет, \"Булгаргаз\" ще проведе преговори за доставки на втечнен природен газ през интерконектора Гърция - България.", "date": "2020.01.08", "title": "\"Булгартрансгаз\" купува 20% от от акциите на газовия терминал в Гърция"}
{"url": "https://news.bg/crime/blizo-200-m-brakonierski-mrezhi-otkriha-v-ezero-vaya.html", "text": "190 метра бракониерски мрежи откриха служители на Изпълнителната агенция по рибарство и аквакултури във водите на езеро Вая, съобщи БНР.Те са били поставени в работно положение. Мрежите са извадени и иззети с констативен протокол срещу неизвестен извършител, а рибата от тях - около 4 кг. костур, е върната обратно във водата.При друга проверка на любители риболовци на яз. \"Мандра\", те са установили, че две лица са извършвали нарушени. Те са използвали забранени за риболов уреди тип \"парашут\". Съставени са два акта.Проверките за нерегламентиран риболов, превоз и продажба на риба и рибни продукти в област Бургас продължават, информират от ИАРА.", "date": "2020.01.08", "title": "Близо 200 м бракониерски мрежи откриха в езеро \"Вая\""}
{"url": "https://news.bg/int-politics/es-i-britaniya-ostavat-nay-dobri-priyateli-i-partnyori-no-nyama-da-e-kakto-predi.html", "text": "Председателят на Европейската комисия Урсула фон дер Лайен заяви, че ЕС и Обединеното кралство ще останат \"най-добрите приятели и партньори\" след Брекзит, като в речта си в Лондонското училище по икономика тя очерта визията си за бъдещите отношения между двете страни, съобщават световните медии. Обръщението на фон дер Лайен е озаглавено \"Стари приятели, нови начала: изграждане на друго бъдеще за партньорството между ЕС и Великобритания\". Върховният представител на ЕС откри своето обръщение, като похвали Великобритания, че е \"с голямо сърце, горда и патриотична, с мил и щедър по дух\".Тя също отдаде почит на бившия британски премиер Уинстън Чърчил \"за обединена Европа\" след Втората световна война и на всички британски държавни служители, чиято работа оттогава спомага за формирането на ЕС.ЕС е готов да договори търговска сделка с нулеви мита с Обединеното кралство, но отношенията между двете страни никога няма да бъдат същите, заяви председателят на Европейската комисия при посещението си в Лондон. \"Истината е, че нашето партньорство не може и няма да бъде същото като преди. И не може и няма да бъдем толкова близо, колкото преди, защото с всеки избор идват и последиците\", обясни фон дер Лайен.Очаква се Великобритания да напусне Европейския съюз след 23 дни, на 31 януари - първата държава-членка, която прави това. Това ще даде началото на преходен период, когато Лондон и Брюксел ще започнат нови преговори, които ще включват бъдещи търговски споразумения. И двете страни обаче спорят за продължителността на следващата фаза.\"Европейският съюз е готов да договори наистина амбициозно и всеобхватно ново партньорство с Обединеното кралство\", коментира тя и добави, че \"без удължаване на преходния период след 2020 г. не можете да очаквате да постигнете съгласие по всеки един аспект от новото ни партньорство\".Премиерът на Великобритания Борис Джонсън настоя търговските преговори с Европейския съюз да приключат не по-късно от декември. Джонсън даде да се разбере, че се стреми към \"амбициозно\" споразумение за свободна търговия с ЕС, подобно на сделка, която Европа договаря с Канада - Всеобхватното икономическо и търговско споразумение. Тази сделка отне седем години преговори и тепърва трябва да бъде ратифицирана от националните парламенти в Европа.Ако няма търговско споразумение между Обединеното кралство и ЕС, компании могат да се окажат в условията на Световната търговска организация - което потенциално означава по-високи мита и бариери пред търговията. Тази възможност често се описва като Брекзит \"без сделка\".\"Готови сме да създадем ново партньорство с нулеви мита, нулеви квоти, нулев дъмпинг. Партньорство, което надхвърля търговията и е безпрецедентно по обхват. Всичко от действия за климата до защита на данните, риболов до енергия, транспорт в космоса, финансови услуги до сигурност. И ние сме готови да работим ден и нощ, за да постигнем колкото се може повече от това в рамките на срока, който имаме\", обясни Урсула фон дер Лайен.Говорител на \"Даунинг стрийт\" коментира, че Джонсън \"се очаква да каже на фон Дер Лайен, че след като е изчакал повече от три години за Брекзит, както британските, така и гражданите на ЕС с право очакват преговори за амбициозното споразумение за свободна търговия да приключи навреме.\"\"Няма да има удължаване на Периода за изпълнение, който ще приключи през декември 2020 г., както е посочено в Политическата декларация\", добави говорителят.Макар че вече не е член на ЕС, Великобритания ще остане обвързана с всички правила на блока и ще плаща в бюджета на ЕС до края на годината.\"Без свободното движение на хора не можете да имате свободно движение на капитали, стоки и услуги\", каза фон дер Лайен.\"Без равнопоставени условия в областта на околната среда, труда, данъчното облагане и държавните помощи не можете да имате качествен достъп до най-големия единен пазар в света. Колкото повече различия има, толкова по-отдалечено трябва да бъде партньорството.\"", "date": "2020.01.08", "title": "ЕС и Британия остават \"най-добри приятели и партньори\", но няма да е както преди"}
{"url": "https://news.bg/world/soleymani-imashe-po-ratsete-si-kravta-na-britanski-voynitsi-obyavi-dzhonsan-pred-parlamenta.html", "text": "Премиерът на Великобритания Борис Джонсън заяви пред парламента, че е имал \"по ръцете си кръвта на британски войници\", пише \"Гардиън\".Отговаряйки на въпрос на лидера на Лейбъристката партия Джереми Корбин по време на първия парламентарен контрол от изборите през декември, Джонсън обяви, че САЩ са имали право да защитят базите си. Той поясни, че въпросът дали операцията е била законна не се отнася за Великобритания, защото не е участвала в действията.\"Но аз мисля, че най-разумните хора ще приемат, че САЩ имат право да защитят базите и персонала си\", смята той.Джонсън продължи, че Солеймани е доставял \"самоделни бомби на терористи, които се страхувам, че са убили и осакатили британски войници. Този човек имаше по ръцете си кръвта на британски войници\".Министър-председателят остави отворен въпросът дали Лондон ще изпълни искане на Ирак американските и британските войници да се изтеглят от страната, ако правителството приеме решението на парламента.Корбин от своя страна заяви, че премиерът не се е противопоставил на Тръмп заради подготвяното търговско споразумение със САЩ.Джонсън отговори, че Великобритания ще продължи да работи за деескалация в региона. Той осъди  и призова за намаляване на напрежението.", "date": "2020.01.08", "title": "Солеймани имаше по ръцете си кръвта на британски войници, обяви Джонсън пред парламента"}
{"url": "https://news.bg/int-politics/pedro-sanches-polozhi-kletva-kato-premier-na-ispaniya.html", "text": "Педро Санчес положи клетва като премиер на Испания, съобщава \"Ел Паис\".Днес лидерът на Социалистическата партия се закле пред крал Фелипе VI, след като в за съставяне на правителство.Санчес заема премиерския пост, след като беше подкрепен от своята партия, от лявата \"Подемос\", с която ще състави коалиционно правителство, както и от баската PNV, \"Мас Паис\", \"Компромис\", \"Нуева Канариас\", \"Теруел Ексисте\" и BNG.Той се закле да спазва Конституцията по време на церемония в кралския дворец \"Сарсуела\".По време на церемонията Санчес се пошегува, обръщайки се към краля с думите: \"Осем месеца за десет секунди\". Той визираше бързата процедура по полагане на клетва, но трудното съставяне на правителство.\"Беше бързо, лесно и безболезнено. Болката идва след това\", отвърна му в същия тон Фелипе VI.Предстои социалистът да състави своето правителство. Това ще бъде първият коалиционен кабинет след края на диктатурата на Франко през 1975 г.Очаква се новият кабинет на Испания да бъде представен следващата седмица.", "date": "2020.01.08", "title": "Педро Санчес положи клетва като премиер на Испания"}
{"url": "https://news.bg/politics/balgariya-i-sasht-obsadiha-satrudnichestvo-v-energetikata-sigurnostta-i-5g-mrezhata.html", "text": "Правителствата на България и САЩ поставиха началото на двустранен Стратегически диалог на високо равнище - форум за консултации и сътрудничество по глобални, регионални и двустранни въпроси от взаимен интерес и за двете държави. Договореност за този диалог беше постигната на 25 ноември 2019 г. по време на срещата между министър-председателя Бойко Борисов и президента Доналд Тръмп.Двете страни обсъдиха редица глобални въпроси, включително Иран, Турция и Сирия, Русия, Китай и Западните Балкани. Двете страни също така проведоха задълбочени разговори по въпросите на сигурността, енергетиката, върховенството на закона, както и въпроси от двустранния дневен ред като напредъка на България към включване в програмата на САЩ за безвизово пътуване VWP, кандидатурата на страната за членство в ОИСР, перспективите за сключване на Споразумение за социална сигурност, наред с други въпроси.България и САЩ се обединиха около мнението, че ще помагат за простеритет на Западните Балкани, защото според тях едни по-силни Западни Балкани означават по-силна Европа и по-силно трансатлантическо партньорство.По време на срещата бе обсъдена кандидатурата на България за членство в Организацията за икономическо сътрудничество и развитие (ОИСР) и програмата за безвизово пътуване на САЩ.През март тази година тези дискусии ще бъдат продължени от помощник-държавният секретар по консулските въпроси на САЩ, който ще посети България.България и САЩ отчитат стратегическата позиция на България в региона и по отношение поддържането на сигурността в Черноморския регион, както и първостепенното значение за тази сигурност на сътрудничеството в двустранен план и в рамките на НАТО. България вече е предприела първи стъпки към увеличаване на своите военни разходи и модернизация на своите Въоръжени сили, а САЩ имат готовност да подкрепят тези текущи усилия за повишаване на взаимната съвместимост и достигане на способностите, заложени в рамките на НАТО.Във връзка с това България и САЩ се договориха да разработят Пътна карта за двустранно сътрудничество в областта на отбраната, която ще даде израз на общите приоритети и ще очертае дейности, които ще насочат сътрудничеството ни в областта на сигурността през следващите десет години. Сред основните приоритети са морското сътрудничество в Черно море, изграждането на оперативна съвместимост и устойчивост чрез съвместни обучения и учения, киберсигурността и укрепването на отбранителните институции.Както България, така и САЩ съзнават важното значение на сътрудничеството в Черноморския регион с други страни-съюзници и парнтьори в рамките на НАТО с цел поддържане на нашата колективна сигурност и планират да увеличат своята ангажираност в региона като част от тази пътна карта.България и САЩ ще продължат да развиват тази пътна карта в рамките на двустранен работен комитет и очакват да подпишат окончателната пътна карта по-късно през тази година.Двете страни отбелязаха, че ще продължат да задълбочават своето сътрудничество в областта на енергетиката с цел повишаването на енергийната сигурност на България и региона. В продължение на диалога, стартиран през декември 2019 г. с посещението в България на американски експертен екип в областта на ядрената енергетика, ще се работи за постигане на консенсус относно най-добрия път напред за България. Съвместно ще се наблюдва процеса за лицензиране на американско ядрено гориво, за да се гарантира експедитивно постигане на диверсификация на доставките от страна на България.По отношение на природния газ, България ще продължи да работи в посока изграждане на газовия интерконектор Гърция-България в заложените срокове. САЩ приветстваха предприетото от България действие за придобиване на 20% дял от собствеността и разглеждане на възможността за резервиране на капацитет от плаващата платформа за съхранение и регазификация край Александруполис.Ще продължат разговорите относно либерализацията на българския вътрешен газов пазар, което ще позволи на страната да се възползва богато от превръщането си в регионален център за газова търговия. В продължение на постигнатия напредък по време на декемврийското посещение на ядрения експертен екип, в близко бъдеще САЩ ще изпратят в България нов експертен екип, който да направи оценка и да съдейства на България да развие своята газова инфраструктура, както и да разгледа възможностите за развитие на хидроенергийни и други възобновяеми енергийни източници с цел превръщането на страната в регионален енергиен център (хъб) и насърчаване на енергийната диверсификация на територията на Балканите. Страните се договориха да гарантират справедливото и конкурентно начало по отношение ядрената енергетика, което ще гарантира сигурността на доставките и конкурентни цени. В съответствие с правилата на ЕС България ще гарантира експедитивна диверсификация на доставките на свежо ядрено гориво.Очаква се да се повиши и сътрудничеството в обмена на нови технологии, което може да помогне на двете икономики да осъществят преход към по-чисто и по-ефективно енергийно поколение.Вземайки предвид факта, че безопасните мрежи за безжична комуникация от пето поколение (5G) ще играят съществена роля както за бъдещия просперитет, така и за националната сигурност, България и САЩ декларираха желанието си да засилят сътрудничеството си по 5G. И двете страни подчертаха необходимостта от развитие, разполагане и комерсиализация на 5G мрежи на основата на принципите за свободна и честна конкуренция, прозрачност и върховенство на закона.България и САЩ подчертаха важното значение на това да се насърчава участието на пазарите за 5G на изпитани и надеждни доставчици на мрежови устройства и софтуер и доставчици на услуги, като се вземат предвид оценките за рисков профил, както и да се насърчават рамки, които поощряват максимални усилия за защита на 5G мрежите от нерегламентиран достъп или намеса. Двете страни отчитат още, че доставчиците на 5G следва да предоставят продукти и услуги, които спомагат за иновации и насърчават ефикасност.САЩ и България продължават да смятат, че корупцията подкопава демократичните институции, препятства икономическото развитие и просперитет и отваря вратата за вредни влияния. В тази връзка двете правителства ще продължат текущия си диалог, включително по законодателни и процедурни предложения за укрепване на българските държавни институции, така че те да бъдат по-независими, прозрачни и ефективни. Сред ключовите приоритети са гарантирането независимите органи да запазят самостоятелността и партийната си необвързаност, разширяването на балансирания достъп до Конституционния съд и обмена на добри практики за по-голяма независимост на съдебните органи и прокурорска отчетност.", "date": "2020.01.08", "title": "България и САЩ обсъдиха сътрудничество в енергетиката, сигурността и 5G мрежата"}
{"url": "https://news.bg/bulgaria/borisov-dovolen-ot-stroezha-na-gazovite-trabi-u-nas.html", "text": "България активно разширява своята газопреносна инфраструктура от българо-турската граница до българо-сръбската граница. Това написа премиерът Бойко Борисов във Фейсбук. Постът на министър-председателя е направен само час преди да започне по откриването на турската част на газопровода, с който Русия ще прекарва газ по дъното на Черно море.В социалната мрежа Борисов посочи, че се работи на няколко участъка с обща дължина 150 км, като във временните строителни бази са доставени 18 385 броя тръби, достатъчни за 220,62 км. Общият почистен хумус от сервитута на газопровода е 128,45 км, а общо разнесените тръби по трасето са за 68,3 км, от които са заварени са 38,1 км.Припомняме, на 11 ноември премиерът заедно с американския посланик Херо Мустафа инспектирахаНяколко седмици по-късно лидерът на АБВ Р, за да покаже, че там всъщност няма нито работници, нито багери, както демонстрира Борисов. По думи на Петков с видеото си целял да покаже на българските граждани \"мащабите на лъжата, която се изсипва върху тях\".", "date": "2020.01.08", "title": "Борисов доволен от строежа на газовите тръби у нас"}
{"url": "https://news.bg/world/iran-umishleno-propusnal-amerikantsite-pri-udarite-vyarvat-v-sasht.html", "text": "Представители на администрацията на президента на САЩ Доналд Тръмп вярват, че Иран умишлено е пропуснал райони с американци по , обявиха източници от американското правителство пред Си Ен Ен.Иран атакува две американски бази в Ирак с ракети като отмъщение на Според източниците Техеран е можел да насочи ракетите към райони с американци, но не го е направил. Представителите предполагат, че Иран може да е предпочел да изпрати послание вместо да предизвика голям военен отговор от страна на САЩ.Няма информация за пострадали американци при атаките. Пентагонът оценява щетите.Изникват и въпроси за възможностите на Иран.\"Ние можехме да го направим и не го направихме\" е посланието на иранците, което изглежда изпращат, коментира представител на Държавния департамент.Това тълкование ще бъде представено от държавния секретар Майк Помпео по време на брифинг днес. Помпео се очаква да запознае Тръмп с фактите.САЩ дадоха на Иран възможност да направи това, което трябваше да стори и да не ескалира положението с убийството на американци, поясни представителят. Това беше \"умен ход\" от иранците, които показаха, че имат \"повече да губят\", ако убият американци, каза още източникът и допълни сега големият въпрос е дали иранските съюзници ще предприемат подобни действия.Тази сутрин членове на екипа за национална сигурност на Тръмп пристигнаха в Белия дом за разговори.Си Ен Ен отбелязва, че сега топката е в полето на правителството на САЩ.", "date": "2020.01.08", "title": "Иран умишлено пропуснал американците при ударите, вярват в САЩ"}
{"url": "https://news.bg/world/kipar-se-saglasi-da-bade-izpolzvan-ot-sasht-pri-izvanredna-evakuatsiya-ot-blizkiya-iztok.html", "text": "Кипър се съгласи да приеме американските войници в случай на извънредна евакуация от Близкия изток, информира АФП.Островът е готов да приеме звено за бързо реагиране на САЩ, ако е необходима евакуация.Правителството на Кипър прие молбата на САЩ за разполагане на \"екип за бързо реагиране\" на острова в случай евакуиране на американците от Близкия изток на фона на напрежението между САЩ и Иран.Говорител на правителството на Кипър поясни, че молбата е отправена от посолството на САЩ в Никозия.Дългогодишна практика е Република Кипър да осигурява съоръжения за хуманитарни операции на базата на молби от трети страни. Ще продължим да го правим като фактор на стабилност и сигурност в региона, отбеляза представителят.", "date": "2020.01.08", "title": "Кипър се съгласи да бъде използван от САЩ при извънредна евакуация от Близкия изток"}
{"url": "https://news.bg/bulgaria/15-godishen-natrupal-veche-bogat-stazh-ot-28-prestapleniya.html", "text": "15-годишен натрупал вече богат стаж от 28 престъпления, съобщиха от БГНС.По време на пресконференция криминалният инспектор Десислава Иванова коментира, че в момента обвиняемият от Враца е настанен в поправителен дом за непълнолетни и малолетни, който се намира на територията на затвора.Тя посочи, че това е бившето Бойчиновци. Иванова допълни ,че за срок от една година, обвиняемият с прякор Роки излежава своята присъда в момента. Тя поясни, че той е бил настанен на 14 ноември.\"Към момента извършителят има 28 извършени криминални деяния, което за едно дете на 15- години е много. Нашата дейност с него започна през 2016 г. В рамките на три години можете да си представите какъв рецидив е направило това дете. \"Аз съм имала \"удоволствието\" да работя с него и той е изключително манипулативен. Извършва много умело своите деяния. Успява да подведе жертвата, така че жертвата доброволно да предостави предмета на престъплението на извършителя\", заяви още криминалният инспектор Десислава Иванова", "date": "2020.01.08", "title": "15-годишен натрупал вече богат стаж от 28 престъпления"}
{"url": "https://news.bg/world/za-nad-usd4-4-mlrd-sa-shtetite-ot-pozharite-v-avstraliya.html", "text": "Икономическите щети от пожарите в Австралия вероятно ще надминат рекордните 4,4 милиарда долара от бедствията през 2009 г., наричани Черната събота, обявиха от международната рейтингова агенция \"Мудис\", цитирани от \"Гардиън\".На 7 февруари 2009 г. Австралия преживя едни най-големите пожари в историята си, при които загинаха повече от 170 души.През последните седмици обаче държавата се бори с безпрецедентни пожари, предизвикани от сериозните горещини.Икономистът на \"Мудис\" Катрина Ел заяви, че пожарите допълнително ще засегнат вече анемичното потребителско доверие, увеличават шансовете за намаляване на рейтинга през следващия месец, освен това ще навредят на икономиката заради увеличеното замърсяване на въздуха. Пряко вредят и на туризма и селското стопанство.По думите й рискът върху икономиката е още по-голям, тъй като сезонът на пожарите ще продължи още няколко месеца.До момента най-малко 8,4 милиона хектара са унищожени в Австралия в сравнение с 450 000 хектара, засегнати на Черната събота.Пожарите са отнели живота на 25 души. Най-засегнати са щатите Нов Южен Уелс и Виктория.Към понеделник има повече от 8200 иска за 644 милиона долара.Правителството на Австралия обеща да отпусне 2 милиарда долара.", "date": "2020.01.08", "title": "За над $4,4 млрд. са щетите от пожарите в Австралия"}
{"url": "https://news.bg/regions/vdigat-taksa-payak-v-burgas.html", "text": "С около 10 лева да се повиши таксата за репатриране на неправилно паркирани автомобили в Бургас предлага ресорният заместник - кмет Красимир Стойчев, съобщи БНР.Сумите не са актуализирани от 2012 г. досега, пояснява той.Предложението му е в Първа зона (Централна градска част, \"Лазур\", \"Възраждане\", \"Братя Миладинови\"; \"Зорница\") сумата да е 55.20 лв.; във Втора (която включва \"Изгрев\"; \"Славейков\"; \"Акациите\" и \"Победа\") тя да е 62.40 лв., а за \"Меден рудник\"; \"Долно езерово\" и \"Сарафово\" да стане 72 лв.", "date": "2020.01.08", "title": "Вдигат такса \"паяк\" в Бургас"}
{"url": "https://news.bg/world/novi-stachni-deystviya-vav-frantsiya-zastrashavat-i-vazdushniya-transport.html", "text": "Във връзка с продължаващата от 5 декември 2019 г. национална стачка във Франция, синдикалните организации са обявили ново мобилизиране от 9 до 11 януари 2020 г. По информация на българското посолство в Париж стачните действия ще засегнат обществения транспорт, включително и полетите, както и училища, болници, рафинерии и бензиностанции.Авиокомпанията \"Еър франс\" предупреждава, че има риск полетите на къси и на средни дестинации да бъдат анулирани, но уверява, че стачката няма да се отрази върху полетите на дълги дестинации. Превозвачът предлага безплатна замяна на полета при определени условия. Повече информация гражданите могат да намерят на страницата на \"Еър франс\": https://www.airfrance.fr.Стачните действия на 9 януари - 11 януари 2020 г. ще засегнат и голяма част от обществения транспорт в страната - автобуси, метро и влакове, като актуална информация за тяхното движение може да бъде получена на: https://www.gouvernement.fr/info-service-greve.Синдикалните организации са призовали също така за блокиране на рафинериите във Франция, което е възможно да доведе до недостиг на гориво на бензиностанциите. Обявено е и провеждането на голяма манифестация в Париж на 11 януари 2020 г.Припомняме, че френските синдикати в редица сфери на транспорта и услугите обявиха национална неограничена във времето стачка в страната, считано от 5 декември 2019 г. Стачката обхвана всички видове транспорт - железници (SNCF), регионалните влакове, транспортната мрежа в Париж и Ил дьо Франс (RATP) - метро, влакове, автобуси.От МВнР препоръчват на българските граждани, пребиваващи във Франция или планиращи пътуване в страната, да се информират за актуалната обстановка, като имат предвид възможните , както и анулиране на полетите от и за страната. При подготовка на пътуване съветваме сънародниците ни да предвидят и осигурят алтернативен транспорт за придвижване от и до летищата и да се информират за актуалната обстановка на място, като спазват инструкциите и указанията на съответните транспортни компании и на местните власти.При необходимост от съдействие българските граждани могат да се свържат с посолството ни в Париж на следните телефони: + 33 1 45 51 85 90 и +33 6 23 18 09 93.", "date": "2020.01.08", "title": "Нови стачни действия  във Франция застрашават и въздушния транспорт"}
