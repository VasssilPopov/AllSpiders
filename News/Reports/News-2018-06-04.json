{"url": "https://news.bg/regions/poroyat-vav-varna-e-nanesal-seriozni-shteti.html", "text": "Пороят във Варна е нанесъл сериозни щети в града - отнесени са покриви, прекършени са дървета, а на места асфалтът е разбит от водата. Няма пострадали или бедстващи хора, съобщи бТВ.В пожарната служба са получени около 40 сигнала за наводнени избени помещения, гаражи и обществени сгради. Сред тях са 3 детски градини, трафопост, както и приземния етаж на АГ-болницата във Варна.Над града се разрази гръмотевична буря, а улиците се превърнаха в буйни реки. Хората подадоха десетки сигнали в полицията и общината за наводнени мазета и паднали дървета.В Куманово говорят дори за торнадо, което изпочупило покриви, комини и изкоренило дървета. Пороен дъжд и градушка като лешник ударили селото в късния следобед.Торнадото е вдигнало покрива на една от къщите в село Куманово, строшило го е на две и го е хвърлило на асфалта пред сградата. И на други къщи са пострадали покривите. Има изкоренени дървета. Жителите на селото разказват как ламарини и керемиди са били вдигнати от вихрушката и са се въртели във въздуха над домовете им.Унищожена е и реколтата.Бедствието е продължило не повече от 15 минути. Веднага след това жителите на селото са започнали да разчистват. Най-големите отломки са отстранени от пътя с фадрома, осигурена от кмета на община Аксаково, а през следващите дни предстои комисия да оцени щетите. ", "date": "2018.06.04", "title": "Пороят във Варна е нанесъл сериозни щети"}
{"url": "https://news.bg/world/orban-podkrepi-vmro-dpmne-v-spora-za-imeto-s-gartsiya.html", "text": "Премиерът на Унгария Виктор Орбан е подкрепил усилията на най-голямата опозиционна партия в Македония за блокиране решение за спора с Гърция за името, информира сръбската агенция \"Бета\", позовавайки се на Euractiv.В събота Орбан е изпратил видеопослание на митинг в Скопие, организиран от националистите от ВМРО-ДПМНЕ. Унгарският лидер хвали отказа на партията да клекне \"под натиска на чужди сили\".Президентът на Македония Георге Иванов също се обявява против компромис с Гърция.Euractiv отбелязва, че хиляди поддръжници на ВМРО-ДПМНЕ са участвали в демонстрация срещу продължаващите преговори между Скопие и Атина за намиране на решение по казуса, който блокира присъединяването на Македония към НАТО и ЕС.В същото време Орбан е похвалил мъдростта и смелостта на партийните лидери на ВМРО-ДПМНЕ.Подкрепата на унгарския лидер е рядко изключение, тъй като почти всички евролидери подкрепят усилията на Алексис Ципрас и Зоран Заев да разрешат 25-годишния диспут.", "date": "2018.06.04", "title": "Орбан подкрепи ВМРО-ДПМНЕ в спора за името с Гърция"}
{"url": "https://news.bg/world/holandiya-pogna-angloezichnoto-obuchenie-vav-vuzovete-zaradi-nadvisnal-lingvatsid.html", "text": "Холандското министерство на образованието предприе действия за спиране разпространението на английския език в местните университети и забавяне на потока от международни студенти на фона на надвисналия \"лингвацид\" над нидерландския език, информира АФП.Представители на министерството обясниха, че целта им е да ограничат разпространението на курсове на английски език в най-висшите учебни заведения и да забавят потока от чуждестранни студенти.Действията са в отговор на разрастващо се недоволство от проникването на английския език в университетите. Мнозина предупреждават, че настоящото развитие е в ущърб на холандските студенти и местният език е под заплаха.Дори и \"\" в 14-те университета на страната, подчертава министерството.Позицията на министерството е съобщена, след като най-големият съюз на лекторите предупреди за надвиснал \"лингвацид\" над холандския език, ако тенденцията се запази.Макар че около 65% от бакалавърските програми са на  език, само 15% от магистърските са на местния език. И почти ¼ от студентите с магистърска степен са чужденци.Брекзит е ускорил феномена, тъй като международни студенти се насочват към Холандия заради големия брой англоезични програми.", "date": "2018.06.04", "title": "Холандия погна англоезичното обучение във вузовете заради надвиснал „лингвацид”"}
{"url": "https://news.bg/int-economics/paketat-makron-kapitulira-obyavi-andrey-novakov.html", "text": "Като капитулация на пакета \"Макрон\" определи евродепутатът Андрей Новаков одобрените от комисията по транспорт на Европейския парламент промени в пакета за мобилност. Новаков е единственият български евродепутат, който има право на глас днес и е един от авторите на одобрените поправки.Той определя резултатите от гласуването като пълна победа за българската позиция. Гласуването означава, че българските фирми за международен транспорт няма да бъдат ощетени от новата директива и българската позиция има пълна победа.Новаков съобщава, че е отпаднала тоталната забрана за използване на кабините на камионите за почивка. Отпаднало е и изискването на всеки три седмици шофьорите да се прибират вкъщи, а също така е отпаднало и намерението на Комисията международните шофьори да попадат в обхвата на Директивата за командированите работници - с други думи на всеки 72 часа, прекарани в някоя страна членка да бъдат налагани местните изисквания и местното законодателство.На въпрос какво предстои с този документ от тук нататък, Новаков пояснява, че това е много силен сигнал и към Съвета на министрите, и към Европейската комисия за това какво мислят единствените пряко избрани от хората служители в институциите на Европейския съюз.Той очаква гласуваното днес да бъде и финалното решение.Припомняме, по-рано днес представители на българските превозвачи проведоха  Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\". След срещата Йордан Арабаджиев от Съюза на превозвачите съобщи, че на срещата днес с ресорния министър целият транспортен бранш е информирал, че ако мерките, предложени от ЕК, се приемат в този вид, то българските превозвачи няма да имат друг избор, освен да .На срещата в транспортното министерство превозвачи заявиха, че очакват официалната  да бъде чута от Европа. Протест на превозвачи бе организиран и в Брюксел, след като по време на срещата на върха за Западните Балкани в София български превозвачи протестираха пред всички европейски лидери. Отпора срещу предлаганите промени за мобилността, добили известност като пакета \"Макрон\", обедини българските евродепутати, които получиха и подкрепата на министерски съвет.", "date": "2018.06.04", "title": "Пакетът \"Макрон\" капитулира, обяви Андрей Новаков"}
{"url": "https://news.bg/crime/bivshiyat-rayonen-kmet-na-mladost-petko-dyulgerov-ostava-v-aresta.html", "text": "Бившият районен кмет на \"Младост\" Петко Дюлгеров остава в ареста, съобщи БНР.От Спецсъда смятат, че здравословното му състояние не налага промяна на мярката за неотклонение. Те се позоваха на специално назначената съдебно-медицинска експертиза.Дюлгеров е обвинен заедно с кметицата на \"Младост\" Десислава Иванчева и заместничката ѝ Биляна Петрова в искане и получаване на подкуп от строителния предприемач Александър Ваклин.Бившият районен кмет поиска от съда да му разреши да си направи операция на очите. Магистратите обаче прецениха, че заболяването му е с близо 20-годишна давност и че операцията може да бъде направена на по-късен етап.Решението може да бъде обжалвано пред Специализирания апелативен съд.По-рано днес бе обявено, че от днес арх. Румен Русев става изпълняващ длъжността кмет на столичния район Младост.Припомняме,  като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата с натривките.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че . Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева.", "date": "2018.06.04", "title": "Бившият районен кмет на \"Младост\" Петко Дюлгеров остава в ареста"}
{"url": "https://news.bg/world/izrael-asad-e-chudovishte-nay-golemiyat-ubiets-ot-vsv.html", "text": "Израелски министър заяви, че президентът на Сирия Башар Асад е \"чудовище\", но Асад не е основен проблем на еврейската държава, информира АП.Йоав Галант, генерал от запаса и министър от кабинета на премиера Бенямин Нетаняху, подчерта, че Израел няма да позволи на Иран да се установи в съседна Сирия, но няма да нарежда кой да води страната след гражданската война.Галант допълни, че Асад е \"най-големият убиец\" от Втората световна война, тъй като е отговорен за ликвидирането на половин милион сирийци. Но според него това е \"световен проблем, не е проблем на Израел\".Министърът отбеляза още пред чуждестранни журналисти в Йерусалим, че се надява Асад \"да не бъде с нас\" в бъдеще, но съдбата му ще бъде решена от международната общност.", "date": "2018.06.04", "title": "Израел: Асад е чудовище, най-големият убиец от ВСВ"}
{"url": "https://news.bg/society/dazd-se-zae-s-problemite-na-balgarski-roditeli-v-norvegiya.html", "text": "В Държавната агенция за закрила на детето (ДАЗД) се проведе координационна среща по зачестили случаи на български граждани, декларирали проблеми със социалните служби в Норвегия и други страни, съобщиха от ДАЗД.Поводът е от жалбата от Цветелина Уланд, която потърси съдействие от българските институции за защита правата на двете й деца, които имат двойно гражданство. На 25 април 2018 г. децата й са били изведени от семейството от органите за закрила на детето в Кралство Норвегия и са настанени в различни приемни семейства.Председателят на ДАЗД д-р Елеонора Лилова бе домакин и експерти обсъдиха механизми за синхронизирани действия на институциите по тези случаи. Бяха разгледани и превантивните мерки, които следва да се предприемат за информирането на българските граждани, отглеждащи децата си в чужбина.Майката, която сигнализира агенцията пое ангажимент да предостави всички документи, свързани със съдебните дела, които води в Норвегия.Участие в работната среща взеха заместник-омбудсманът доц. д-р Диана Ковачева, заместник-министърът на външните работи г-н Георг Георгиев, г-н Димитър Арнаудов, директор на Дирекция \"Консулски отношения\", г-жа Мария Спасова, директор на Дирекция \"Права на човека\" в Министерството на външните работи, г-жа Милена Първанова, директор на Дирекция \"Международна правна закрила на детето и международни осиновявания\", Министерство на правосъдието, експерти от ДАЗД и от трите ведомства.Припомняме, по-рано през деня стана ясно, че българското посолство в Норвегия не разполага с допълнителна информация по случаите за отнемане на деца от родителите им, които са наши сънародници.", "date": "2018.06.04", "title": "ДАЗД се зае с проблемите на български родители в Норвегия"}
{"url": "https://news.bg/world/sauditska-arabiya-izdade-parvite-shofyorski-knizhki-na-zheni.html", "text": "Саудитска Арабия издаде първите шофьорски книжки на жени за последните няколко десетилетия, информира държавната медия Saudi Press Agency, цитирана от АФП.Днес Генерална дирекция \"Транспорт\" започна да заменя международните шофьорски книжки в монархията със саудитски, което е част от подготовката да се позволи на жените да шофират от 24 юни, пояснява агенцията.Допълва се, че няколко центъра в страната подменят международните книжки с местни и жените с чуждестранна шофьорска книжка преминават през кратки практически тестове, за да докажат, че са опитни.В пет града в монархията са открити школи за шофьорски курсове за жени. През септември 2017 г. с кралски указ беше сложен край на дългогодишна забрана жените да шофират в монархията, а през май 2018 г. Рияд разкри, че саудитските жени ще започнат да шофират от 24 юни.", "date": "2018.06.04", "title": "Саудитска Арабия издаде първите шофьорски книжки на жени"}
{"url": "https://news.bg/world/sled-vulkana-zemetresenie-5-2-po-rihter-v-gvatemala.html", "text": "След вулкана земетресение 5,2 по Рихтер в Гватемала, съобщават \"Ройтерс\" и други агенции.Сеизмичната активност се случва няколко часа след изригването на вулкана Фуего (Огън), който принуди евакуацията на стотици хиляди местни хора.Според информация на \"Ройтерс\", позовавайки се на местната агенция при бедствия и аварии, броят на загиналите е достигнал 38 души. Агенцията информира, че два милиона души са засегнати от вулкана.Земетресението е станала до крайбрежието на Гватемала - 105 километра южно от град Чамперико, съобщава Геоложкият институт на САЩ. Към момента няма информация за загинали и разрушения от труса.", "date": "2018.06.04", "title": "След вулкана земетресение 5,2 по Рихтер в Гватемала"}
{"url": "https://news.bg/regions/dvama-s-opasnost-za-zhivota-sled-katastrofata-s-tir-kray-lukovo.html", "text": "Двама души, пострадали при между селата Луково и Реброво, са ранени сериозно и са с опасност за живота.Единият от пострадалите е със сериозна мозъчна травма. Стана ясно, че инцидентът е възникнал, след като тежкотоварен камион, пренасящ дървени трупи, е изсипал товара върху лек автомобил. Вследствие на това сериозно са пострадали водачът и пътникът в колата.Предполага се, че до инцидента се е стигнало заради недобре обезопасен товар.Сигналът за произшествието е постъпил в МВР около 14.30 часа. Инцидентът станал на завой - между селата Луково и Реброво.Водачът и пътникът в камиона, предизвикал инцидента, отказват коментар по въпроса.Водачът на тира е тестван за алкохол, като пробата му е отрицателна.Заради инцидента се образува километрично задръстване по пътя за Своге. На моменти се стигнало и до напрежение между водачите, съобщи Нова.Към 20 часа движението по пътя беше възстановено, съобщиха от Агенция \"Пътна инфраструктура\" (АПИ).", "date": "2018.06.04", "title": "Двама с опасност за живота след катастрофата с ТИР край Луково"}
{"url": "https://news.bg/world/netanyahu-pred-merkel-iran-iska-religiozna-voyna-v-blizkiya-iztok.html", "text": "Целта на Иран е религиозна война в Близкия изток. Ислямската република трябва да напусне Сирия.Това заяви премиерът на Израел Бенямин Нетаняху на пресконференция след разговори с канцлера на Германия Ангела Меркел в Берлин, информират \"Аарец\" и \"Таймс оф Израел\".Нетаняху е на посещение в Европа, за да убеди европейски лидери да притиснат Иран.Той предупреди, че Иран се стреми към унищожение на Израел, цитирайки коментари на върховния лидер на Ислямската република., каза Нетаняху.Премиерът на Израел също предупреди за иранските усилия \"да превземе Близкия изток\".Присъствието на Иран в Сирия също трябва да безпокои Германия, смята той, подчертавайки, че шиитските милиции са там в опит да обърнат сунити в шиити. Това ще предизвика нова религиозна война, която ще тласне много бежанци към Европа, алармира Нетаняху.\"\", призова той.От своя страна канцлерът отбеляза, че трябва да се отговори на поведението и ракетната програма на Иран. Меркел подкрепя искането иранските военнослужещи да се изтеглят от Сирия.В Берлин канцлерът подчерта пред Нетаняху, че е съгласна с искането на Израел иранските войски да напуснат Сирия, особено района до границата с еврейската държава.Меркел съобщи, че двамата са обсъдили израелско-палестинския мирен процес. Тя смята, че проблемът може да бъде разрешен с решението за две държави.\"Нямаме съгласие по всички точки. Но ние сме партньори, ние сме приятели\", каза тя и добави, че правителството й ще посети Йерусалим през октомври.\"Ние сме съгласни, че въпросът за регионалното влияние на Иран е тревожен, особено за сигурността на Израел\", изтъкна Меркел на пресконференцията.Междувременно върховният лидер на Иран аятолах Али Хаменеи заплаши, че страната му ще отговори мощно, ако бъде атакувана от врагове. Хаменеи подчерта, цитиран от \"Ройтерс\", че ракетната програма на страната е с отбранителен характер.\"\", заяви Хаменеи в реч, предавана по телевизията.", "date": "2018.06.04", "title": "Нетаняху пред Меркел: Иран иска религиозна война в Близкия изток "}
{"url": "https://news.bg/finance/kreditorite-poiskali-ot-bdzh-40-mln-lv-do-kraya-na-yuni.html", "text": "Облигационерите поискали от БДЖ 40 милиона лева до края на месец юни, за да прекратят възбраната върху сградата на БДЖ в центъра на София. Това трябва да стане на две вноски от по 20 милиона лева. Това заяви финансовият директор на \"Холдинг БДЖ\" Филип Алексиев на извънредна пресконференция във връзка с , намираща се срещу къщата музей на Иван Вазов на улица \"Иван Вазов\" №3 в София.По думите на Алексиев историята около сградата на БДЖ в центъра на София не е нова. Сградата била възбранена още на 20 март 2014 година по повод задълженията на \"Холдинг БДЖ\" по така наречения втори облигационен заем. До момента облигационерите се въздържали от предприемането на действия относно сградата, но наскоро решили да го направят, \"тоест да пуснат на публичен продан сградата или тоест половинката, тъй като половината от тази сграда е собственост на БДЖ, останалата половина на НКЖИ.\"Според финансовия шеф на холдинга през последните години БДЖ е поддържало активен диалог с облигационерите, а сегашната мярка е инструмент, който те използват, за по-добри позиции в рамките на преговорите, които се водят за окончателното разрешаване на .\"Ние имаме писмо от облигационерите преди няколко дни, когато дойде, и там се поставят няколко условия, а именно до края на юни да се платят парите, по които \"БДЖ-Пътнически превози\" е осъдено. Става въпрос за 20 милиона евро. И също така \"БДЖ-Пътнически превози\" да стъпи като доброволен съдлъжник, за да се избегнат следващи съдебни дела, съответно разходи по тези дела\", посочи Алексиев.Той обясни и защо \"БДЖ-Пътнически превози\" трябва да стане съдлъжник. По думите му при преобразуването на БДЖ през 2011 година голяма част от активите на БДЖ са отишли в двете дъщерни дружества, съответно съгласно търговския закон те носят солидарна отговорност за задълженията на преобразуваното дружеството до размера на получените активи.\"Не сме спирали да плащаме... След одобряването на държавната помощ през юни миналата година, БДЖ получи на няколко транша от държавата и съответно ги преведе на своите кредитори, както на облигационерите, така и на НАП. Новото което се случи е, че април месец излезе осъдителното решение срещу \"БДЖ-Пътнически превози\", с което съдът признава \"БДЖ-Пътнически превози\" за солидарен длъжни в размер до 20 милиона евро, какъвто беше иска на облигационерите\", обясни още финансовият директор на дружеството.Алексиев посочи и че през последните години задълженията на дружеството значително са намалели \"с доста стискане на зъби\", но това е станало за сметка на поддръжката на подвижния състав.\"За съжаление, поради тази причина услугата, която в момента се предлага, не е на нивото, което хората биха искали\", заяви още той и допълни, че в следващите седмици или месеци, когато дружеството успее да уреди проблема със задълженията към кредиторите, БДЖ ще пристъпи постепенно към \"дългочаканата модернизация\".", "date": "2018.06.04", "title": "Кредиторите поискали от БДЖ 40 млн. лв. до края на юни"}
{"url": "https://news.bg/euronews/dzhambazki-kam-prevozvachite-pobeda-v-bitkata-dano-i-vav-voynata.html", "text": "Евродепутатът и зам.-председател на ВМРО Ангел Джамбазки коментира  след края на заседанието на транспортната комисия към ЕП.\"След заседанието на комисията, където днес бях заместващ, законът на Макрон бе разбит на парчета\", отсече Джамбазки.Възможността да се почива в кабината на тира остава, при липсата на определени и сертифицирани паркинги.Почивката след 21 дни остава, но никъде не се казва мястото, където тя трябва да бъде извършена.\"Най-голямата победа, която постигнахме е, че директивата за командироване няма да се отнася за транспортните работници\", коментира евродепутатът.\"Показахме, че заедно можем да се преборим\", посочи той и допълни, че с днешния успех сме \"разбили на пух и прах\" твърдението, че .Джамбазки благодари на всички, които са спомогнали при воденето на битката за отпадането на мерките от пакета \"Мобилност\", които биха докарали до фалит хиляди български превозвачи.\"Но да не се отпускаме. Има още стъпки, докато доведем войната до край. Защото в единството е силата!\", завърши евродепутатът.", "date": "2018.06.04", "title": "Джамбазки към превозвачите: Победа в битката, дано и във войната"}
{"url": "https://news.bg/crime/obviniha-zadarzhaniya-za-ubiystvoto-v-slanchev-bryag.html", "text": "Прокуратурата повдигна обвинение спрямо 37-годишния мъж, който беше задържан за , съобщи БНТ.По думите на окръжния прокурор на Бургас Георги Чинев задържаният е обвинен в умишленото убийство на хазартния бос, като .Според прокурора  пред държавното обвинение за извършеното от него убийство. Той съдейства на разследващите органи.Очаква се утре прокуратурата да поиска мъжът да бъде задържан за постоянно.Момичето, което също беше простреляно при нападението, към момента продължава да е в кома с опасност за живота.", "date": "2018.06.04", "title": "Обвиниха задържания за убийството в Слънчев бряг"}
{"url": "https://news.bg/regions/zatvaryat-am-lyulin-za-koli-na-5-i-6-yuni.html", "text": "На 5 и 6 юни движението на леките автомобили по АМ \"Люлин\" се преустановява.Ограничението ще важи от 10 до 18 часа и двата дни. Спирането на магистралата се налага за обрушването на скатове при 9-я километър от трасето.Движението ще се спира в участъка от пътен възел \"Даскалово\" до пътен възел \"Мало Бучино\".Пътуващите за София ще се пренасочват през обходен маршрут по път I-1 през Владая, а в посока Перник обходът е по път I-1 през Владая и път III-1801 през Мало Бучино.Камионите над 12 тона, преминаващи по АМ \"Люлин\", ще бъдат спирани на интервали от два часа и ще изчакват на място.Първото спиране е от 10 до 12 часа. Движението на тежкотоварния трафик ще бъде пуснато за един час от 12 до 13 часа. След това преминаването на МПС над 12 т отново ще бъде спряно за нови два часа.Заради ремонтните дейности по обрушаване на скатове, днес по магистралата се образуваха огромни задръствания при 9-ия километър на трасето в посока Перник.Въпреки предупрежденията, много от водачите не бяха разбрали за планираните дейности по магистралата.", "date": "2018.06.04", "title": "Затварят АМ \"Люлин\" за коли на 5 и 6 юни"}
{"url": "https://news.bg/economics/rumen-ovcharov-kitayskiyat-investitor-za-aets-belene-e-po-seriozen.html", "text": "\"Ако Русия я сметнем за Европа, единият инвеститор е европейски, а другият - азиатски. Според мен по-сериозният е китайският инвеститор\", смята бившият енергиен министър Румен Овчаров.Той е категоричен, че е за построяването на \"Белене\", но трябва да бъде гарантирано, че стойността на проекта няма как да бъде раздута корупционно.\"Чуждестранният инвеститор може да постави нещата на много ясна основа и трябва да има обществен контрол върху развитието на този проект\", коментира още Овчаров.По думите му премиерът Бойко Борисов го е потърсил за съвет относно АЕЦ \"Белене\". \"Този въпрос, гледам, в момента вече е тръгнал да се решава. Аз виждам едни и същи говорители на едни и същи измислици и страхове отново да ни разказват за разни сеизмични зони\", коментира още Овчаров.Той е категоричен, че зоната на АЕЦ \"Белене\" не е сеизмична.\"Ние отново се плашим и си разказваме едни страхове, нямало кой да купува електроенергията... Има една елементарна истина - себестойността на електроенергията на АЕЦ \"Белене\" ще бъде по-ниска от тази на АЕЦ \"Козлодуй\", смята Овчаров.По думите му нашата централа \"ще се изкупи\" за по-малко от 20 години, а след това - всичко останало ще е плюс за държавата.", "date": "2018.06.04", "title": "Румен Овчаров: Китайският инвеститор за АЕЦ \"Белене\" е по-сериозен"}
{"url": "https://news.bg/politics/borisov-ne-misli-da-e-pobezhdaval-makron.html", "text": "Министър-председателят Бойко Борисов не е съгласен с изказвания от типа, че сме успели да победим президента Макрон.Това той изрично подчерта на кратък брифинг при завръщането си в България. Коментарът си той направи пред журналисти на летище \"София\", след като стана ясно, че  промени в пакета за мобилност за в полза на българските искания.Бойко Борисов припомни как до 2.30 часа през нощта преди срещата за Западните Балкани в София са разговаряли с Макрон и Меркел и дори с одеала са ги завивали заради студа, като пред тях са изложили \"довод по довод\". Именно с диалог, разбиране и много работа, според Борисов е постигната подкрепа за българската позиция.Днешното решение, по думите на премиера е доказателство, че \"в нашето голямо европейско семейство не стават нещата с чукане по масата\". Борисов подчерта кое е важното - диалог, убеждение, аргументи и работа по привличане на максимално много поддръжници.Решението не нито повод за фанфари, нито да викаме победа, а е пример как с диалог да постигаме успехи, заяви премиерът. Той припомни и че със същия диалог са постигнати и 8% повече за кохезионна политика. \"Това е най-добрият начин - без на повишаваме тон.\"А пък: \"Ако някой си мисли че може да пребори Франция, Германия, Холандия, Австрия, значи е наивник на средна възраст\", заяви Борисов.По въпроса за потърсената и евентуално откритата подкрепа сред Вишеградската четворка, премиерът обясни, че \"всяка държава си е на своя крак\", но и е нужно повече такт и уважение към тези, които дават парите в Европа. Той даде като пример, ако трябва нашата държава да даде милиони за държави от Западните Балкани, то и ние веднага бихме поискали да знаем какво ще има насреща.Само преди час евродепутатът Андрей Новаков обяви  в комисията по транспорт на . Той определи това като капитулация на пакета \"Макрон\".Припомняме, по-рано днес представители на българските превозвачи проведоха  Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\". След срещата Йордан Арабаджиев от Съюза на превозвачите съобщи, че на срещата днес с ресорния министър целият транспортен бранш е информирал, че ако мерките, предложени от ЕК, се приемат в този вид, то българските превозвачи няма да имат друг избор, освен да .", "date": "2018.06.04", "title": "Борисов не мисли да е побеждавал Макрон"}
{"url": "https://news.bg/int-politics/putin-podpisa-zakona-za-kontrasanktsite-sreshtu-sasht-i-zapada.html", "text": "Руският президент Владимир Путин е подписал закон, озаглавен \"Мерки за въздействие върху неприятелските действия на САЩ и други чуждестранни държави\". Съответният документ е бил публикуван на официалния портал за правна информация, съобщават руските медии.Законът влиза в сила от деня на неговото официално публикуване.Документът позволява налагането на контрасанкции в отговор на \"враждебните действия на САЩ и други страни\". Мерките могат да се прилагат за държави, организации, намиращи се под тяхна юрисдикция, а също така за отделни длъжностни лица и граждани.Автори на законопроекта са председателят на Държавната дума Вячеслав Володин и ръководителите на отделните парламентарни групи. По време на разглеждането на законопроекта в долната камара на парламента съдържанието му значително се е променило. В първоначалната версия правителството получаваше правото на 16 ответни мерки. На второ четене на документа обаче останаха само шест контрамерки.Законопроектът позволява налагането и на други ограничения - \"в съответствие с решението на президента, за да може да се реагира бързо на променящата се обстановка\".Във втората редакция на документа е било изключено споменаването на конкретни отрасли, стоки и услуги. Контрасанкциите няма да обхващат стоки от жизненоважно значение, включително лекарства.Също така от проекта е отпаднала нормата, заради която почти всички руски компании и банки с чуждестранно участие биха могли да бъдат ударени от контрасанкциите.", "date": "2018.06.04", "title": "Путин подписа закона за контрасанкците срещу САЩ и Запада"}
{"url": "https://news.bg/crime/mnogo-fotografi-na-meleto-mezhdu-tsigani-i-balgari-malko-pomiriteli.html", "text": "Трима души от ромски произход са задържани в Пето столично районно полицейско управление за срок от 24 часа във връзка с мелето столичния бул. \"Владимир Вазов\" в неделя.Единият задържан е криминално проявен, другите двама са с чисто съдебно минало. Тримата са дядо, внуче и чичо.Припомняме, побоят на столичния булевард е станал, след като кон, влачещ счупена каруца, се е блъснал в автомобил, а шофьорът му се е опитал да задържи собственика на животното. При опита да бъде спрян собственика възниква спречкването.На тримата задържани е повдигнато обвинение за нанасяне на средна телесна повреда.Материалите по образуването производство са предадени на Софийската градска прокуратура, информира комисар Николай Василев, началник на Пето полицейско управление.Той изрази съжаление, че повечето хора, които са присъствали на инцидента, са снимали с телефона си, вместо да помогнат да не се стигне до физическа саморазправа.\"За да се уверим напълно коя страна е права и коя не, ще получим камерите от Столична община от този район, за да се докаже истината\", каза още той и допълни, че досега не е имало такъв проблем в този столичен район.Василев обясни, че сигналът в неделя е получен около 11:00 ч. от спешния телефон 112 за за побой между българи и роми на столичния бул. \"Владимир Вазов\".Пристигналите на място полицаи са установили, че се оказва помощ на пострадалото лице от катастрофата.\"Пътнотранспортното произшествие е станало с каруца и лек автомобил на червен светофар\", обясни още полицаят. Преди да стане катастрофата каруцата е била натоварена с огромно количество материал за вторични суровини. Явно водачът на каруцата е искал да свърши по-бързо работа и е пришпорил коня. Така се е скъсала оста, която държи предните и задните колелета.При движението си животното задира с каруцата един от автомобилите, спрели на светофара.Когато шофьорът е излязъл от автомобила и е поискал съдействие от КАТ за полицейски екип, явно не е получил подобаващ отговор и това е довело до една физическа саморазправа между двамата, обясняват от полицията.Пострадалият е със зашито ухо и рана на главата, отбеляза комисар Василев. Телесната повреда е лека. Разпитана е приятелката на пострадалия шофьор.Самата каруца не е регистрирана по законовия ред и няма регистрационен номер.Според Закона е забранено движението на каруци по централния булевард.", "date": "2018.06.04", "title": "Много „фотографи“ на мелето между цигани и българи, малко помирители"}
{"url": "https://news.bg/society/izsledvaha-kravata-penka-do-dni-reshavat-sadbata-y.html", "text": "Ветеринари взеха кръвни проби от кравата Пенка. Съдбата на кравата беглец трябва да стане ясна до няколко дни, съобщи Нова.След излизането на резултатите от пробите, ще стане ясно дали ще се наложи бременната крава да бъде умъртвена.Пробите са взети от  рано тази сутрин от служители на Агенцията по храните в Кюстендил. Животното продължава да е в изолатор вече няколко дни, след като се върна от 11-дневна разходка в Сърбия.Припомняме, казусът около кравата възниква поради това, че Сърбия не е държава членка на ЕС, а спрямо европейското законодателство животното не може да напуска ЕС, заобикаляйки митническа проверка. Освен това животното трябва да притежава ветеринарен здравен сертификат по стандартите на ЕС.Стана ясно, че кравата Пенка е бременна в 6-ия месец.Стопанинът на Пенка Иван Харалампиев обаче се притеснява от взетите днес проби. Той заявява, че властите могат да решат да я умъртвят без причина. Той се притеснява и че може изследването на кравата да бъде компрометирано.\"Тази сутрин са идвали да вземат кръв без моето знание, да присъствам аз тука и се опасявам как ще бъде предадена тази кръв в София. Дали няма нещо да има компромати\", притеснява се мъжът.Велка Войнова от Областната дирекция по безопасност на храните в Кюстендил пък коментира, че животното е възложено под възбрана в Копиловци. По думите на Войнова кравата е изолирана, самостоятелна и обработена с противопаразитни средства. Според инспектора днес от кравата са взети проби, с които трябва да се установи дали Пенка е заразена с дерматит, ку-треска, злокачествена катарална треска или син език. На животното е направено и алергично изследване.", "date": "2018.06.04", "title": "Изследваха кравата Пенка, до дни решават съдбата й"}
{"url": "https://news.bg/world/london-nyama-da-ima-armagedon-sled-brekzit.html", "text": "Правителството на Великобритания е убедено, че няма да има Армагедон след Брекзит. Това заяви говорителят на премиера на страната Тереза Мей, цитиран от \"Ройтерс\".Говорителят коментира информация, според която британски представители прогнозират недостиг на лекарства, гориво и храна, ако не бъде сключено споразумение с ЕС.Запитан дали е истина информацията на вестник \"Съндей таймс\", че провал в преговорите с ЕС може да причини Армагедон във Великобритания, говорителят отговори: \"\".Говорителят повтори, че правителството е сигурно, че ще си осигури добро споразумение за Брекзит.", "date": "2018.06.04", "title": "Лондон: Няма да има Армагедон след Брекзит"}
{"url": "https://news.bg/regions/katastrofa-vremenno-zatvori-patya-lukovo-rebrovo.html", "text": "На пътя Луково - Реброво са се ударили камион, превозващ дърва и лек автомобил. Към момента има данни за двама пострадали.За това временно е затворен пътят Реброво -Луково, съобщиха от агенция \"Пътна инфраструктура\". Обходният маршрут е Своге - Искрец, Бучин проход - Костинброд - София.Сигналът за пътен инцидент е подаден малко след 14.30 часа.", "date": "2018.06.04", "title": "Катастрофа временно затвори пътя Луково-Реброво"}
{"url": "https://news.bg/world/protesti-prinudiha-premiera-na-jordaniya-da-hvarli-ostavka.html", "text": "Премиерът на Йордания Хани ал Мулки подаде оставката си на крал Абдула на фона на масови протести в страната през последните дни заради икономически политики, информира \"Ройтерс\".Хиляди граждани на Йордания излязоха по улиците на Аман и основните провинциални градове в неделя. Демонстрациите през последните дни разклатиха стабилната монархия.Властите обявиха, че са задържали 60 души за нарушаване на закона по време на демонстрациите, а 42-ма служители на реда са пострадали.Недоволството е заради вдигане на данъците върху продажбите по-рано тази година и отмяна на субсидии за хляб. И двете мерки са поискани от Международния валутен фонд.Политически източници съобщиха по-рано, че кралят е привикал Мулки.Местната агенция Petra информира, позовавайки се на председателя на парламента, че данъкът може да бъде отложен. Депутатите са на път да поискат разрешението на краля да проведат извънредно заседание. Мнозинството депутати настояват промените да бъдат оттеглени.Мулки пое управлението през май 2016 г., но популярността му се срина след вдигането на данъка.Протестите в Йордания са най-големите от години.", "date": "2018.06.04", "title": "Протести принудиха премиера на Йордания да хвърли оставка"}
{"url": "https://news.bg/int-politics/premierat-na-ukrayna-vdiga-ratse-ako-radata-ne-sazdade-antikoruptsionen-sad.html", "text": "Министър-председателят на Украйна Владимир Гройсман заплашва да се откаже от премиерския пост и да подаде оставка, ако парламентът в Украйна гласува срещу създаването на специален антикорупционен съд.Гласуването във Великата Рада е този четвъртък, 7 юни.Създаването на специалния антикорупционен съд в Украйна спада към изискванията на Международния валутен фонд за помощния пакет за Украйна от 17,5 млрд. долара.В този контекст Гройсман заяви, че Украйна е изправена пред дестабилизация без тази помощ, а приемането на закона в четвъртък би направило точно това.\"Аз, като министър-председател, взех решение за себе си\", заяви категорични Гройсман на брифинг. \"Ако този съд, справедлив, независим, няма да бъде създаден - аз ще загубя авторитета на министър-председател и ще подам оставка\", отсече премиерът.", "date": "2018.06.04", "title": "Премиерът на Украйна вдига ръце, ако Радата не създаде антикорупционен съд"}
{"url": "https://news.bg/crime/tir-blokira-prohoda-na-republikata-1.html", "text": "Катастрофирал товарен автомобил блокра движението при Прохода на републиката, съобщи БНР.Катастрофата е станала в района на село Въглевци. Първоначалната информация е, че автомобилът е шофиран от турски гражданин. Той се е движил в посока от Велико Търново към Стара Загора, навлязъл е в насрещната лента и се е ударил в скат.Няма пострадали, но има голям разлив на гориво.", "date": "2018.06.04", "title": "ТИР блокира Прохода на Републиката"}
{"url": "https://news.bg/world/moskovski-sad-osadi-na-12-g-zatvor-ukrainskiya-zhurnalist-sushtenko.html", "text": "Московският държавен съд издаде 12-годишна присъда при строг режим на украинеца Роман Сущенко, обвинен от Федералната служба за безопасност на Русия (ФСБ РФ) за сътрудник на спецслужбите на Украйна. Той е кореспондент на новинарската агенция \"Укринформ\", съобщи РИА Новости.\"Признава Сущенко за виновен (в шпионаж) и го осъжда на 12 години затвор при строг режим\", прочете присъдата съдията Олег Музиченко, предаде РИА Новости.Прокурорът поиска 14 г. затвор. Делото се води при закрити врата, защото е обозначено с гриф \"строго секретно\".Междувременно, съдът конфискувал диктофона на Сущенко в полза на Федералната служба за безопасност на Русия.Според Федералните служби, Сущенко като сътрудник на главното разузнавателно управление на Военното министерство на Украйна, е изготвял секретни сведения за дейността на въоръжените сили на Русия и на Руската гвардия.Украинската национална агенция \"Укринформ\" от своя страна заяви, че Сущенко е техен кореспондент от 2002 г. В \"Укринформ\" отрекоха обвиненията за шпионаж и заявиха, че журналистът е в отпуск и е бил в Москва по лични дела.От руското външно министерство съобщиха, че Сущенско не е търсил от тях акредитация. Гражданинът на Украйна не признава своята вина.", "date": "2018.06.04", "title": "Московски съд осъди на 12 г. затвор украинския журналист Сущенко"}
{"url": "https://news.bg/politics/borisov-obsadi-transportniya-koridor-8-s-premiera-na-kosovo.html", "text": "Министър-председателят Бойко Борисов проведе среща с премиера на Косово Рамуш Харадинай в столицата на Албания Тирана.Двамата правителствени ръководители разговаряха в рамките на срещата по \"Процеса Акаба\" в албанската столица по искане на Харадинай.В хода на разговора премиерите са обсъдили транспортните проекти за свързаност на страните от Балканите, съобщиха от правителствената пресслужба.Акцентът на разговорите между двамата заел изграждането на Коридор №8, който ще свърже Черно море с Адриатическо море.Според Борисов тепърва е необходима много работа, така че държавите на Балканите да се развият и регионът да бъде свързан. По думите на премиера значението и ползите от реализирането на проектите за свързаността на страните от региона ще допринесат както за подобряване на живота на народите, така и за задълбочаване на добросъседските отношения в тази част на континента.\"Това е задължително условия за постигането на добра икономика, стабилност, сигурност и просперитет на Балканите\", обясни Борисов на косовския си колега.От своя страна Рамуш Харадинай благодари на премиера Борисов за лидерската му позиция за фокусиране на вниманието на Европа върху страните от Западните Балкани. Министър-председателят на Косово благодари на Борисов за усилията на Българското председателство на Съвета на ЕС за постигането на напредък в интеграцията на държавите от този регион. Премиерът на Косово също така изрази готовност държавата да помага за реализацията на балканските проекти.По-късно, в Албанската столица Тирана Борисов бе удостоен с Медала за признателност от албанския си колега Еди Рама.", "date": "2018.06.04", "title": "Борисов обсъди транспортния коридор №8 с премиера на Косово"}
{"url": "https://news.bg/world/tramp-s-barazh-ot-tuitove-za-samopomilvaneto-malar-targoviyata-i-postizheniyata-si.html", "text": "Президентът на САЩ Доналд Тръмп разкритикува Китай и Канада, че налагат търговски бариери върху американска селскостопанска продукция, подчертавайки, че тези мерки са \"неприемливи\".Тръмп направи коментара в \"Туитър\" след предупреждението на Пекин, че няма да има търговско споразумение със САЩ, ако наложи мита върху китайски стоки. В същото време премиерът на Канада Джъстин Трюдо заяви, че митата на САЩ върху вноса на стомана и алуминий са \"обида\" в отношенията между двете държави.\"\", написа Тръмп в \"Туитър\".Според него САЩ могат да спечелят само от търговски преговори.\"САЩ са сключили толкова лоши търговски споразумения през толкова много години, че ние само можем да спечелим\", добави той.Тръмп коментира и други теми. Американският лидер подчерта, че има право да използва конституционните си правомощия да се самопомилва, допълвайки, че няма да има нужда от това, тъй като \"не е направил нищо нередно\".Както беше заявено от редица прависти, имам абсолютното право да се самопомилвам, но защо да го правя при положение, че не съм направил нищо нередно, написа той в социалната мрежа.о, продължи той.Тръмп използва \"Туитър\" да напише, че днес отбелязва 500 дни от влизането си в Белия дом. Той изброи списък с постижения по време на мандата си, включително орязване на данъците, на регулациите, увеличение на парите за отбрана, по-ниска престъпност и нелегална имиграция, по-защитени граници и други.", "date": "2018.06.04", "title": "Тръмп с бараж от туитове за самопомилването, Мълър, търговията и постиженията си"}
{"url": "https://news.bg/crime/proverkata-na-plazh-koral-ne-pokazva-narusheniya.html", "text": "Няма нарушения на достъпа до плаж \"Корал\". Това стана ясно след като експерти на Министерство на туризма инспектираха морския плаж. Проверката стана със съдействието на община Царево и е по разпореждане на министър Николина Ангелкова.Припомняме, организация алармира ведомството и поиска проверка. В сигнала на \"Да спасим Корал\" бе описано, че на дюните плътно зад плажа има ограда, която възпрепятства пешеходния маршрут до плажа.Проверката на туристическото министерство обаче показа, че че до плажа за природосъобразен туризъм \"Корал\" има два пешеходни достъпа, единият от които минава през общински път.И през частния терен също има възможност за преминаване. Собствениците на имота са уверили експертите, че през сезона достъпът до плажа няма да е ограничен по никакъв начин.Предстои още една проверка с ръководството на РДНСК Бургас. Според регламентите на Закона за устройство на Черноморското крайбрежие задължително трябва да бъде подсигурен пешеходен достъп до всички морски плажове и за \"Корал\" изискването е спазено, съобщават от пресцентъра на Министерство на туризма.", "date": "2018.06.04", "title": "Проверката на плаж \"Корал\" не показва нарушения"}
{"url": "https://news.bg/world/mezhdunarodnata-kampaniya-za-zabrana-na-yadrenite-orazhiya-predlaga-da-plati-za-sreshtata-tramp-kim.html", "text": "Международната кампания за забрана на ядрените оръжия предлага да поеме разходите за организирането на историческата среща между САЩ и Северна Корея, включително и за разрешаване на деликатния въпрос с хотелската сметка на лидера на КНДР Ким Чен-ун, информира АФП.Един от многото проблемни въпроси с логистиката и протокола във връзка с предстоящата на 12 юни среща между двамата лидери е кой ще плати за престоя в петзвездния Fullerton Hotel.САЩ се подготвят да поемат разходите, но се опасяват да не обидят бедната, но горделива Северна Корея, пише вестник \"Вашингтон пост\".Международната кампания за забрана на ядрените оръжия съобщи, че е готова да помогне за разрешаването на безизходицата и да плати разходите на делегацията на КНДР, използвайки част от наградата си от 1,1 милиона долара. През миналата година организацията спечели Нобеловата награда за мир., обяви Акира Кавазаки, представител на организацията в Япония.\"Ако срещата е заплашена заради финансови проблеми, готови сме да поемем разходите, тъй като е важна, историческа среща\", добави той.Кавазаки не разкри организацията колко пари може да отпусне, но поясни, че ще бъде част от нобеловата премия \"с цел подкрепа на мира на Корейския полуостров и свят без ядрени оръжия\".Сумата ще бъде договорена, ако КНДР приеме предложението, добави представителят.Президентският апартамент в хотела е най-скъпият в Сингапур. Апартаментът е 201 квадрата и на ден струва повече от 6000 долара.", "date": "2018.06.04", "title": "Международната кампания за забрана на ядрените оръжия предлага да плати за срещата Тръмп-Ким"}
{"url": "https://news.bg/regions/i-v-dobrich-puskat-payak.html", "text": "Община Добрич ще пусне до началото на есента репатриращ автомобил. С него ще бъдат вдигани неправилно паркирани коли до наказателен паркинг, съобщи кметът Йордан Йорданов пред БНТ.По думите му край спортния комплекс \"Простор\" вече се организира и паркингът за принудителен престой. Общинското предприятие \"Комуналстрой\" започва ремонт на терена.Има нови текстове в Наредбата за организацията, безопасността на движението и дисциплината на шофьорите заради усиления автомобилен трафик и многобройните случаи на неправилно паркирани коли. Промените бяха приети от Общинския съвет.Наказателни мерки ще се прилагат спрямо автомобили, които затрудняват движението по улици и тротоари, паркирани са в зелени площи, пред входове и изходи на детски градини, училища, театри и други обекти.Ако водачът нарушител не се яви до три часа от поставянето на скобата на автомобила, колата ще бъде репатрирана на наказателния паркинг, където ще се плаща по лев за всеки час престой, обясняват от местната община.", "date": "2018.06.04", "title": "И в Добрич пускат „паяк“ "}
{"url": "https://news.bg/politics/rumen-petkov-poiska-ostavkata-i-na-emil-karanikolov.html", "text": "Само ден след като , днес от партията потърсиха оставката и на министъра на икономиката Емил Караниколов.Поводът за исканата оставка на Караниколов е сривът на производството на ВМЗ \"Сопот\". От партията са притеснени, че само за периода до месец август, 2 500 души, работещи в завода, са застрашени да останат без работа.\"При това състояние на нещата простата истината е, че икономическият министър трябва да бъде изхвърлен или поне освободен веднага. Този човек преди една година извърши най-грубото посегателство в историята ни върху военно-промишления ни комплекс. Тогава ние от АБВ реагирахме много силно и категорично и това според мен доведе до спасяване на българското присъствие на пазари като Индия, Алжир и др. Но тогава икономическият министър заявяваше, че това, което прави е заради това да се прехвърлят пазари към ВМЗ, за да се стабилизира и укрепи предприятието, с което той, според мен, излъга и ръководството на завода, и работниците, и обществеността. ВМЗ \"Сопот\" накупи много суровини и резервни части и резултата в крайна сметка е този, който виждаме в момента\", заяви председателят на АБВ Румен Петков.Петков цитира експертни оценки, според които между месеците април и август от ВМЗ \"Сопот\" ще бъдат освободени между 2 000 и 2 500 работници. \"И аз също ще попитам, как това не прави впечатление на нито един народен представител от Пловдив. Пак казвам - този икономически министър е дълбоко вреден, не само за военно-промишления ни комплекс, а за икономиката ни като цяло\", отсече Петков и допълни, че в оръжейния комбинат \"Арсенал\" в Казанлък за същия период ще бъдат съкратени около 1 000 души персонал.\"Това се дължи на редица фактори - преустановяване на договори с определени държави, в които българското производство имаше ключова роля във въоръжаването и превъоръжаването, никаква реакция от страна на министъра на икономиката, който не е в състояние явно да защити нашия интерес, допълнителни негови действия, които водят до затягане и губене на пазарите от нашата страна, което влияе върху всичките ни предприятия от ВПК. Т.е. серия от действия, които правят задължително искането на неговата оставка\", аргументира се Петков.Лидерът на АБВ не може да разбере защо опозицията в лицето на БСП мълчи по въпроса.", "date": "2018.06.04", "title": "Румен Петков поиска оставката и на Емил Караниколов"}
{"url": "https://news.bg/regions/varnenskite-ulitsi-otnovo-sa-akvapark-sled-dazhd.html", "text": "Варненските улици са под вода заради пороен дъжд. Автобусите там се движат със закъснение, съобщи БНР.От фирма \"Градски транспорт\" алармираха, че в сградата на дружеството няма ток.В пожарната са получени над 25 сигнала от граждани за наводнени сгради и мазета. Шест екипа работят по отстраняване на проблемите. Ако се наложи, ще бъдат изпратени още поне три екипа, съобщи комисар Тихомир Тотев, директор на Областната дирекция \"Противопожарна и аварийна безопасност\".Варненци сигнализират за наводнени участъци в района на \"Траката\", \"Почивка\", бул. \"Владислав Варненчик\" в посока летището, бул. \"Сливница\", ул. \"Ана Феликсова\" в квартал \"Възраждане\". Кални наноси са натрупани на пътното платно в района на стадион \"Варна\".", "date": "2018.06.04", "title": "Варненските улици отново са \"аквапарк\" след дъжд"}
{"url": "https://news.bg/crime/opitaha-da-podpalyat-kmetstvoto-v-s-shiroko-pole.html", "text": "Мъж опита да подпали сградата на кметството в кърджалийското село Широко поле, информира БНР.Мъжът влязъл в сградата и запалил кашон в коридора на първия етаж на кметството. Бързата реакция на работещите във ведомството предотвратила пожар.По първоначална информация не е ясно какви са мотивите на подпалвача.Полицията е арестувала мъжа, опитал да запали сградата. Освен него е задържан и негов приятел, тъй като скочил на униформените с обиди и ругатни.", "date": "2018.06.04", "title": "Опитаха да подпалят кметството в с. Широко поле"}
{"url": "https://news.bg/regions/remonti-na-hemus-prez-tsyaloto-lyato.html", "text": "Летните ремонти по Републиканската пътна мрежа в България ще приключат до средата на настоящия месец юни. Това заяви министърът на регионалното развитие и благоустройството Николай Нанков в Шумен.През цялото лято обаче ще продължат ремонтите на мостовите съоръжения на АМ \"Хемус\". Според министъра мостовото съоръжение при 36-и километър от магистралата е в трагично състояние.\"Мостовото съоръжение е в трагично състояние, това е 36-и километър, правят ремонт. Затова хората, преминаващи през него, не виждат работници. Това малко ги дразни. Получавам постоянни сигнали. Прави се ремонт на долното стоене-колоните и фундаментите на моста. \"Ечемишка\" и \"Витиня\", десните тръби също ще бъдат отремонтирани. Ремонт на \"Хемус\" на територията на Шуменска област посока Варна ще приключи най-късно до 22 юни\", коментира Нанков пред БНТ.По думите на регионалния министър до няколко дни ще приключи ремонтът на участъка от АМ \"Тракия\", между 160-и и 140-и километър.Нанков коментира, че най-активните месеци за строителни дейности по пътищата в страната са месеците май и юни.Всички ремонтни дейности са обозначени с нужната сигнализация, увери ресорният министър и допълни, че обходните маршрути там, където се извършва ремонтна дейност, са обявени на сайта на Агенция \"Пътна инфраструктура\" (АПИ).", "date": "2018.06.04", "title": "Ремонти на \"Хемус\" през цялото лято"}
{"url": "https://news.bg/crime/prodavat-sgradata-na-bdzh-v-tsentara-na-sofiya.html", "text": "Продават част от сградата на БДЖ в центъра на София. Офертата е на сайта на частните съдебни изпълнители.В сградата, която се намира срещу къщата-музей на Иван Вазов, се помещава администрацията на дружеството. Постройката е паметник на културата и се намира на изключително атрактивно място в центъра на града.Обявена е за продажба като офис с над 1800 кв. м площ. Исканата цена е повече от 7 млн. лева. Срокът за подаване на оферти е до 2 юли.В самата оферта е посочено, че на публична продан са изнесени само идеални части от поземления имот и само 1/2 (една втора) идеална част от сградата. Упоменава се, че сградата е обявена за паметник на културата.До подобна стъпка се стигна след като на 31 май 2018 г. бяха запорирани 40 млн. лева от сметките на дружеството.Припомняме, на 26 януари тази година, министърът на транспорта Ивайло Московски разпореди \"във връзка с появилите се медийни материали в публичното пространство\" . Става въпрос за откъс от журналистическо разследване на Нова телевизия, в който откъс се твърди, че в БДЖ са назначени и взимат заплати футболисти, които никога не са имали някакви ангажименти и не са се явявали на работа. Назначаването им е само фиктивно. Според разследването в БДЖ имало и фиктивни ремонти на локомотиви.Според сигнала локомотивите отиват на ремонт и се връщат развалени. Често локомотивите пристигали със същата неизправност, с която били изпратени за ремонт.След това от  на транспортния министър. Той заяви, че е  не го навежда на подобна мисъл.На 7 февруари 2018 г. правителството одобри допълнителни  към Министерството на транспорта, информационните технологии и съобщенията в размер на 30 946 000 лв. Сумата беше предоставена на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.На 30 януари 2018 г. главният прокурор Сотир . Инспекцията беше възложена на Софийската градска прокуратура.Прокуратурата тогава трябваше да провери твърденията, че в дружеството се извършва некачествен ремонт на локомотивите. Обект на проверката бяха именно сигналите за сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ.На 31 май 2018 година стана ясно, че кредиторите по втория облигационен заем на БДЖ са подали иск в Софийски градски съд (СГС) за 40 млн. лв. от главница по заема срещу \"БДЖ - Пътнически превози\" ЕООД, вследствие на което са .Облигационерите са в законното си право да изискат дължими средства по съдебен път. Решението на СГС и временният запор на сметките на \"БДЖ - Пътнически превози\" ЕООД няма да затруднят функционирането на дружеството към настоящия момент, в случай, че бъде намерено решение на възникналата ситуация в краткосрочен план, съобщиха от националния железопътен превозвач.Министърът на транспорта, информационните технологии и съобщенията Ивайло Московски е информиран своевременно за ситуацията, вследствие на което той е уведомил Министерство на финансите и е поискал активиране на държавната помощ, за която има одобрение от ЕК.Очаква се решение от Министерство на финансите.Малко след това от БДЖ заявиха, че във връзка със запора на сметките на дружеството, , какъвто слух имало в медийни публикации.След това пък от .", "date": "2018.06.04", "title": "Продават сградата на БДЖ в центъра на София"}
{"url": "https://news.bg/economics/190-mln-lv-zagubila-darzhavata-ot-tsigari-kontrabanda-prez-2017-g.html", "text": "190 милиона лева са загубите за бюджета от търговията на нелегални цигари през 2017 г. Въпреки че през последните години се наблюдава спад на дяла на незаконните цигари на пазара от 18.5% през 2014 до 6.6% през 2017 г., сериозна остава сумата, която бюджетът губи годишно.Данните са на Института за пазарна икономика (ИПИ) съвместно с Алфа Рисърч от изследване, проведено сред 5 200 пушачи в цялата страна.11,7% от запитаните са купували поне веднъж нелегални цигари в последните две - три години, като над 90%от тези, които пушат незаконни цигари, го правят заради цената. Средната цена на кутия незаконни цигари е 3,50 лева, при средна за тези с бандерол, предназначени за нашия пазар, от 5,10 лева.7% избират контрабандата заради липсата на неприятни надписи и изображения, а 4,9% заради качеството. Те най-често си ги купуват от приятели или близки (37,8%), от улицата (35,7%) и от открит пазар (25,9%).Изследването е проведено в 15 града, като най-висок дял на пушещите незаконни цигари се регистрира в Свиленград (17,4%), Плевен (16,6%), Хасково (13,2%) и Видин (9,9%).Според данните пък 70% от изпушения тютюн за ръчно свиване на цигари у нас пък е нелегален. Делът на пазара на тютюна срещу фабричните цигари обаче е съвсем ограничен - едва 3.8 пушат тютюн. Според приходите за бюджета - от общо 2,3 милиона пушачи у нас за бюджета са 3,3 милиарда лева от фабрични цигари и приблизително 46,4 милиона лева от тютюн.В проучването 41% от респондетите заявяват, че при рязък скок на цените са готови да пропушат нелегални цигари. Тази нагласа от ИПИ посочват, че се вижда ясно и от историческите данни - при резкия скок на акцизите през 2010 г. легалното потребление рязко намаля, а нелегалният пазар достигна над 30% от общия.Борбата с незаконната търговия на тютюневи изделия е важна за бюджета на страната. През 2017 г. приходите за държавата са били 2,9 милиарда лева - 10% от всички данъчно-осигурителни приходи по консолидираната фискална програма на страната. Цигарите са най-тежко обложеният продукт на пазара и към текущия момент над 85% от крайната цена на най-купуваните цигари се формира от начислените акциз и ДДС.Светослав Владимиров от Централно митническо управление посочи, че за цялата 2017 г. митничарите са заловили 37 милиона къса незаконни цигари и 16 хил. кг. тютюн. За първите четири месеца на настоящата година са заловени 33 милиона къса, а до края на май и 34 хил. кг. тютюн.Анализът на ИПИ показва, че регулаторната рамка за борба с нелегалните тютюневи изделия е добра, но се забелязват сериозни проблеми в работата на прокуратурата, която при прекратяване на производство за квалифицирана контрабанда не уведомява митниците за започване на административно производство.За последните 11 години приходите за криминалния свят от продажбата им достигат до 3,6 милиарда лева, сочат данните на ИПИ.Кои са най-пушените марки цигари?Изследването на Алфа Рисърч показва и кои са най-популярните марки цигари в България. 21,9% от респондентите избират Karelia, 11,8% - Victory, а 10,1% - Marlboro. Eva имат пазарен дял от 9,1%, Rothmans - 7,1%. King имат 5,4% дял.", "date": "2018.06.04", "title": "190 млн.лв. загубила държавата от цигари контрабанда през 2017 г."}
{"url": "https://news.bg/crime/hvanaha-shofyor-s-4-35-promila-v-blagoevgradska-lada.html", "text": "Пътните полицаи в Благоевград заловиха мъртвопиян шофьор.Мъжът е заловен на 1 юни, петък. Тогава около 17 часа екип на пътна полиция спира за проверка водача, който управлявал лек автомобил \"ВАЗ\" и сеПолицаите извършили проверка за алкохол с техническо средство. При проверката дрегерът отчел, че същият шофира с 4.35 промила концентрация на алкохол в кръвта.Мъжът е на 38-годишна възраст от благоевградското село Бело поле.Срещу него е образувано бързо полицейско производство.", "date": "2018.06.04", "title": "Хванаха шофьор с 4.35 промила в благоевградска лада"}
{"url": "https://news.bg/world/netanyahu-podkrepil-reshenieto-na-obama-ot-2013-g-da-otlozhi-bombardirovkite-v-siriya.html", "text": "Премиерът на Израел Бенямин Нетаняху е подкрепил решението на тогавашния президент на САЩ Барак Обама да отложи въздушни удари в Сирия през 2013 г., пише \"Аарец\".Израелският вестник цитира нова книга на Бен Роудс, бивш съветник на Обама.В книгата \"The World as It Is\" Роудс пише, че израелският премиер е подкрепил решението на Обама да не извършва едностранни удари след атака с химически оръжия в Сирия, изчаквайки решение на Конгреса.В книгата, която ще бъде публикувана на 5 юни, бившият съветник на Обама по стратегически комуникации, пише, че тогавашният президент на САЩ е планирал да бомбардира Сирия през 2013 г. в отговор на атака със зарин по нареждане на сирийския лидер Башар Асад, при която загинаха повече от 1000 души в Дамаск през август същата година.Обама се е двоумял дали да действа едностранно, въпреки че през 2012 г. предупреди, че използването на химически оръжия в Сирия ще бъде възприето от САЩ като прекрачване на \"червената линия\", според Роудс. В крайна сметка Обама поискал одобрението на Конгреса заради опозицията на републиканските конгресмени, както и поради отказа на Великобритания и Германия да участват в коалиция със САЩ.Според Роудс Обама се консултирал с лидери, включително и с премиера на Израел Бенямин Нетаняху. Израелският лидер казал пред президента на САЩ: \"\".Роудс описва разгорещените обсъждания в Белия дом в седмиците преди Обама да поиска разрешение от Конгреса. Произраелското лоби AIPAC и саудитското правителство са били сред тези, които са лобирали в Конгреса да разреши въздушни удари в Сирия, пише в книгата на Роудс.Конгресът не гласува, тъй като Белият дом и Москва постигат дипломатическо решение за унищожение на химическите оръжия на Сирия.Роудс обобщава сметката на Обама: \"\".", "date": "2018.06.04", "title": "Нетаняху подкрепил решението на Обама от 2013 г. да отложи бомбардировките в Сирия"}
{"url": "https://news.bg/int-politics/sarbiya-razpolaga-voyski-po-granitsata-s-kosovo.html", "text": "Сърбия е разположила \"въоръжени войски на границата с Косово\". Това съобщават медии в Прищина, цитирани от сръбските агенции.\"Това е първият път от 2008 г. и обявяването на независимост (на Косово), в който Сърбия изпраща войници и жандармеристи толкова близо до границата с Косово\", се допълва в информацията.\"Редовна армия и жандармерия беше разположена вчера сутринта близо до границата (административната линия), пресичаща Ярине с Косово в северната част на страната\", пише косовското издание Gazeta Express.Според косовските медии \"войниците са разположени в Рудница, в непосредствена близост до граничния пункт Ярине\". Неназовани източници са цитирани да казват, че войниците и жандармеристите проверяват всеки пътник, който влиза и излиза от Косово.Тези медии добавят, че \"няма официално изявление от Белград за причините за разполагането на войници\".\"Присъствието на войници и жандармеристи е изненадало граничната полиция в Косово. Причините остават неизвестни\", посочва косовската медия.", "date": "2018.06.04", "title": "Сърбия разполага войски по границата с Косово"}
{"url": "https://news.bg/int-politics/ot-gazprom-davat-eur2-142-mlrd-zaem-za-stroezha-na-turski-potok.html", "text": "Съветът на директорите на \"Газпром\" одобри предоставянето на заем от €2,142 млрд. на оператора за строежа на газопровода \"Турски поток\" - компанията South Stream Transport B.V., съобщи ТАСС, позовавайки се на съобщение на руския газов холдинг.Заемът се предоставя за допълване на оборотните средства. Лихвата е в размер на 3,98% ежемесечно на годишната дължима сума по главницата. Срокът за връщане е 30 декември 2023 година.В края на май \"Газпром\" и правителството на Турската република подписаха протокол за сухопътната част на транзитната линия на газопровода \"Турски поток\" за доставка на руски газ на европейските потребители.В споразумението между \"Газпром\" и Botas се обхващат условията и параметрите на строителство на този участък. Подписаните документи позволяват да се премине на практическо ниво по реализация на проекта. Строителството на сухопътния участък се възлага на съвместна проектна компания TurkAkim Gaz Tasima A. S., която ще бъде създадена на паритетна основа.По-рано зам.-председателят на руския газов холдинг Виталий Маркелов съобщи, че \"Газпром\" води преговори за изграждане на втора тръба на \"Турски поток\" на територията на Турция.В телефонен разговор зам.-председателят на \"Газпром\" Александър Медведев заяви, че компанията в най-скоро време окончателно ще определи маршрута на втора тръба на газопровода \"Турски поток\" за снабдяване на страните на Южна и Югоизточна Европа. По думите му, сега се обсъждат два основни варианта в съответствие с процедурите в ЕС и ЕК. На бъдещия пазар той очаква да са Гърция, Италия, България, Сърбия и Унгария.От \"Газпром\" започнаха строителството на морския участък на газопровода \"Турски поток\" през месец май 2017 г. По думите на председателя на \"Газпром\" Алексей Милер, строителството на тръбопровода става по график, полагането на първата тръба бе планирано да завърши през май.Морският е по дъното на Черно море до бреговете на Турция. Дължината му е 930 км. По-нататък ще бъде продължена сухопътната транзитна тръба до границите на Турция с определени от страните дължина 180 км.Първата тръба е за турския пазар, втората - за страните от Южна и Югоизточна Европа. Мощността на всяка тръба е 15,75 млрд. куб. м газ годишно. Първите две доставки на газ се планират в края на 2019 г.", "date": "2018.06.04", "title": "От \"Газпром\" дават €2,142 млрд. заем за строежа на \"Турски поток\""}
{"url": "https://news.bg/world/nyama-da-ima-predsrochni-izbori-v-ispaniya.html", "text": "Близък съветник на новия премиер на Испания Педро Санчес отхвърли перспективата за предсрочни избори, въпреки че управляващите социалисти са далеч от мнозинство в парламента, информира \"Ройтерс\".Санчес, чиято партия държи 84 места в 350-местния парламент, пое управлението на страната в петък, след като убеди малко вероятен алианс от националистически партии и партии срещу строгите мерки за икономии да гласува против консервативната Народна партия заради корупционен скандал.В крайна сметка премиерът на Испания Мариано Рахой изгуби вот на недоверие в парламента.\"Ясно е, че не е обичайно да се управлява с 84 депутати, но политическата ситуация остава много разпокъсана и всичко подсказва, че нови избори няма да оправят това\", каза пред радио COPE Хосе Луис Абалос, често описван като дясната ръка на Санчес.", "date": "2018.06.04", "title": "Няма да има предсрочни избори в Испания"}
{"url": "https://news.bg/finance/ikonomikata-ni-trupa-disbalansi.html", "text": "В момента икономиката ни трупа дисбаланси. Така доц. Даниела Бобева от Икономическия институт към БАН определи текущата ситуация в икономически план в България.Като рисков фактор за дисбаланса в икономиката доц. Бобева открои имотния пазар, ръстът в строителството и липсата на ефективност на направените публични разходи.Тя се пошегува, че обикновено като кихне еврозоната - ние хващаме пневмония и даде пример с неизпълняващата се към този момент прогноза за ръст на германската икономика. Германия е наш основен икономически партньор, припопмни доц. Бобева.Тя представи основния фокус от , посветен на на 10-годишнината от началото на глобалната финансово-икономическа криза.Буфери за справяне с икономическата криза се оказват еврофондовете. Други фактори на стабилност са членството на страната във валутния борд и проактивната политика на БНБ, която единствена провела антициклични мерки в банковия сектор.Икономистите от БАН настояват за приемане на икономическа доктрина за развитие на икономиката ни.Преди кризата, когато се отчиташе бум на икономиката - растежът е бил дебелансиран, откъдето са и дефицитите по текуща сметка и високия кредитен растеж.Най-пострадал от глобалната икономическа и финансова криза е трудовият пазар. Вместо преструтуриране обаче, каквото напрактика се е случило в Прибалтийските държави, у нас работната сила е била пренасочена към сектора на услугите и сектори с ниска добавена стойност в икономиката.Първата теза, която се засяга в доклада, е че българската икономика е щяла да изпадне в криза дори и без глобалната криза.\"Защо щеше да има криза? Първо, защото кризата се предшестваше от един изключително висок икономически бум с характеристики на неустойчивост, които предвещаваха криза. В макроикономически план нашата икономика беше сред най-дебалансираните в ЕС преди кризата\", коментира доц. Бобева.По думите й инвестициите в страната са 28% от БВП и делът на пасивите по финансовата сметка на платежния баланс беше 33%, което също е много.Първите ефекти от кризата са свързани със свиване на външните инвестиционни потоци от 28% до 6,5% и то в рамките на година.Доц. Бобева посочи, че още преди 2008 г. започна забавяне на икономическия растеж. Свиване на външното търсене, повишаване на вътрешнофирменото кредитиране.Обективно - българската икономика се справила сравнително по-добре с глобалната финансово-икономическа криза. В по-съществена степен беше засегната промишлеността и строителството, отколкото услугите. По думите й българската икономика е показала известна гъвкавост, въпреки че ние сме една от малкото държави, които не проведоха никаква антикризисна политика и без каквато и да било държавна помощ за финансовия сектор.От 28 държави само Полша не е засегната от кризата.Доц. Бобева обясни, че икономиката ни е уязвима външно заради неблагоприятната си структура - тоест тя благоприятства външните шокове, най-вече защото имаме концентриране на заетостта, инвестициите и кредитирането предимно в така наречения нетъргуем сектор - търговия на дребно, строителство, недвижими имоти, финансово посредничество. В кризата продължи периода на деиндустриализация на икономиката.Една от причините Полша да издържи на външните шокове е по-високата степен на индустриализация и ниския дял на секторите с висока добавена стойност в структурата на икономиката на страната.60% от реалния ни сектор получава външно финансиране. Тоест ние сме в по-голяма степен зависими от външно финансиране, отколкото от вътрешния финансов сектор. Такава структура предразполага към по-силна зависимост, по-ниска маневреност към външни шокове. Малките отворени икономики по принцип са уязвими, но проблемът не е в отвореността на икономиката - проблемът е в самата структура на икономиката, обясни доц. Бобева.Колективът и Икономическият институт към БАН не са против плоския данък.По време на пресконференцията бе подчертано, че Паричният съвет е важен и трябва да го има до влизането на България в еврозоната. Паричният съвет от финансова гледна точка е гаранцията, че България ще влезе в еврозоната.", "date": "2018.06.04", "title": "Икономиката ни трупа дисбаланси"}
{"url": "https://news.bg/world/proevropeetsat-andrey-nastase-e-noviyat-kmet-na-kishinev.html", "text": "Властите в Молдова съобщиха, че проевропейски кандидат, който е противник на олигарсите и проруската политика в бившата съветска република, е спечелил местните избори за кмет на молдовската столица Кишинев, съобщава Асошиейтед прес.Централната избирателна комисия разкри, че Андрей Нъстасе от движението \"Достойнство и истина\" печели 52,57% от гласовете на проведените вчера избори. Той победи социалистът Йон Чебан, който зове за по-тесни отношения с Москва.42-годишният Нъстасе е бивш прокурор. Той е един от организаторите на мащабните антикорупционни протести през 2015 г. след изчезването на 1 милиард долара от молдовската банкова система.Изборите бяха организирани, след като Дорин Киртоаке, кмет на Кишинев през последните 10 г., се оттегли заради разследване в корупция и злоупотреба с влияние. Той се защити, заявявайки, че случаят е политически мотивиран.Молдова провежда парламентарни избори през този ноември.", "date": "2018.06.04", "title": "Проевропеецът Андрей Нъстасе е новият кмет на Кишинев"}
{"url": "https://news.bg/society/initsiativi-nasochvat-obshtestvoto-kam-semeystvo-i-detsa.html", "text": "Инициативата Седмица за възраждане на семейството си поставя за цел възвръщане на семейството и детето като основни ценности. Тя бе представена по време на пресконференция и включва серия от активности, организирани от Движение \"Възраждане\", Обществена академия за наука, образование и култура, Движене \"Защита на гражданите и държавата\". Всички те са обединени от каузата да насочат фокуса на общественото внимание към ценностите като семейството и детето.Сред инициативите са открити уроци на тема възпитание и възраждане на любовта към знанието и труда, които ще се проведат на 5-ти юни от 17.00 -19.00. На 6-ти юни от 18.00- 20.00 часа ще се състои кръгла маса на тема възраждане на здравната култура в семейството в център Г-8. Отново там на 7-ми юни ще се проведе дискусия на тема възраждане на брака като институция. Кулминацията ще е в събота от 16.00 часа, когато ще се проведе концерт пред НДК.Николай Дренчев посочи по време на пресконференцията, че огромният проблем е в това, че България загива. \"България се топи с шест човека в час\", заяви той.По думите му това е една трагедия - темпът, с който България се стопява е съизмерим единствено и само с времето на османското нашествие.Ние се топим количествено, което води до качествени изменения в нашата генетична структура, предупреди Дренчев.По принцип семейство с две деца не е нормално семейство. Това по стандартите е маломерно семейство, коментира още той.Деян Николов заяви, че поколението, което в момента трябва да води страната ни напред е с тотално сбъркани приоритети в живота, тъй като внушението, че детето е едва ли не бреме и ако се случи - се възприема като \"беля\", която слага край на живота и налага оттук насетне непрестанна грижа, е в разрез с идеята за семеен живот.За младите на 25-26 години семейството не е ценност, любовта не е ценност. Ценно е добре прекараното свободно време, животът за мига и забавлението. \"Моето поколение не знае, че най-силната емоция, е радостта от детето\", констатира Николов и настоя за проактивни мерки в тази насока и за възвръщане на семейството и детето като ценности в българското общество.", "date": "2018.06.04", "title": "Инициативи насочват обществото към семейство и деца"}
{"url": "https://news.bg/int-economics/turtsiya-ya-zastigna-i-visoka-inflatsiya.html", "text": "Инфлацията в Турция е скочила през май, показват официалните статистически данни, засилвайки натиска върху централната банка отново да повиши лихвените проценти, докато продължават тревогите за силата на турската икономика, съобщава \"Франс прес\".Три седмици преди извънредните президентски и парламентарни избори на 24 юни, които ще дадат на президента Реджеп Тайип Ердоган засилени управленски правомощия, потребителските цени са нараснали с 12,15 процента за годината от май 2017 г. насам.Инвеститорите изразиха опасения, че правителството не прави достатъчно, за да се бори с инфлацията на фона на признаците, че икономиката прегрява, като лирата е поевтиняла с почти 20 процента от началото на годината.Централната банка през миналия месец се опита да подкрепи турската валута със спешно вдигане на лихвите с 300 базисни пункта, а също така и чрез опростяване на паричната си политика.Турската валута се покачи с 0,7 процента спрямо долара до 4,6 лири за един щатски долар.Рейтинговата агенция \"Мудис\" в петък обяви, че ще помисли за ново понижаване на кредитния рейтинг на турската икономика, който вече е близо до \"боклук\", изтъквайки безпокойството заради икономическото управление и ерозията на доверието на инвеститорите.Ердоган многократно призова за по-ниски лихвени проценти, за да бъде стимулиран растежа, позиция, която според анализатори е подкопала независимостта на централната банка.Но миналата седмица турският вицепремиер Мехмет Шимшек и гуверньорът на централната банка Мурат Четинкая увериха чуждестранните инвеститори в Лондон, че страната е поела ангажимент за борба с инфлацията и осъществяване на реформи.Публикуваните днес данни също така разкриха най-високото годишно увеличение на транспортните разходи - увеличение с една пета от миналата година.Централната банка трябва да проведе следващото си заседание в четвъртък, като всички погледи са насочени към това дали ще последва извънредното повишение на лихвите с ново увеличение.Ала икономисти от Лондон изтъкват, че рязкото покачване на инфлацията едва ли ще предизвика ново увеличение на лихвите.", "date": "2018.06.04", "title": "Турция я застигна и висока инфлация"}
{"url": "https://news.bg/world/chehiya-granichnata-zashtita-na-es-tryabva-da-ostane-v-ratsete-na-darzhavite.html", "text": "Чехия отхвърли идеята страните членки на ЕС, които отказват да приемат мигранти, трябва да компенсират по друг начин. Прага вярва, че всяка държава сама трябва да охранява границите си.Това заяви премиерът на Чехия Андрей Бабиш, цитиран от \"Ройтерс\".Бабиш реагира на коментар на германския канцлер Ангела Меркел в интервю за вестник \"Франкфуртер алгемайне зонтагцайтунг\". Меркел призова за \"гъвкава система\" в миграционната политика и да се позволи на Фронтекс да се превърне в европейска гранична полиция, която може да действа независимо.", "date": "2018.06.04", "title": "Чехия: Граничната защита на ЕС трябва да остане в ръцете на държавите"}
{"url": "https://news.bg/economics/prevozvachite-plashat-s-referendum-za-izlizane-ot-es-ako-evropa-ne-gi-chue.html", "text": "Превозвачите у нас ще инициират национален референдум за излизането на България от ЕС, ако предвидените мерки в законодателния пакет за мобилност в ЕС бъдат приети, съобщи БНР.По-рано днес представители на българските превозвачи проведоха  Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\".След срещата Йордан Арабаджиев от Съюза на превозвачите съобщи пред общественото радио, че на срещата днес с ресорния министър целият транспортен бранш е информирал, че ако мерките, предложени от ЕК, се приемат в този вид, то българските превозвачи няма да имат друг избор, освен да инициират референдум за излизането на страната ни от ЕС.\"Ние ще бъдем принудени да работим против правилата, с които предварително ще бъдем обречени на фалит\", категоричен е Арабаджиев.По думите на превозвача браншът и транспортният министър отдавна са обсъдили всички предложения от българиста страна. Стана ясно и че компромисните текстове, които бяха поискани от еврокомисаря по транспорта, вече са внесени от българското правителство в работните групи. Следва тези текстове да бъдат обсъдени.\"Но оттам насетне тези текстове не бяха възприети от Франция, Германия, Белгия и Холандия и ние сме притеснени, че въпреки всички компромиси, които правим, се отива в посока тези рестриктивни мерки да бъдат приети без оглед на мнението на голяма част от държавите в ЕС\", обясни още Арабаджиев.Според него не е нормално и не трябва да се допуска подход, с който един бизнес ще бъде изхвърлен чрез административни мерки. Превозвачът заяви и че евродепутатът Ангел Джамбазки е инициирал .Днес в 17 часа българско време в транспортната комисия към Европейския парламент ще се гласуват мерките по пакета \"Мобилност\".В тази връзка темата коментира и евродепутатът Андрей Новаков. По думите му е направено всичко възможно, така че мерките по мобилния пакет на ЕК да не бъдат приемани. \"Буквално всичко възможно, което можеше да се направи, е направено. Буквално с всеки един колега, включително и с тези, които са абсолютно непреклонни спрямо тяхната позиция, им е отделено достатъчно внимание. Единствената дума, която описва това, което се случва е ЕП е опълчение. Всичко се променя постоянно. Първоначално имахме пълната подкрепа на колегите от Централна Европа. Сега се наблюдава разколебаване. Имаме проблеми и с позицията на колегите от Италия, тъй като явно политическата нестабилност в страната им пречи да координират своите позиции\", обясни Новаков.Той е и категоричен, че ако мерките се приемат в сегашния им вид, българският бизнес ще бъде изправен пред катастрофа. \"Ако минем на вариант Б, това означава, че трябва да блокираме досието в Съвета, така че неговото прилагане да отнеме толкова време, че да изтече мандатът на ЕК\", обясни евродепутатът.На срещата в транспортното министерство превозвачи заявиха, че очакват официалната  да бъде чута от Европа.", "date": "2018.06.04", "title": "Превозвачите плашат с референдум за излизане от ЕС, ако Европа не ги чуе"}
{"url": "https://news.bg/crime/dobrichkiyat-okrazhen-sad-othvarli-isk-sreshtu-bivsh-shef-na-poliklinika.html", "text": "Окръжният съд в Добрич отхвърли иск за над 200 000 лева срещу бившия управител на Диагностично-консултативния център 1. Искът бе предявен от сегашното ръководство на поликлиниката, уточни БНР.В исковата молба се твърди, че д-р Велина Комарева е ощетила здравното заведение, като е разпоредила плащания над определеното ѝ възнаграждение по договор за управление на търговското дружество.Основанието за образуване на дело е на базата на акт за надчет от Агенцията за държавна финансова инспекция, според който д-р Комарева е причинила вреди в размер на 160 000 лева. Те са получени като възнаграждение за работата й като офталмолог в Диагностично-консултативния център.По мнението на съдиите от Окръжния съд в Добрич предявеният иск трябва да бъде отхвърлен. Мотивът за това решение е, че събраните по делото доказателства не показват вина на бившия управител на търговското дружество. Самото дружество, от чието име се води делото, трябва да заплати и разноските по делото - малко над 7 000 лева.Решението подлежи на обжалване пред Варненския апелативен съд.", "date": "2018.06.04", "title": "Добричкият окръжен съд отхвърли иск срещу бивш шеф на поликлиника"}
{"url": "https://news.bg/crime/pravyat-r-dunav-po-dalboka-zaradi-koraboplavaneto.html", "text": "Започна удълбочаването на плавателния път на река Дунав. Стартираха дългосрочните мерки за подобряване на условията за корабоплаване по реката. Удълбочаването ще става чрез драгаж.Проектът е част от обществена поръчка за драгиране в общия участък на реката между България и Румъния.Работата по корабоплавателния път ще продължи 28 дни. Действията по удълбочаването се извършват в района на остров Вардим, от км 545.000 до км 547.800. Островът е един от най-критичните участъци на българска територия.В района ще бъдат изземвани наносните отложения по фарватера и депонирането им в близост до българския бряг.Две самоходни смукателни драги възстановяват дълбочината на реката спрямо препоръките на Дунавската комисия. Контрол над действията осъществява ИАППД.", "date": "2018.06.04", "title": "Правят р. Дунав по-дълбока заради корабоплаването"}
{"url": "https://news.bg/int-politics/politsiyata-razturva-oshte-dva-lagera-na-migranti-v-parizh.html", "text": "Френската полиция е започнала да разчиства два незаконни мигрантски лагера в Париж, след подобна операция през изминалата седмица, в последния опит на правителството да се справи с притока на мигранти, пред който е изправена Франция през последните три години, съобщава \"Ройтерс\".В изявление на полицията в Париж се уточнява, че властите са в процес на разчистване на два незаконни бежански лагера - единия в североизточната част на френската столица, а другия до канала Сен Мартен.Миналата седмица властите прогониха около 1000 мигранти от по-големия лагер \"Милениър\", също в североизточната част на Париж. Тези мигранти впоследствие бяха отведени в различни центрове за настаняване около столицата.Европа е засегната от тежка криза с мигранти от 2015 г. Повече от 1 млн. души от Африка и Близкия изток, както и много от Афганистан, се опитаха да се доберат до Западна Европа през Турция или по море.Във Франция по-голямата част от притока на мигранти завършва в северното пристанище Кале, където гигантски лагер беше разтурен от властите в края на 2016 г. Повечето от останалите се събраха в Париж и на югоизток близо до френско-италианската граница.", "date": "2018.06.04", "title": "Полицията разтурва още два лагера на мигранти в Париж"}
{"url": "https://news.bg/crime/spirat-dvizhenieto-po-am-lyulin-prez-30-minuti.html", "text": "Спират движението по автомагистрала \"Люлин\" през 30 минути. Това съобщиха от пресцентъра на Агенция \"Пътна инфраструктура\". Ограничението на движението ще се случват през половин час от 11:00 до 16:00 часа.То се отнася за участъка от пътен възел Даскалово до граница с област София. Прчината за спирането на трафика е обрушването на скатове при 9-ти км.Първото спиране започва в 11:00 ччаса и ще продължи до 11:30 часа., когато движението отново ще бъде пуснато до 12:00 часа.Преустановяването на движението ще бъде на интервали от 30 минути до приключването на предвидените дейности по обрушването на скатовете.От Агенция \"Пътна инфраструктура\" информират, че алтернативният маршрут на АМ \"Люлин\" по направлението София - Перник - Благоевград за леките автомобили е по път I-1 през Владая.Тежкотоварните МПС над 12 тона ще изчакват на място.", "date": "2018.06.04", "title": "Спират движението по АМ \"Люлин\" през 30 минути"}
{"url": "https://news.bg/crime/proveryavat-zam-shef-na-sofiyskiya-zatvor.html", "text": "Продължава издирването на двамата избягали затворници Владимир Пелов и Радослав Колев. \"Ако двамата бегълци са още в България, силно се надявам, че те ще бъдат заловени\". Това заяви пред БНР зам.-министърът на правосъдието Николай Проданов.Проданов посочи като част от предприетите мерки след бягството наказанията на голям брой служители на затвора.\"Спрямо един от бившите заместници на затвора Анатолий Борисов излязоха други данни, които дадоха възможност да бъде образувана още една дисциплинарна проверка\", посочи заместник правосъдният министър.Очакванията са проверката да приключи до края на тази седмица и \"най-вероятно Борисов ще бъде дисциплинарно уволнен от работа\". Втората дисциплинарна процедура е по други нарушения на служебната дисциплина, допълни зам.-правосъдният министър.14-те наказани служители остават на работа, каза Проданов. По думите му, всички са признали своята вина и няма жалби срещу наложените наказания. След бягството се направиха кадрови промени и сега новите ръководители се опитват да променят нещата, заяви зам.-правосъдният министър.Припомняме, на  избягаха през парадния вход на Централния софийски затвор. Те бяха въоръжени.Писмото е с дата 7 май, пуснато е с марка от Каварна, но е с клеймо София. Има и адрес на подателя -  на Владимир Пелов.В четвъртък, 17 май, в национална телевизия, омбудсмана и до президента Румен Радев бе . В осем страници той описва мотивите си да избяга от затвора. Твърди, че е осъден несправедливо, получил е тежко наказание, което е равносилно на смъртна присъда и това го е предизвикало да избяга. В писмото Пелов не посочва как се е сдобил с оръжието, но твърди, че не е искал да нарани никого. \"Мнението, около което вече има някакъв консенсус, е, че вероятно пилотният затвор, който ще се строи край София ще се опитаме да го направим с едни нормални мерки за сигурност, които да не дават възможност за прекомерна субективна преценка на обстоятелствата и оттам до грешки\", заяви Проданов. За новият затвор ще се разчита основно на парите от Норвежкия финансов механизъм.\"Този обект, който ще се строи в Кремиковци, ще представлява на първо място обучителен център с пилотен затвор. Нашите норвежки колеги изключително много държат на този обучителен център\", обясни зам.-министърът.Като представител на ведомството той отчете, че в правосъдното министерство са направили много след \"В рамките на бюджета от държавата е положена адекватна грижа за материалното осигуряване на служителите. Постоянно вървят конкурси и се назначават нови хора, но . Кадровият проблем в цялата държавна администрация е много сериозен и ние няма как да сме оазис на спокойствието\", заяви Проданов.Относно материалните условия на Спецсъда, той поясни, че сградата, в която се помещава той,  и там не е предвидено да влизат външни хора.\" за съдебна сграда. За да се осигури много висока степен на охрана, там ни трябва едно увеличение на личния състав почти два пъти. Това са проблеми както наши, така и на съдебната система. Единственият вариант за тяхното решаване е, ако си сътрудничим, а не ако прекомерно много се критикуваме взаимно\", допълни зам.-министър Николай Проданов.", "date": "2018.06.04", "title": "Проверяват зам.-шеф на Софийския затвор"}
{"url": "https://news.bg/world/v-sasht-rasist-ubi-chernokozh-na-patya-i-se-pohvali-v-sotsialnite-mrezhi.html", "text": "В американския щат Луизиана 18-годишният белокож шофьор на пикап Матю Мартин е блъснал и убил чернокож пешеходец, след което е публикувал постинг в социалната мрежа Snapchat, в който се похвалил с действията си, съобщават американските медии.След инцидента Мартин е публикувал видео, в което показва смачкан участък от колата, като уточнява: \"Току-що блъснах човек на пътя\", добавяйки няколко смеещи се емотиконки.След това в коментарите под публикацията му той е написал, че удареният от него човек е починал на път за болницата. Отбелязва се, че шофьорът не е пострадал, но изненадващо не е бил задържан от полицията. Започнало е разследване на инцидента, а от Мартин са взети кръвни проби за токсикологичен анализ.", "date": "2018.06.04", "title": "В САЩ расист уби чернокож на пътя и се похвали в социалните мрежи"}
{"url": "https://news.bg/bulgaria/gerb-daryava-17-hil-lv-na-galiche.html", "text": "От ПГ на ГЕРБ даряват 17 хил. лв. на село Галиче. Дарението е за построяването на детска площадка. Ангажиментът е поет от председателят на ПГ на ГЕРБ и зам. -председател на партията Цветан Цветанов.\"Искаме да зарадваме децата в с. Галиче, като им подарим чисто нова площадка за игри. Те несъмнено го заслужават и се надявам всички малчугани да имат много незабравими мигове на новата си придобивка. Винаги съм твърдял, че спортът и движението са здраве и изграждат характера\", заяви Цветанов и добави, че има надежда построяването на тази площадка да бъде крачка към прекратяването на политическото противопоставяне в селото.\"Нека поне на нея деца и родители да се събират и да се забавляват заедно\", посочи очакванията си за площадката Цветан Цветанов.Припомняме, само преди седмица в Галиче се проведоха извънредни избори за кмет, след като бившият кмет . Той бе арестуван по обвинение за .Според резултатите от вота  Той е получил с 27 гласа повече от опонента си, при 66% избирателна активност в селото.Изборите в Галиче бяха съпроводени с много обвинения за манипулации и фалшификации, като се стигна и до . На балотажа участваха кандидатите на двете най-големи политически сили у нас - ГЕРБ и БСП. От листата на социалистите в надпреварата се състезаваше Веселин Тушинов. Кандидатът на ГЕРБ беше Страхил Стоянов, който и спечели изборите. Обвинения имаше и от страна на кандидата на ВМРО, който директно обвини, че ГЕРБ са се договорили с ДПС за вота. Като доказателство бе посочено това, че само дни преди изборите нов асфалт по няколко улици бе положен именно в махалата в Гариче.В хода на изборния ден бяха подадени няколко .Според социалистите в едната от изборните секции, намираща се в училището в селото, през задната врата са влезли около 15 души. Хората били непознати в селото, но фигурирали в избирателните списъци.От щаба на Веселин Тушинов подадоха и друг сигнал - за нелегална агитация от страна на член на подвижната избирателна секция в деня на вота.Случаят беше проверен и по него бяха съставени актове за административно нарушение спрямо служителите от мобилната секция. Служителите раздали на трети лица празни бюлетини, така че да гласуват вместо хора с увреждания и други жители на селото.", "date": "2018.06.04", "title": "ГЕРБ дарява 17 хил. лв. на Галиче"}
{"url": "https://news.bg/crime/sadat-potvardi-globata-ot-15-000-leva-za-toplofikatsiya-pernik.html", "text": "Пернишкият административен съд потвърди имуществена санкция в размер на 15 000 лева, наложена на местната \"Топлофикация\" от директора на РИОСВ. Решението е окончателно и не подлежи на обжалване, пише в решението на делото от 28 май 2018 г.Топлофикационното дружеството е наказано като оператор на горивна инсталация за производство на топлинна и електрическа енергия за нарушение на  на отпадъчни газове от четвърти котел без пречистване от сяра е допустимо единствено при анормални режими на работа. Това е станало на 15 септември 2017 г. около 11.00 часа, при експлоатация на парогенератор номер 4 в нормален режим.Тогава емисиите от вредни вещества от дейността му се изпускали в атмосферния въздух посредством две устройства, едното от които не преминава през сероочистващата инсталация.Наказателното , който е потвърдил санкцията. ", "date": "2018.06.04", "title": "Съдът потвърди глобата от 15 000 лева за Топлофикация Перник"}
{"url": "https://news.bg/int-politics/sreshtata-na-g-7-v-kanada-shte-e-mnogo-komplitsirana-zaradi-sasht-pritesnena-frantsiya.html", "text": "Работната програма за срещата на върха на Г-7 в канадския град Квебек тази седмица се усложни от позицията на САЩ по въпросите на търговията, климатичните промени и външната политика. Това обяви източник от кабинета на френския президент Еманюел Макрон, съобщава \"Ройтерс\".\"Позицията на САЩ по определени въпроси може да направи преговорите за окончателната декларация (от срещата на върха) трудни\", изтъкнал източникът, цитирайки външнополитически ходове на САЩ като оттеглянето им от ядреното споразумение с Иран и преместването на американското посолство в Израел от Тел Авив в Йерусалим.Източникът допълнил, че Макрон и американският му колега Доналд Тръмп могат да проведат разговори в кулоарите на срещата на Г-7 в Квебек.", "date": "2018.06.04", "title": "Срещата на Г-7 в Канада ще е много комплицирана заради САЩ, притеснена Франция"}
{"url": "https://news.bg/world/oshte-prez-2017-g-merkel-znaela-za-haosa-v-germanskata-agentsiya-za-bezhantsite.html", "text": "Канцлерът на Германия е подложен на натиск да отговори на разпространената информация, че е знаел още през миналата година за хаос в германската служба за бежанците, станал известен през последните седмици, информира АП.Вестник \"Билд ам зонтаг\" пише, че се е сдобил с документи, които показват, че Ангела Меркел е била уведомена за казуса в началото на 2017 г. от бившия шеф на Федералната служба за миграция и бежанци.През миналата седмица вътрешният министър замрази решения за прием на бежанци в клон на службата на фона на твърдения, че неправомерно са удовлетворени стотици молби на бежанци.Генералният секретар на социалдемократите заяви в неделя, че Меркел трябва да обясни кога е разбрала за проблемите.Междувременно новият вътрешен министър и вицепремиер на Италия Матео Салвини се обърна към европейците, че страната му не може да бъде бежанският лагер на Европа и обеща да притисне Брюксел за реформа в областта на имиграцията.Меркел покани Салвини в Берлин за \"открит и конструктивен\" разговор.Пред вестник \"Франкфуртер алгемайне зонтагцайтунг\" тя заяви, че е готова открито да работи с италианското правителство вместо да спекулира с намеренията на Рим.Канцлерът добави, че единна бежанска система е единственият отговор на миграцията в Европа.", "date": "2018.06.04", "title": "Още през 2017 г. Меркел знаела за хаоса в германската агенция за бежанците"}
{"url": "https://news.bg/society/diplomatite-ni-v-norvegiya-ne-znayat-mnogo-za-otnetite-detsa-ot-balgarski-roditeli.html", "text": "Достъпът до информация на българските дипломати в Норвегия е колкото на медиите. Това стана ясно от думите на посланика ни в Норвегия Румяна Митрева в предаването \"Тази сутрин\" по bTV по повод случаите на отнети деца от български родители в Норвегия.Посолството ни в Норвегия работи по 10 отворени случая. В три от тях децата са отнети от родителите от социалните служби в Норвегия.Запитана дали обществен натиск би дал резултат, дипломатът се разграничи от крайните мнения във форумите. Всеки има нужда от подкрепа, когато е в беда, но има граници, които не бива да се преминават, каза Митрева. Посланикът изрази силно съмнение, че каквито и да е обществени протести ще се отразят на решенията на норвежкия съд.На въпрос за един от тези случаи - на Цветелина Уланд, Митрева посочи: \"В общи линии информацията, която има, е от вашите репортажи, защото тук, както получихте такъв отговор от социалните служби, същият отговор дават и когато се обаждам от посолството - властите се позовават на конфиденциалност на информацията\". Единственият начин да се получи някакъв достъп до съдебните заседания, да се легализира присъствието на консул на тях, е предварително да се получи разрешение, добави дипломатът.Митрева посочи като проблем, че когато норвежките власти отнемат паспорта на български граждани, те не информират нашите дипломати. Такава е практиката тук, посочи тя. По думите ѝ, ако има доказателства, ще реагират.За отнемането на паспортите, ако се докаже, ще реагираме, заяви Митрева. Съдебно решение може да се оспори само с друго съдебно решение, каза тя.Но отново изтъкна проблема с липсата на информация и че при такива ситуации хората рядко са запознати с правата си и местните условия и търсят съдействие едва след като вече има съдебно решение.", "date": "2018.06.04", "title": "Дипломатите ни в Норвегия не знаят много за отнетите деца от български родители"}
{"url": "https://news.bg/world/poslanikat-na-sasht-v-germaniya-nadaha-konservatorite-sreshtu-elita-na-evropa.html", "text": "Посланикът на САЩ в Германия Ричард Гренел заяви пред крайнодесния новинарски сайт Breitbart London, че иска да \"овласти\" други консерватори в Европа, които да се надигнат срещу \"елитите\", пише \"Политико\".\"Искам напълно да овластя други консерватори в Европа, други лидери\", каза той в интервю за медията.\"Мисля, че избирането на Доналд Тръмп овласти лица и народи, за да кажат, че те не могат да позволят на политическата класа да решава преди провеждането на изборите кой да спечели и кой трябва да се кандидатира\", добави посланикът.Основната роля на дипломацията е, че посланиците не трябва да се намесват във вътрешната политика на държавите, в които са акредитирани, написа в \"Туитър\" бившият дипломат Никълъс Бърнс, който служи като посланик на САЩ в НАТО и Гърция.Посланикът на САЩ в Германия Ричард Гренел ясно заяви, че е политически активист, който ще използва позицията си, за да насърчава политическа променя в Германия и цяла Европа, пише списание \"Шпигел\".Гренел заяви още пред Breitbart, че е \"голям фен\" на австрийския канцлер Себастиан Курц от дясната Австрийска народна партия.\"Мисля, че Себастиан Курц е рок звезда\", подчерта той.Дипломатът се доказа като разединяваща фигура от пристигането си в Германия. Малко след поемането на длъжността американският дипломат написа в \"Туитър\", че германските компании незабавно трябва да прекратят бизнеса си в Иран.", "date": "2018.06.04", "title": "Посланикът на САЩ в Германия надъха консерваторите срещу елита на Европа"}
{"url": "https://news.bg/world/putin-kani-kim-chen-un-na-sreshta-vav-vladivostok-prez-septemvri.html", "text": "Президентът на Русия Владимир Путин е поканил лидера на КНДР Ким Чен-ун да посети Русия през септември.Информацията съобщава РИА Новости, цитирана от \"Ройтерс\".Руската агенция се позовава на Иван Мелников, заместник-председател на долната камара на руския парламент.Министърът на външните работи на Русия Сергей Лавров, който посети Пхенян през миналата седмица, е предал поканата на Путин по време на срещата си с Ким Чен-ун. Путин кани лидера на КНДР да посети Русия по време на ежегодния икономически форум във Владивосток, поясни Мелников.Междувременно президентът на Русия заяви в интервю за австрийската медия ORF преди утрешното си посещение в Австрия, че ЕС е важен икономически и търговски партньор на Русия.По думите му Москва не се стреми към разкол на ЕС, тъй като Русия е заинтересованa от единен и процъфтяващ Европейски съюз.", "date": "2018.06.04", "title": "Путин кани Ким Чен-ун на среща във Владивосток през септември"}
{"url": "https://news.bg/crime/sdruzhenie-sezira-angelkova-za-ogranichen-dostap-do-plazh-koral.html", "text": "Сдружение \"Да запазим Корал\" подаде сигнал до министъра на туризма Николина Ангелкова за ограничен достъп до морския плаж \"Корал\". Те настояват да бъде извършена проверка за ограничен свободен достъп.По тяхна информация плажът е блокиран заради завършено и установимо нарушение върху територията на пясъчните дюни, които се намират непосредствено зад плажната ивица. На дюните е поставено ограждение от дървени колове, забити в дълбочина непосредствено в сивите и облесени дюни зад плажа. Коловете са свързани с тел и образуват ограда.Това възпрепятства свободния достъп на хората до плажа, който представлява изключителна държавна собственост, предназначена за публично ползване.Сдружението не уточнява, че поставянето на съоръжение, което ограничава или прави невъзможен достъпът за пешеходци или хора, използващи детски или инвалидни колички е нарушение.От \" Да запазим Корал\" се позовават на основание чл. 25, ал. 1, т. 4 от Закон за устройството на черноморското крайбрежие. Те искат от министър Ангелкова да бъде установено извършено ли е нарушение, налагащо наказание.В тази връзка от сдружението изискват заповед за налагане на принудителна административна мярка и незабавно премахване на поставеното ограждение.", "date": "2018.06.04", "title": "Сдружение сезира Ангелкова за ограничен достъп до плаж \"Корал\""}
{"url": "https://news.bg/int-politics/duterte-tseluva-filipinka-po-ustnite-zalya-go-valna-ot-ostri-kritiki.html", "text": "Президентът на Филипините Родриго Дутерте беше остро разкритикуван, че целува филипинска работничка по устните по време на събитие на живо.Дутерте е говорил пред публика в Южна Корея, когато е извикал жената на сцената, след което я убедил да го целуне.Сцената е предизвикала овации от тълпата, съставена предимно от други филипински работници.Но тя беше определена като \"отвратително театралничене на президент женомразец\" от филипинската правозащитна организация \"Габриела\".Не за първи път Дутерте е обвиняван в неподходящо поведение спрямо жените.Спорният инцидент се случил, когато Дутерте е говорил пред тълпа от филипински гастарбайтери в Сеул. Две филипинки са били поканени да се присъединят към президента на сцената, за да получат безплатно копие от книга, като видимо били изключително впечатлени да стоят до Дутерте.Той прегърнал първата и я целунал по бузата, преди да покаже с жест на втората жена да го целуне по устните.След продължително движение напред и назад, с нервен смях от страна на младата жена и повторни жестове от Дутерте, президентът накрая се навел да целуне жената по устните, уточнява БиБиСи.Докато младата жена се е смеела, а тълпата е аплодирала, коментарите в интернет пространството бяха много по-критични.Дутерте е предизвиквал възмущение и преди с поредица от коментари, разглеждани като женомразки. През април 2016 г. той говори по време на предизборен митинг за убийството и изнасилването на австралийска мисионерка през 1989 г. в град Давао, където той е бил кмет по това време.\"Бях ядосан, защото беше изнасилена\", заяви той, допълвайки: \"Това е едно настрана. Но тя беше толкова хубава, че кметът трябваше да бъде първи, каква загуба.\" От кабинета му по-късно се извиниха за коментарите му.По-рано тази година Дутерте заяви пред филипински войници, че трябва да застрелват комунистически бунтовнички във влагалището.И двата инцидента доведоха до остри критики и възмущение в социалните мрежи.Въпреки поредицата обвинения в омраза към жените срещу президента, той остава популярен във Филипините и сред филипинските гастарбайтери.", "date": "2018.06.04", "title": "Дутерте целува филипинка по устните, заля го вълна от остри критики"}
{"url": "https://news.bg/crime/spetsprokuraturata-se-samosezira-za-skandalen-klip-porugavasht-trikolyora-ni.html", "text": "Специализираната прокуратура се самосезира след излъчен клип в социалните мрежи. Той е разпространен и от сайта \"Гласът на Стара Загора\". На видеото човек запалва Българското знаме и уринира върху него, съобщиха от Спецпрокуратурата. Провокативният клип е публикуван на  и загиналите за  България. Според Наказателния кодекс това е извършено престъпление срещу Републиката.Образувано е досъдебно производство за опетняване на националното знаме и за хулиганство с изключителен цинизъм и дързост. Разследването е установило, че деянието, последвано и от други непристойни действия, е било извършено на 29 май 2018 г. Видеото е публикувано в сайта \"Гласът на Стара Загора\" на 2 юни.\"2018 г. Установено е също, че сайтът е собственост на лицето, разпространило клипа със собствените му престъпни действия. След незабавна реакция на ГДБОП, ГДНП, СДВР и Специализирана прокуратура, лицето е задържано в Стара Загора за срок от 24 часа\", пише в съобщението на прокуратурата.Очаква се да бъдат повдигнати две обвинения срещу автора на видеото от Специализираната прокуратура.Припомняме, това не е първото поругаване на българското знаме.През лятото на 2008 година петима пияни цигани поругаха българския трикольор. По-късно те обвиниха полицая Митко Чавдаров за това, че ги е спрял да довършат престъплението си. Служителят на реда бе уволнен дисциплинарно и му бе наложена глоба от 1000 лева.Българският служител на реда беше по обвинение за побой на основание свидетелските показания на петимата цигани. По-късно бе от Софийския военноапелативен съд.Ямболската районна прокуратура повдигнала обвинение в хулиганство срещу , поругали националния флаг в ямболското село Бояджик. Срещу Марин Димитров на 19 г., който е бил качен на пилона и скъсал знамето на България, обвинението е за хулиганство, заради оказана съпротива срещу полицай. бе свидетел по делото., след като Окръжна прокуратура-Ямбол извърши служебен контрол по постановлението за прекратяване.Зам.-окръжният прокурор Едмон Гоцев прецени, че постановлението е незаконосъобразно и го отмени. Последва разследване и обвинителният акт вече е факт.На 25 ноември 2016 г. в центъра за бежанци в Харманли при бунт на мигрантите бе подпален българския флаг. търсеше убежище, но запали трикольора на България бе обвинен в престъпление срещу Републиката.", "date": "2018.06.04", "title": "Спецпрокуратурата се самосезира за скандален клип, поругаващ трикольора ни"}
{"url": "https://news.bg/world/sasht-prizovaha-kitay-da-razkrie-broya-na-zaginalite-na-tyananman-prez-1989-g.html", "text": "Държавният секретар на САЩ Майк Помпео призова Китай да разкрие подробности за убитите, задържаните и изчезналите по време на студентските вълнения на площад \"Тянанмън\" в Пекин преди 29 г., информира АП.Искането на Помпео е във връзка с годишнина от потушените демонстрации на 4 юни 1989 г.: \"Ние помним трагичната загуба на невинен живот\".Ние се присъединяваме към призива на международната общност китайското правителство напълно да разкрие броя на загиналите, задържаните и изчезналите, се казва в съобщение на Помпео.Той цитира китайския дисидент Лю Сяобо, който в изпратената си реч през 2010 г. във връзка с получената Нобелова награда за мир, пише, че \"душите от 4-ти юни все още не почиват в мир\". През миналата година Лю стана едва вторият човек с Нобелова награда за мир, починал в ареста.Помпео също призова Пекин да освободи всички, които са в затвора за опитите си да поддържат жива паметта на участвалите на протестите през 1989 г.Стотици, ако не и хиляди невъоръжени демонстранти и присъстващи, са убити на 3-4 юни 1989 г., след като комунистическите лидери издават заповед на армията да прочисти площада от протестиращите студенти.В Китай властите все още забраняват да се обсъжда случилото се преди 29 г.", "date": "2018.06.04", "title": "САЩ призоваха Китай да разкрие броя на загиналите на \"Тянанмън\" през 1989 г. "}
{"url": "https://news.bg/society/zapochva-petroviyat-post-1.html", "text": "От днес започва Петровият пост, който ще завърши на 29 юни (Петровден).Той се нарича още \"Апостолски\", а в миналото \"Пост след Петдесетница\", за да напомня за апостолите, които след като приели даровете на Светия Дух на Петдесетница, се подготвяли с пост и молитва за проповядване на Евангелието по целия свят, съобщи БНР.Петровият пост е един от леките пости. През него се разрешава консумирането на риба, с изключение на сряда и петък.", "date": "2018.06.04", "title": "Започва Петровият пост"}
{"url": "https://news.bg/press/ako-ni-otkazhat-vlizane-v-erm-2-tova-shte-bade-mnogo-losh-signal-za-tseliya-es-7-raneni-pri-verizhen-sblasak-kray-plovdiv.html", "text": "Еврозона. \"Сега\":Менда Стоянова: Ако ни откажат влизане в ERM-2, това ще бъде много лош сигнал за целия ЕСАко на страната ни откажат влизане в \"чакалнята\" на еврозоната със субективни аргументи, които не са част от условията една страна да бъде член на еврозоната и част от ERM-2, това ще бъде много лош сигнал не само към българите, а към целия Европейски съюз. Това заяви в предаването \"Неделя 150\" на БНР Менда Стоянова, председател на бюджетната комисия в НС. \"Ще бъде сигнал за двойни стандарти, сигнал за нееднозначно третиранe. Затова за мен е много важно ние да подадем молбата и да изискаме ясен и категоричен отговор - от политиците и от Европейската централна банка\", посочи тя.В коментар по заявката на финансовия министър Владислав Горанов до края на юни страната ни да внесе молбата си за влизане в \"чакалнята\" на еврозоната, Менда Стоянова изтъкна, че правителството трябва да спази своето заявено обещание и да подаде молбата.  Разстрел. \"24 Часа\":Четири куршума в главата на хазартен бос, докато чака 22-годишна красавица за вечеря54-годишният собственик на казина Коста Алексиев Николов-Маджурина от Нова загора и 22-годишната Симона Тонева Тодорова от Дряново - негова служителка и приятелка, отивали на вечеря в елитен ресторант в Слънчев бряг, когато килър ги залял с дъжд от куршуми.Убиецът първо стрелял по хазартния бос, който изчаквал Симона в луксозния си мерцедес, S класа, спрян на аварийни пред комплекс \"Сън вилидж\".Килърът се доближил пеша до мерцедеса и стрелял от упор по Коста, който седял на шофьорската седалка. Четири куршума попаднали в главата на хазартния бос, който издъхнал намясто, научи \"24 часа\".Отзад в колата имало двама мъже, те по чудо се отървали невредими.В момента на стрелбата Симона излизала от \"Сън вилидж\", в който хазартният бос притежавал апартамент. Приближавайки към мерцедеса, спрян на няколко крачки от входа на комплекса, Симона видяла как мъж стреля по Коста.\"Момичето се развика: \"Не, недей, недей!\", но убиецът се обърна и стреля в главата ѝ.  Инцидент. \"Монитор\":Малък самолет падна край Казанлък, двама са ранениМалък ултралек самолет е паднал край Казанлък малко преди обед. По първоначална информация двама души са ранени, съобщи NOVA.Самолетът днес е трябвало да прелети над Казанлък по повод закриването на Празника на розата. В центъра на града са се събрали над 5000 души за празничното шествие. Катастрофа. \"24 Часа\":7 ранени при верижен сблъсък край Пловдив7 души са пострадали при верижна катастрофа днес между пловдивските села Граф Игнатиево и Труд, съобщиха от полицията. Сигналът за инцидента е получен в 15:35 часа.\"Рено\" било ударено отзад от \"форд\", а той пък - от движеща се зад него \"мазда\". Пострадалите са откарани в болница за прегледи.Шофьорите на трите коли са родени през 1991 г., 1982 г. и 1976 г. Най-младият е дал положителна проба за наркотици. Единият от водачите е с отрицателна алкохолна проба. Чакат се резултатите и за втроия. Изпит. \"Монитор\":Кандидат-студенти писаха есе по френски нобелистНад 1500 кандидат-студентите размишляваха върху мисъл на френския нобелист Андре Жид. Явилите се на изпита по български език и литература на втората сесия в Софийски университет писаха есе на тема \"По-добре да те мразят за това, което си, отколкото да те обичат за това, което не си\".За една част от бъдещите възпитаници на Алма матер френският писател не се оказа труден. \"Спрямо миналата тема (б.а. на първата сесия есето беше по Далчев) тази беше много по-приятна и имаше какво да се пише повече.\", сподели една от кандидат-студентките пред \"Монитор\". \"Според мен днешно време всеки се опитва да се хареса на всеки и това не е начинът, трябва да бъдем себе си и да не го забравяме. Това е едно много важно правило в живота.\", включваше нейната теза. Тя се надявам на по-добри резултати, тъй като предния път не е останала доволна. Друга кандидат-студентка пък се беше върнала в спомените си в детството, за да направи сравнение с настоящето в есето си . ", "date": "2018.06.04", "title": "Ако ни откажат влизане в ERM-2, това ще бъде много лош сигнал за целия ЕС; 7 ранени при верижен сблъсък край Пловдив"}
{"url": "https://news.bg/world/desetki-zaginali-i-stotitsi-raneni-pri-izrigvaneto-na-vulkan-v-gvatemala.html", "text": "Десетки са загинали, а стотици други са били ранени след изригването на вулкана Фуего (Огън) в Гватемала, предадоха световните информационни агенции.Според данните, жертвите са най-малко 25, а пострадалите - около 300 души. Броят им непрекъснато нараства. Бедствието е засегнало селища на около 25 километра.Живеещи в района са били евакуирани. Около 650 души са настанени във временни жилища. Затворено е летище в столицата. Това е най-мощното изригване на вулкана за последните 40 години.В Гватемала е обявен тридневен национален траур в памет на загиналите от изригването на вулкана.", "date": "2018.06.04", "title": "Десетки загинали и стотици ранени при изригването на вулкан в Гватемала "}
{"url": "https://news.bg/world/protesti-v-jordaniya-premierat-podava-ostavka.html", "text": "Премиерът на Йордания Хани Мулки вероятно днес ще подаде оставка, предаде \"Ройтерс\".Очаква се тя да бъде поискана от крал Абдула II. Двамата трябва да се срещнат днес и вече се появиха спекулации какво ще се случи по време на срещата. Това са съобщили източници. Това ще бъде опит за потушаване на надигащото се обществено недоволство в последно време. Това се случва след продължаващи няколко дни протести в кралството. Те са срещу налаганите от МВФ увеличени данъци. Мулки е на власт от 2016 година. ", "date": "2018.06.04", "title": "Протести в Йордания, премиерът подава оставка "}
{"url": "https://news.bg/world/ekspremier-pecheli-izborite-v-sloveniya-s-antiimigrantska-retorika.html", "text": "Антиимиграционната дясна опозиционна партия на бившия премиер Янез Янша спечели парламентарните избори в Словения в неделя. Според предварителните резултати тя взима 25% от гласовете, предаде \"Ройтерс\".Този резултат е очакван, но означава коалиционно правителство, а преговорите ще бъдат трудни за партията именно заради нвйните крайни възгледи.Самият Янша призна, че всички преходни преговори ще бъдат трудни. \"Вероятно ще трябва да изчакаме известно време ... преди сериозните разговори за ново правителство да станат възможни\", каза той пред репортери, след като гласува.\"Нашата партия поставя Словения и словенците на първо място\", каза Янша след предварителните резултати, като добави, че СДП е готова за коалиционни разговори с всички други парламентарни партии. \"Ние сме отворени за сътрудничество, Словения е изправена пред времена, които се нуждаят от сътрудничество\", каза той.Централно-лявата партия LMS е на второ място с 12,6 процента от гласовете и 13 места в 90-местния парламент.Лидерът Мариан Чапек каза пред репортери след предварителните резултати, че очаква да получи възможност да създаде правителство, тъй като повечето партии са казали преди изборите, че няма вероятност да се присъедини към правителство, ръководено от СДС.Припомняме, че до предсрочния вот се стигна след като левоцентристкият премиер Миро Церар подаде оставка през март.Решението му дойде след законова пречка пред инвестиционен проект на правителството за строителство на железопътен проект на стойност един милиард евро.Янез Янса бе принуден да подаде оставка преди пет години след корупционен скандал, но си върна позициите, благодарение отчасти на силната си реторика срещу имиграцията.", "date": "2018.06.04", "title": "Експремиер печели изборите в Словения с антиимигрантска реторика "}
{"url": "https://news.bg/world/melaniya-tramp-propuska-sreshtite-s-kim-i-g7.html", "text": "Първата дама на САЩ Мелания Тръмп отново породи спекулации за състоянието на брака си, предадоха световните информационни агенции.Тя няма да придружи съпруга си, американския президент Доналд Тръмп на две важни предстоящи срещи този месеца.Това са Г7, която трябва да се проведе тази седмица в Квебек, Канада и дългоочакваната среща на Тръмп с Ким чен Ун, насрочена за 12 юни  Сингапур.Това става ясно от изявление на говорител на Мелания.В края на май на Белия дом се наложи да опровергава слухове, че Тръмп е в развод.За последен път Мелания е видяна заедно с президента на церемонията по посрещането на тримата американци, които бяха освободени от севернокорейски затвори.На 14 май беше разпространено официално съобщение, че 48-годишната Мелания Тръмп е хоспитализирана заради лечение на доброкачествено образувание.\"Операцията премина успешно, без усложнения\", увериха от Берия дом след изписването й от болницата.", "date": "2018.06.04", "title": "Мелания Тръмп пропуска срещите с Ким и Г7 "}
{"url": "https://news.bg/world/turtsiya-pokani-borisov-na-otkrivaneto-na-tanap.html", "text": "Турският премиер Бинали Йълдъръм е поканил в телефонен разговор премиера Бойко Борисов да присъства на церемонията по откриването на трансанадолския газопровод \"Танап\", съобщи \"Нова\".Церемонията ще бъде на 12 юни в град Ескишехир.Това са съобщили от пресцентъра на Йълдъръм.Борисов е обещал, че ще осигурят за церемонията присъствие на високо ниво от България.Двамата премиери са се договорили да се срещнат при първи удобен случай.", "date": "2018.06.04", "title": "Турция покани Борисов на откриването на \"Танап\""}
{"url": "https://news.bg/int-politics/chistka-sred-visshite-voenni-v-severna-koreya-predi-sreshtata-s-tramp.html", "text": "Трима висши севернокорейски военни са били отстранени от постовете си. Това обяви високопоставен представител на САЩ, като според анализатори този ход може да подкрепи опитите на комунистическия вожд Ким Чен-ун да предприеме икономически реформи и да се включи в световните дела, отбелязва \"Ройтерс\".Ким Чен-ун се подготвя за срещата с американския президент Доналд Тръмп в Сингапур на 12 юни, първата такава среща в историята между вожд на Северна Корея и действащ американски президент.Американският представител, който е пожелал да остане анонимен, е коментирал информация на южнокорейската новинарска агенция \"Йонхап\", че и тримата отстранени севернокорейски висши военни са били заменени.Мотивацията на Ким остава неясна, но според анализатори тези действия му позволяват да затегне контрола над Корейската народна армия в критично време на международни ангажименти и вътрешно развитие.\"Ако Ким Чен-ун се стреми да постигне мир със САЩ и Южна Корея и прекрати поне част от ядрената програма, той ще трябва да държи по-здраво юздите на армията\", изтъква Кен Гаус, директор на групата по международни въпроси в CNA, неправителствена изследователска и анализаторска организация.\"Тези промени изтикват на преден план офицерите, които могат да направят точно това. Те са лоялни на Ким Чен-ун и на никой друг\", допълва анализаторът.", "date": "2018.06.04", "title": "Чистка сред висшите военни в Северна Корея преди срещата с Тръмп"}
{"url": "https://news.bg/tech/golyama-promyana-v-lechenieto-na-rak-na-gardata.html", "text": "Около 70 процента от жените, диагностицирани с ранен стадий на една от най-честите форми на рак на гърдата, може да не се нуждаят от химиотерапия като част от лечението.Това показват резултатите на дългоочаквано проучване, представено пред Американското дружество по клинична онкология.Изследването, публикувано в сп. New England Journal of Medicine, анализира колко добре оценява риска от рак масово използван генетичен тест, основаващ се на 21 гени, свързани с рецидиви на рак на гърдата.\"Тези данни потвърждават, че използването 21-генен тест за оценка на риска от рецидив на рак може да пощади жените от ненужно лечение, ако тестът покаже, че от химиотерапията няма да има полза\", изтъква водещият автор на изследването д-р Джоузеф А. Спарано, директор на клиничните изследвания в центъра за рак \"Алберт Айнщайн\".", "date": "2018.06.04", "title": "Голяма промяна в лечението на рак на гърдата"}
{"url": "https://news.bg/politics/traykov-turski-potok-e-politicheska-hrumka-na-rusiya-da-pokazhe-che-mozhe-bez-ukrayna.html", "text": "Газопроводът \"Турски поток\" е политическа хрумка на Русия, целяща да демонстрира, че може и без Украйна (като транзитираща руски газ страна). Това коментира бившият икономически министър Трайчо Трайков в сутрешния блок на БиТиВи.\"За да се съгласи да участва, Турция получи 10% отстъпка за газа със задна дата. Това го постигат страни, които нямат комплекс за малоценност, когато преговарят с Русия - не се извиняват, не си удрят челата в земята\", изтъкна Трайков.По думите му, не е ясно дали по време на обявените за исторически посещения на Румен Радев и Бойко Борисов в Москва въобще са били обсъждани важни въпроси като плащането на транзитните такси даже след спирането на трасето през Украйна или за връщането на парите, които България е надплатила на \"Газпром\".Според него е имало момент, когато \"Южен поток\" е можело да бъде изгоден за България, но след това разходите са ескалирали, а освен това руският замисъл не е отговарял на правилата на свободния пазар, с помощта на които произходът на синьото гориво би бил без значение.По темата АЕЦ \"Белене\" Трайков призова след евентуалното падане на мораториума да има заложен таван на разходите преди вземането на конкретно решение за втора АЕЦ, защото иначе \"има риск да заминат няколкостотин милиона по консултанти\".Мнението му е, че \"за да не губи този проект, някой трябва да компенсира разликата между цената на производството и пазарната цена\", което означава или инвеститорът да губи много пари в продължение на години, или \"аз, Вие и всички българи да им платим масрафа\".Трайков отбеляза, че сега лобито около проекта говори за спиране на всички други мощности като тецовете и \"Козлодуй\", само и само да стане проектът оправдан.", "date": "2018.06.04", "title": "Трайков: \"Турски поток\" е политическа хрумка на Русия - да покаже, че може без Украйна"}
{"url": "https://news.bg/crime/karakachanov-evropa-ne-ni-tretira-kato-ravni.html", "text": "Трябва да престанем с тази наивност, че от Европа ни третират като равни. Това заяви вицепремиерът и министър на отбраната Красимир Каракачанов в ефира на Нова по повод приемането на третия пакет \"Мобилност\".Той упрекна ЕС в двойни стандарти спрямо България. По думите му от Съюза още с влизането ни в блока са пожелали да изключим първите 4 реактора на българския АЕЦ \"Козлодуй\", за да може Франция да оправдае икономически инвестициите си в румънски реактор.Каракачанов изтъкна, че двойният стандарт на Брюксел към България си личи и от други големи проекти. \"Как може \"Северен поток 2\", а Южен поток не може\", пита вицепремиерът.Красимир Каракачанов изказа позицията си, че пакет \"Мобилност\" би фалирал българските превозвачи. Става дума за 14 млн. лв. годишно, акцентира вицепремиерът. Транспортът е третото перо в България, стана ясно от думите му.По повод конфликта на мнения в парламента относно исканият на лидера на \"Воля\" Веселин Марешки да не се инвестира във въоръжаване на армията Каракачанов заяви, че няма развита икономически държава, която да не инвестира в армията си. Припомняме, Веселин Марешки поиска мораториум върху парите за въоръжаване. По-рано той лансира и идеята за провеждане на .Аз няма да сложа българската авиация на земята, защото някой негодува, отсече Каракачанов. От думите му стана ясно, че всички държави имат модернизирани армии и ние трябва да обновим нашата техника. Заплаха за националната сигурност на страната не е Русия, а ислямският радикализъм и тероризъм, заяви министърът на отбраната.Задачата на всяка една армия е да пази националната сигурност, категоричен бе той.Военният министър обясни, че българските самолетни са транспортни. Трябват бойни. Самолетите са от времето на 10 ноември, обясни Каракачанов и добави, че те имат още 10 години живот. Каракачанов натърти, че купуването на военни самолети не е като да си купиш хапчета от аптеката.", "date": "2018.06.04", "title": "Каракачанов: Европа не ни третира като равни"}
{"url": "https://news.bg/politics/tsvetanov-iska-radev-da-pie-kafe-v-ns-ne-da-nazhezhava-obstanovkata.html", "text": "Държавният глава Румен Радев се чувства изолиран от политиката в Европейския съюз. Това заяви председателят на парламентарната група на ГЕРБ и зам.-председател на партията Цветан Цветанов в ефира на bTV.Така той си обяснява поведението на президента и изказванията му срещу министър-председателя Бойко Борисов и управлението на ГЕРБ.\"Нека намалим противопоставянето между президента и изпълнителната власт. Но досега винаги ГЕРБ е реагирала след публично изказване на Радев, а не обратното\", акцентира Цветанов.Президентът може да покани премиера на кафе, за да обсъдят политическите въпроси, мисли Цветан Цветанов.\"Както премиерът намира време да ходи в парламента, така и държавният глава е в правото си да покани Борисов на среща, или да дойде в Народното събрание да пием по едно кафе. А той нажежава обстановката\", изтъкна Цветанов.Румен Радев обаче се чувствал изолиран от политиката и успехите на ГЕРБ. Това вижда като повод за оплакванията на президента, председателят на ПГ на ГЕРБ.Цветанов акцентира, че президентът включително не е знаел за подготвяната.Срещата е подготвяна с подкрепа на Европейската комисия, стана ясно от думите на Цветанов. По негово мнение срещата между държавния глава на България и Владимир Путин била протоколна. Цветанов е категоричен, че Румен Радев не е бил полезен за организирането на разговорите Путин - Борисов.", "date": "2018.06.04", "title": "Цветанов иска Радев да пие кафе в НС, не да нажежава обстановката"}
{"url": "https://news.bg/crime/schupena-karutsa-obezumyal-kon-i-masov-boy-mezhdu-tsigani-i-balgari-na-bulevard-v-sofiya.html", "text": "Инцидент със счупена каруца в София е завършил с масов бой между цигани и българи на столичния бул. \"Владимир Вазов\", съобщава БиТиВи, позовавайки се на сигнал на техен зрител. Пострадалите при инцидента уточняват, че вчера, докато са чакали на светофар, към колата им препуска \"бясно обезумял кон, носещ със себе си част от каруцата, от която се е отскубнал\". Конят се врязал право в колата им, като каруцата, която влачи, се е ударила в предната ѝ част, след което е продължила да лети надолу по улицата.„След малко забелязахме един човек, тичащ след коня. Приятелят ми слезе от колата, за да опита да го задържи, докато дойде КАТ, за да се опише щетата. Без да казва и дума, собственикът на коня напада приятеля ми. Към него се присъединиха и други. Приятелят ми има множество травми и наранявания, включително две дълбоки рани на главата и следи от много удари с метални предмети\", се уточнява в сигнала.Потърпевшият Цветан Петров коментира в сутрешния блок на БиТиВи, че случилото се е \"абсолютно абсурдно\".\"Нямах никакво намерение да се стига до физически контакт. Просто въпросният кон с каруцата удари автомобила отпред и исках да видя къде е човекът, за да можем да викнем КАТ. За самия автомобил няма проблем, защото е с \"Каско\", целта беше просто да дойдат КАТ, да оправим документите и кой откъдето е. Но този човек изобщо не искаше да слуша, директно започна да ми посяга и да ми нанася удари\", разказа Петров.Той отрича да е виновен с нещо. \"Просто махнах с ръка да спре, да дойде до колата. Той изобщо не искаше да спира, да говорим, буквално започна с юмруци. Друг човек от ромски произход слезе от едно такси и най-нагло ми вика на мен защо аз съм започнал да бия това момче. И той се нахвърли върху мен и вече нямах избор - трябваше да се защитавам по някакъв начин\", посочи Петров.Още двама души са се опитали да му помогнат, но и те са отнесли бой. По думите му, в един момент нападателите са били десетина.15-минути след като всичко свършило, дошла линейка и едва след това - патрулка, разказа още потърпевшият.Той допълни, че в един момент, след като е бил повален на земята, е изгубил и съзнание. Има сериозни наранявания, като изтъкна, че \"буквално са можели да ме убият\".От полицията уточниха, че са задържали двамата основни нападатели, както и още един човек. Конят е увредил и още няколко паркирани коли.  На каруцаря са били съставени актове за нарушение на Закона за движение по пътищата. Катаджии са успели да заловят бягащото животно, което е настанено в конна база.", "date": "2018.06.04", "title": "Счупена каруца, обезумял кон и масов бой между цигани и българи на булевард в София"}
{"url": "https://news.bg/int-economics/balgariya-na-93-myasto-ot-137-strani-po-losho-kachestvo-na-patishtata.html", "text": "Съставен беше списък на страните с най-лошите и най-добрите пътища в света според  2017-2018 на Световния икономически форум.В списъка са попаднали 137 страни по света. Качеството на пътищата е оценено по скала от едно до седем, като нито една държава не е събрала най-високия резултат.Най-лоши се оказват пътищата в африканската страна Мавритания, която получава двойка. Следват африканската Демократична република Конго и карибската Хаити, които получават оценка 2,1 точки. На четвърто и пето място по най-лоши пътища се нареждат Мадагаскар и Гвинея, като те са оценени с 2,2. След това следват Йемен (2,3 точки), Парагвай (2,4 точки), Украйна (2,4 точки), Мозамбик (2,5 точки) и Молдова (2,5 точки).Най-хубави пътища според класацията има в Обединените арабски емирства (6,4 точки), Сингапур (6,3 точки), Швейцария (6,3 точки), Хонконг (6,2 точки), Холандия (6,1 точки), Япония (6,1 точки), Франция (6 точки), Португалия (6 точки), Австрия (6 точки), както и в САЩ (5,7 точки).България е на 93-то място в класацията с 3,4 точки. Прави впечатление, че пред нас, с по-добри пътища, са класирани африкански страни като Уганда, Танзания, Мали, Замбия, Сенегал, Ботсвана, Гана, Гамбия. Румъния, Малта и Латвия от страните от Европейския съюз се нареждат зад България в класацията.Русия е с по-лоши пътища от българските според индекса, като заема 114 място с 2,9 точки.", "date": "2018.06.04", "title": "България на 93 място от 137 страни по (лошо) качество на пътищата"}
{"url": "https://news.bg/crime/arestuvaniyat-za-ubiystvoto-na-hazartniya-bos-v-slanchev-bryag-si-prizna.html", "text": "37-годишният мъж, който беше арестуван за убийството на хазартния бос Коста Миджурин в \"Слънчев бряг\" в събота вечерта, е признал вината си пред разследващите.Той обявил, че мотивът за престъплението е ревност, разкри окръжният прокурор на Бургас Георги Чинев пред Нова телевизия.\"Обвиняемият и пострадалата са се запознали и са започнали своите по-близки отношения в началото на май. Тогава тя е постъпила на работа при убития. По информацията, с която разполагаме по делото, жертвата е проявил интерес към младата жена. От една страна той е имал недобро отношение към нея, знаейки за връзката й с дееца, а от друга страна непрестанно и упорито я е ухажвал. Той я е канил на вечери, бил е галантен. Именно това е породило ревността у дееца\", каза прокурор Чинев.От своя страна свидетелка на престъплението коментира, че това е \"показно убийство, не защото има любовен триъгълник, а за назидание на богатите хора. Този човек го познавам много добре, той не е имал конфликти с никого, на никого не е дължал пари\".\"Момичето е споделило на извършителя на убийството, че е тормозена от своя шеф. Същевременно тя е признала, че е била ухажвана от него\", каза още окръжният прокурор на Бургас Георги Чинев.Нападателят е задържан за 72 часа. Срещу него е повдигнато обвинение за убийство и за опит за убийство.При нападението беше тежко ранена и млада жена, която е с опасност за живота.", "date": "2018.06.04", "title": "Арестуваният за убийството на хазартния бос в Слънчев бряг си призна"}
{"url": "https://news.bg/world/razsledvat-dyasnata-raka-na-makron.html", "text": "Финансовата прокуратура на Франция започна разследване срещу началника на кабинета на президента на Франция Еманюел Макрон за конфликт на интереси, докато е работил за държавна агенция и финансовото министерство.Информацията съобщава \"Ройтерс\", позовавайки се на съобщение на прокуратурата.Предварителното разследване е предприето, след като френската асоциация за борба с корупцията \"Антикор\" подаде жалба срещу Алекси Колер за незаконно участие в собственост, търговия с влияние и пасивна корупция, тъй като е поддържал връзки с базираната в Швейцария Mediterranean Shipping Company, докато е заемал публична длъжност.Колер, който заема длъжността на генерален секретар в Елисейския дворец, е сочен за дясната ръка на Макрон.От прессекретарята заявиха по-късно, че Колер ще отговори на обвиненията, доказвайки, че е невинен.В съобщението се допълва, че обвиненията се основават на погрешна медийна информация.\"Колер ще предостави всички необходими документи, за да покаже, че поведението му е било в съответствие с върховенството на закона през цялото време\", поясняват от Елисейския дворец.", "date": "2018.06.04", "title": "Разследват дясната ръка на Макрон"}
{"url": "https://news.bg/crime/domashni-kucheta-nahapaha-momiche-v-gorna-oryahovitsa.html", "text": "Полицията в Горна Оряховица работи по случай за нахапано от домашни кучета момиче.Сигналът за случая, получен от властите, е подаден от Спешна помощ в Горна Оряховица.Проверката на униформените установила, че на 3 юни, неделя, около 20:30 часа момичето отишло на гости в апартамент в града. Тя позвънила на входната врата. Гост на стопаните отворил вратата на жилището. Тогава върху момичето се нахвърлили две кучета, които я нападнали.Животните я ухапали по ръката и крака. Пострадалата веднага е била откарана в Спешна помощ в болница в града. След като била прегледана там, девойката е освободена за домашно лечение.Полицията е извършила оглед на местопроизшествието и по случая е започнато досъдебно производство.", "date": "2018.06.04", "title": "Домашни кучета нахапаха момиче в Горна Оряховица"}
{"url": "https://news.bg/society/balgarskite-prevozvachi-se-pritesnyavat-ot-zapadnoevropeyski-populizam.html", "text": "Представители на превозвачите у нас се срещнаха извънредно с министъра на транспорта, информационните технологии и съобщенията Ивайло Московски и обсъдиха предложения за промени в законодателния пакет за мобилност в ЕС, който стана известен като пакета \"Мобилност\" или пакета \"Макрон\".На срещата в транспортното министерство превозвачи заявиха, че очакват официалната  да бъде чута от Европа.По думите на превозвачите правителството седи зад техните искания.Въпреки това те се притесняват, тъй като наблюдават популистки твърдения и отзиви по въпроса в страните от Западна Европа.", "date": "2018.06.04", "title": "Българските превозвачи се притесняват от западноевропейски популизъм "}
{"url": "https://news.bg/int-politics/tramp-mozhel-da-se-samopomilva-za-aferata-s-rusiya-no-ne-iskal.html", "text": "Президентът на САЩ Доналд Тръмп вероятно има властта да се помилва сам в аферата с тайния сговор с Русия, но не възнамерява да го направи. Това коментира неговият адвокат Руди Джулиани, цитиран от американските медии.Специалният прокурор Робърт Мюлър разследва ролята на Русия в американските президентски избори през 2016 г. и дали Тръмп е възпрепятствал правосъдието.Въпросът за самопомилването възникна, след като в. \"Ню Йорк таймс\" публикува писмо до Мюлър от адвокатите на Тръмп. В него те посочват, че той имал абсолютна власт като началник на съдебната система на САЩ да прекрати разследванията, или \"дори да упражни властта си да помилва\".Такива абсолютни правомощия, изтъкват адвокатите на Тръмп, означават, че той не би могъл да възпрепятства правосъдието във всеки казус.Джулиани беше запитан в телевизионно интервю дали Тръмп има правомощия да се самопомилва. Ръководителят на адвокатския екип на държавния глава отговорил, че \"вероятно има\", но добавил: \"Той няма намерение да се самопомилва.\"Той коментирал още, че \"политическите последствия от това ще бъдат тежки. Помилването на други хора е едно нещо. Помилването на себе си е друго\".Говорейки пред CNN, лидерът на републиканското мнозинство в Камарата на представителите (долната камара на Конгреса) Кевин Маккарти изтъкна, че никой президент не следва да се самопомилва.Всичко това произтича от разследването на специалния прокурор Мюлър за предполагаем таен сговор между предизборния щаб на Тръмп и руските власти в предизборната кампания, след която той стана президент на САЩ. Тръмп винаги е твърдял, че няма таен сговор и че разследването е \"лов на вещици\".Част от разследването на Мюлър се занимава с това, дали Тръмп се е опитал престъпно да го възпрепятства, по-специално с уволнението на бившия си съветник по националната сигурност Майкъл Флин и бившия директор на ФБР Джеймс Коми, както и с реакцията си срещу отказа на главния прокурор Джеф Сешънс от разследването.", "date": "2018.06.04", "title": "Тръмп можел да се самопомилва за аферата с Русия, но не искал"}
{"url": "https://news.bg/world/putin-posochi-prichinata-za-lipsata-na-sreshti-s-tramp.html", "text": "Президентът на Русия Владимир Путин обвинява политическите разногласия в САЩ за изникващите затруднения при организирането на среща с американския си колега Доналд Тръмп, информира \"Ройтерс\".През март Тръмп заяви, че скоро ще проведе среща с Путин. Но оттогава отношенията между Вашингтон и Москва допълнително се обтегнаха заради конфликта в Сирия и отравянето на бивш руски шпионин в Обединеното кралство.Путин обяви през миналия месец, че проблеми спъват организирането на предложената среща и в момента не се работи по нея.Запитан от австрийската медия ORF защото се бави организирането на срещата, той отговори: \"Трябва да попитате нашите колеги в САЩ. Според мен това е последица от ожесточения вътрешнополитически спор в САЩ\".Путин, който даде интервюто преди утрешната си визита в Австрия, не разкри подробности.\"\", каза още Путин в интервюто, което ще бъде излъчено тази вечер.", "date": "2018.06.04", "title": "Путин посочи причината за липсата на срещи с Тръмп"}
{"url": "https://news.bg/crime/simeonov-iska-da-za.html", "text": "Вицепремиерът Валери Симеонов иска затварянето на пет заведения на Южния плаж в \"Слънчев бряг\", съобщи БНР. Заведенията са незаконни по думите на Симеонов. Той акцентира, че това са шумните дискотеки, проверявани през изминалото лято заради силната музика.Симеонов е подал сигнал тъй като по негово мнение и паркингите, и бариерите на общинския път към увеселителните обекти са незаконни.Вицепремиерът е на среща с държавните институции, които ще инспектират туристическите заведения и хотели през сезона.Симеонов е категоричен, че още този месец новият закон за шума ще бъде приет. Обществените прояви не попадат в ограничението за силна музика, пише в новия закон.Опитали се да възпрепятстват Симеонов да влезе в заведение по време на проверка на 1 юни. Това станало между 23:00 и 08:00 часа.\"Може би сградата пак е сменила собствеността вероятно. Някакви яки момчета, опитват се да ме спрат. Даже да не ме познават, имаше няколко човека от полицията, униформени полицаи. Опитаха се да не ме пуснат. Управителят, беше му казано да спре музиката. Спря я веднага. Бяха изготвени съответните предупредителни актове\", заяви Симеонов и добави, че проверка ще се проведе на предстоящото откриване на голямо заведение.За убийството, което стана преди дни в курортния комплекс, Симеонов отсече, че става дума за битова драма. Вицепремиерът смята, че това няма да повлияе на туризма.\"Няма как да промени общото впечатление, че българският туристически сезон е най-обезпечен от гледна точка на терористична атака\", заключи Симеонов.От Българската асоциация на туристическите агенции подкрепят инициативите на вицепремиера за шума.\"Ние подкрепяме инициативите на вицепремиера Валери Симеонов, що се касае до ограничаването на шума. Това е добра инициатива\", заяви Донка Соколова, почетен председател на БАТА и добави, че не става дума казарми.\"Не говорим нито за казарми, нито за някакъв санаториум, говорим за добра организация на един туристически продукт\", допълни Соколова.", "date": "2018.06.04", "title": "Симеонов иска да затваря пет заведения в Слънчев бряг"}
{"url": "https://news.bg/int-politics/kuponat-za-migrantite-v-italiya-priklyuchi-otseche-salvini.html", "text": "Италия повече няма да бъде \"бежански лагер на Европа\". Това обяви новият италиански вътрешен министър Матео Салвини, обещавайки твърди действия за ограничаване на новопристигналите мигранти и за връщането на онези, които вече са пристигнали, съобщава \"Ройтерс\".Салвини, който е председател на крайнодясната партия \"Лига\" и вицепремиер в новата евроскептична управляваща коалиция, направи ограничаването на имиграцията главен лозунг на партията си, чиято популярност нараства бързо в проучванията на общественото мнение.Два дни след встъпването на новото правителството в длъжност в петък, Салвини се отправи към Сицилия, основното пристанище, където пристигнаха повече от 600 хил. мигранти, които дебаркираха на бреговете на Италия от Северна Африка от 2014 г. насам.\"Купонът свърши\" за мигрантите в Италия, подчерта Салвини, преди да посети т. нар. \"гореща точка\" или приемен център в сицилианското пристанище Поцало, където пристигналите с лодки са регистрирани, фотографирани и им се вземат пръстови отпечатъци.\"Лига\" настоя, че огромното мнозинство от мигрантите в Италия нямат право на бежански статут, Италия не може да си позволи да им помогне и приемайки ниско заплащане, те влошават условията на труд на италианците.Салвини засили натиска днес, изтъквайки в интервю за местно радио, че Италия \"не може да бъде превърната в бежански лагер\" и се зарече да лобира пред партньорите на Италия за получаване на повече помощ от ЕС за справяне с проблема.\"Ясно и очевидно е, че Италия беше изоставена, сега трябва да видим фактите\", изтъкна Салвини, запитан за коментарите на германския канцлер Ангел Меркел, че Европа се нуждае от нов подход за имиграцията.Салвини, който иска да отвори център за задържане и депортиране на мигранти във всеки италиански регион, по-късно написа в \"Туитър\": \"Или Европа ни подава ръка да направим страната си сигурна, или ще изберем други методи.\"Италия се превърна в основен маршрут за влизане в Европа на икономически мигранти и търсещи убежище, като стотици хиляди предприемат опасното прекосяване от Северна Африка през Средиземно море всяка година, а хиляди загиват в морето. Другият основен маршрут - от Турция за Гърция, до голяма степен беше затворен, след като повече от 1 млн. души влязоха в Европа през 2015 г.След като най-малко 48 мигранти загинаха през уикенда, след като тяхната лодка потъна край бреговете на Тунис, Салвини отбеляза, че няма причина хората да бягат от Тунис, която е \"свободна и демократична страна\".Проучване на общественото мнение, публикувано в събота, показа, че подкрепата за \"Лига\" е нараснала до 28,5 процента от 17 на сто, които тя получи на парламентарните избори на 4 март.Сега \"Лига\" е само на 1,6 процента зад коалиционния си партньор - лявоориентираното популистко движение \"Пет звезди\", чиято подкрепа леко се сви, след като на изборите беше подкрепено от 32,7% от гласоподавателите.", "date": "2018.06.04", "title": "Купонът за мигрантите в Италия приключи, отсече Салвини "}
{"url": "https://news.bg/world/iztichaneto-na-mozatsi-i-prosperitetat-na-zapadnite-balkani.html", "text": "Западните Балкани най-вероятно ще останат износител на умни и образовани хора за години наред. Членството в ЕС няма да сложи край на изтичането на мозъци, тъй като това може да се види от развитието на членките България, Румъния и Хърватия.Това пише в коментарен материал изпълнителният директор и основател на сараевския изследователски център \"Популари\" Алида Врачич, публикуван от Европейския съвет за външни отношения.Според Врачич западнобалканските правителства трябва да прекратят мълчанието за емиграцията и да покажат готовност за участие в труден дебат по въпроса, основаващ се на надеждна информация. В същото време ЕС трябва да се опита да разбере емиграцията и отраженията й върху държавите от Западните Балкани. ЕС трябва да насърчава циркулиращата миграция (разрешаваща двупосочно придвижване между страните по произход и страните по предназначение) като средство за поддържане на достъпа до експертиза в здравеопазването, образованието и други сектори.Авторът е убеден, че ЕС трябва да хармонизира имиграционната си политика на Западните Балкани, последователно да обявява планове за имиграция на висококвалифицирани работници.Според проучване на македонски институт от 27 декември 2017 г. 69% от лекторите, асистентите и изследователите, работещи в македонските университети, обмислят да търсят работа в чужбина. 20% от тях вече са подали документи за работа в чужбина.Друго изследване в Македония от 2010 г. разкрива, че през периода 1995-2000 броят на учените на Западните Балкани е спаднал със 70%.Но професорите и учителите в региона не са единствените. Висок процент лекари и други здравни работници са склонни да бягат в чужбина. Образованието и здравеопазването са част от редица сектори, които са засегнати от изтичане на мозъци.Данни на Организацията за икономическо сътрудничество и развитие показват, че Сърбия ще изгуби около 9 милиарда долара в резултат изтичането на мозъци от научните среди и сектори като технологии и иновации.Иначе Западните Балкани традиционно изпитват високи нива на емиграция още от 60-те г. на XX век.Във века на отворените пазари и относително свободния поток на работна ръка през границите не трябва да се приема като изненада мащабната емиграция от Западните Балкани към богатия Запад, особено Германия. Правителствата на държавите от Западните Балкани имат ограничени средства да предотвратят емиграция на висококвалифицирани работници дори и при благоприятни географски, социални и икономически обстоятелства. Но те могат да облекчат завръщането им чрез въвеждане на умни икономически схеми и други инициативи.Казусът за емиграцията в момента е ограничен само до неправителствени организации и други граждански групи, които предупреждават, че отливът на най-квалифицираните работници и спадът на данъчните постъпления вече отслабват икономиките. Авторът на коментара е убеден, че институциите и политиците трябва да признаят неудобната истина за броя на емигриралите от региона, ако искат да оформят дебата в тяхна полза. Те също така трябва да изоставят празните фрази, замаскиращи реалността, тъй като провал допълнително ще отслаби държавите в региона.В коментара се посочва, че властите трябва да преодолеят липсата на комуникация между диаспората и институциите.За Западните Балкани емиграцията е огромен източник на ръст, опит и връзки с глобалния пазар, но ключовото предизвикателство е насърчаването на циркулиращата миграция. Завръщането в региона може би е оказало най-голямо влияние върху правителствените услуги и финансовия сектор, като много от хората сега работят в тези сектори. Най-малко 20% от служителите във финансовия сектор в Босна и Херцеговина, Сърбия и Хърватия са с дипломи от чуждестранни университети. Много правителствени служители в Албания са завършили в чужбина. Авторът смята, че икономиките на Западните Балкани трябва да се базират на знанието. Врачич дава пример с Полша.За държавите от Западните Балкани вътрешната икономика е ключова. Емиграционната вълна ще започне да се обръща щом икономиката се разшири, щом икономическите страхове изчезнат и правителствата положат сериозни усилия да убедят хората да се върнат по родните места.По време на пика на мигрантската криза през 2015 г. много десни политици и популисти използваха политиката на страх, предупреждавайки, че икономическите мигранти от региона са заплаха за икономиката и местната култура. Според автора кризата допълнително е отровила обществения дискурс, засягайки емигрантите от Западните Балкани.Алида Врачич вярва, че само информирана дискусия може да произведе надеждни решения по казуса.", "date": "2018.06.04", "title": "Изтичането на мозъци и просперитетът на Западните Балкани"}
{"url": "https://news.bg/politics/za-podkrepa-na-balgarskata-i-na-makedonskata-komisiya-prizova-radev.html", "text": "\"Конституционният съд е гарант за върховенството на закона, а това е сред най-важните условия за членство в Европейския съюз\". Това заяви президентът Румен Радев по време на срещата си с делегация от Конституционния съд (КС) на Република Македония, оглавявана от председателя - Никола Ивановски. Македонските гости са на визита в сградата на президентската администрация, съобщиха от пресслужбата на Радев.Според държавния глава конституционните съдилища могат да си сътрудничат ползотворно и да обменят опит. Румен Радев призова и за подкрепа на българската и на македонската мултидисциплинарни комисии, които се занимават с решаването на откритите въпроси между България и Република Македония.Партньорството между конституционните съдилища на България и на Македония е важна стъпка за развитието на двустранните отношения, подчерта Радев.Държавният глава посочи, че с подписването на договора за добросъседство България и Република Македония са дали пример на всички страни от региона как проблемите могат да бъдат преодолявани в името на диалога и разбирателството. \"Важно е да покажем, че този договор работи и да се водим от духа му\", заяви държавният глава.Председателят на Конституционния съд на Македония Никола Ивановски запозна държавния глава Румен Радев с работата, компетенциите и правомощията на КС на Република Македония. Той благодари за всестранната подкрепа на България като председател на Съвета на ЕС и особено по отношение на евроатлантическата перспектива пред западната ни съседка.По-късно вицепремиерът и министър на външните работи Екатерина Захариева заедно с председателя на Конституционния съд на Република България Борис Велчев приеха македонската делегация.\"Тръгнахме от много ниско ниво, но само за осем месеца успяхме да преодолеем някои от проблемите по между си и да изградим истинско доверие. Това е добра основа и допълнителен стимул за активизирането на контактите между бизнеса и гражданите, които вече откликват на постигнатото на политическо ниво\", изтъкна първият ни дипломат.Тя посочи като пример данните за сериозен ръст в двустранния стокообмен, най- високият за последните 10 години - 11 %, както и ръст в областта на туризма.Вицепремиерът Екатерина Захариева припомни резултатите от Срещата на върха, на която страна ни бе домакин през май. \"Радвам, се че тази необратимост на европейската перспектива на Западните Балкани, за която работихме толкова много се случи и този приоритет ще бъде продължен и от следващите председателства на ЕС\", отбеляза министър Захариева.Тя подчерта, че подкрепата ни към Република Македония няма да приключи с шестте месеца на Председателството. \"България е безкористна и искрена в помощта си. Искаме всички наши съседи да са стабилни и проспериращи\", изтъкна тя.", "date": "2018.06.04", "title": "За подкрепа на българската и на македонската комисия призова Радев"}
{"url": "https://news.bg/regions/obshtina-kocherinovo-dalzhi-nad-700-000-lv.html", "text": "Над 700 000 лева са задълженията на Община Кочериново към доставчици и към социалноосигурителни фондове, съобщи БНР, позовавайки се на данни на общинската управа.Само в рамките на миналата година задълженията на общината в Кочериново, област Кюстендил, са се увеличили с около 200 000 лева.Стана ясно, че общинските съветници в Кочериново вече два пъти са гласували план за финансово оздравяване на общината с 3-годишен срок за реализация. По думите на председателя на Общинския съвет Калин Везенков вторият оздравителен план е бил наложителен, след като през 2016 година Министерството на финансите отказва да одобри първия план на общината.Според втория оздравителен план за периода от 2018 до 2020 година общината трябва да оптимизира разходите за персонал в местните дейности с 12% спрямо 2017 година. В Кочериново също така трябва да се снижат разходите за администрация на общинските звена, като икономиите трябва да бъдат с 3% спрямо предходната година.Оздравителният план отчита и необходимостта от това събираемостта на неданъчните приходи да се завиши с около 250 000 лева през целия период на плана.Предвижда се още увеличаването на приходите в местната хазна от такси, глоби, санкции и наказателни лихви.Община Кочериново ще прибегне и до безлихвен заем от държавата, с който да разплати около 90% от старите и нововъзникналите просрочени задължения.", "date": "2018.06.04", "title": "Община Кочериново дължи над 700 000 лв."}
{"url": "https://news.bg/world/za-parvi-pat-izrael-uchastva-v-mashtabni-igri-na-nato-do-granitsata-s-rusiya.html", "text": "НАТО започна мащабни военни учения с 18 000 войници от 19 държави по източния фланг на алианса, включително Полша, Естония, Латвия и Литва, пише \"Аарец\".Вчера въоръжените сили на САЩ в Европа съобщиха, че игрите Saber Strike 18 ще се провеждат в региона до 15 юни като \"демонстрация на ангажимента и солидарността на алианса\" в момент, когато маневрите на руските въоръжени сили все повече тревожат страните членки на НАТО.Подчертава се обаче, че военните учения \"не са провокация към Русия\".Израел за първи път ще вземе участие в игрите. Десетки израелски войници са изпратени в Източна Европа за участие в игрите.До този момент игрите се провеждаха като едно мащабно учение, но тази година са разделени на две. В първата част ще участват 18 000 войници от много държави, а във втория етап Израел и по-малко държави ще вземат участие. По време на игрите войниците ще тренират битка в няколко страни, включително извършване на бомбардировки по чуждестранни сили и преминаване по мостове и през реки.В ученията участват Военното министерство на Литва също обяви началото на най-големите ежегодни национални учения Thunder Storm, в които участват 9 000 войници.", "date": "2018.06.04", "title": "За първи път Израел участва в мащабни игри на НАТО до границата с Русия"}
{"url": "https://news.bg/regions/protest-blokira-edna-ot-otbivkite-na-prohoda-na-republikata.html", "text": "Жителите на село Лява река, община Гурково, област Стара Загора, излязоха на протест и блокираха една от отбивките на Прохода на републиката.Местните протестират срещу изграждането на горски път от Държавното горско стопанство \"Гурково\" и продължаващата сеч във вододайната зона на населеното място, съобщи БНР.На протеста около 20 уши преградиха пътя до селото и не допускаха тежкотоварните камиони на дървосекачите да продължат по пътя.Според местните изграждането на пътя трябва да се спре, защото селото е известно като курортен район с многобройните места за отдих в планината и с десетките хижи и къщи за гости. Опасенията на жителите са, че ако обезлесяването продължи, то селото ще остане без вода през лятото, защото новият горски път минава точно през водопровода на селото.Протестът беше уважен от директора на Държавното горско стопанство \"Гурково\" Иван Дончев. Пред недоволстващите той заяви, че ако при дейностите по изграждането на пътя водопроводът бъде засегнат, повредата ще се отстрани в рамките на седмица. Можело да се направи и нов път, който да минава встрани от водопровода на селото.Жителите обаче са категорични, че всяко лято селото е на воден режим, а ако проблемът с водата се задълбочи, това може да провали туристическия сезон.Недоволстващите заявиха и че блокадите ще продължат. Ако се наложи, те ще блокират и Прохода на републиката.", "date": "2018.06.04", "title": "Протест блокира една от отбивките на Прохода на републиката"}
{"url": "https://news.bg/world/belgrad-othvarli-unizitelno-i-nepriemlivo-predlozhenie-na-sasht-za-kosovo.html", "text": "Президентът на Сърбия Александър Вучич е отхвърли \"унизително\" и \"неприемливо\" предложение на САЩ за Косово, информира косовският новинарски портал Gazeta Express, позовавайки се на белградския вестник \"Вечерни новости\".Сръбският лидер е оценил плана на САЩ за Косово като \"унизителен\" и \"неприемлив\" за Белград. Вучич също е поискал да се запази в тайна работният документ за уреждане на противоречията с Прищина, известен като Американския пакет.Вестникът пише, чe на Сърбия е предложено историческо споразумение с четири стълба:Асоциация на сръбските общини да бъде сформирана с разширяване на компетенциите й до области като здравеопазване, образование и култура;Асоциацията да поддържа тесни контакти с вицепремиера на Косово, който винаги е от сръбската общност;От Белград се изисква да позволи на Косово да се присъедини към международни организации, включително и ООН;Ако сръбската страна приеме този пакет, пътят на Белград към ЕС ще се облекчи и САЩ ще гарантират икономическа и дипломатическа подкрепа за Сърбия.Но сръбското издание пише, че западните сили искат Сърбия да не блокира членство на Косово в ООН в замяна установяване на Асоциация на сръбските общини.\"\", допълва вестникът.", "date": "2018.06.04", "title": "Белград отхвърли \"унизително\" и \"неприемливо\" предложение на САЩ за Косово"}
{"url": "https://news.bg/crime/uslovna-prisada-za-nepalnoleten-izbil-zabite-na-shofyor-na-lineyka.html", "text": "Софийският районен съд (СРС) осъди условно непълнолетен младеж, избил зъбите на шофьор на линейка.По внесеното от Районната прокуратура обвинение, СРС осъди непълнолетният С. И. на една година затвор с 3-годишен изпитателен срок, както и \"обществено порицание за извършеното\" от него.Осъденият е обвиняем за това, че около 22.50 часа на 28 май 2015 година той ударил служител от център за спешна медицинска помощ. Линейката била извикана на улица \"Старата воденица\" в столичния квартал \"Орландовци\". Тогава непълнолетният посегнал на водача на линейката, който към момента на удара изпълнявал служебните си задължения към ЦСМП - София.Вследствие на удара водачът получил средна телесна повреда. Непълнолетният избил два зъба на шофьора.", "date": "2018.06.04", "title": "Условна присъда за непълнолетен, избил зъбите на шофьор на линейка"}
{"url": "https://news.bg/politics/edi-rama-nagradi-borisov-s-medala-za-priznatelnost.html", "text": "Албанският премиер Еди Рама награди българския си колега Бойко Борисов с Медала за признателност. Това е най-високото отличие, присъждано от министър-председателя на Албания, пишат от МС.Наградата е връчена за неоспоримите заслуги на Борисов за работата му по европриобщаването на държавите от Западните Балкани, се казва в съобщението.\"Признателни сме, че през тези 6 месеца работехте активно за европерспективата на всички балкански страни, посочи премиерът Еди Рама.\"Ние сме едно голямо европейско семейство. Балканите са част от него, така че полагаме усилия, но и работата на вашия политически елит е изключително важна\", заяви Борисов.Според него, колкото по-бързо се развиват и съединяват западнобалканските държави чрез цифрова и транспортна инфраструктура, толкова по-бързо регионът ще забрави за войните.", "date": "2018.06.04", "title": "Еди Рама награди Борисов с Медала за признателност"}
{"url": "https://news.bg/world/izpisaha-ot-bolnitsata-dzhordzh-bush-starshi.html", "text": "Бившият президент на САЩ Джордж Буш - старши, който е на 93 г., беше изписан от болницата в Мейн. Това стана след седмично лечение за ниско кръвно налягане, заяви говорител на семейство Буш в Туитър.Буш, най-старият бивш жив бивш президент на САЩ, беше приет за лечение в края на май, заяви говорителят Джим МакГрат.\"Президентът е дълбоко благодарен както за страхотната грижа, така и за многото добри пожелания, които получи\", написа в Туитър МакГрат.Буш, който е бил 41-ви президент на САЩ от 1989 до 1993 г., е бил хоспитализиран в Тексас в края на април за лечение на инфекция, която се е разпространила в кръвта му и е останала там почти две седмици. Бил е приет в болницата ден след посещението на погребението на съпругата си, Барбара, бившата първа дама, която почина на 17 април. Двойката беше женена от 73 години.Джордж Буш - старши е баща на бившия републикански президент Джордж У. Буш, който беше държавен глава два мандата от 2001 г. до 2009 г. и на бившия губернатор на Флорида Джеб Буш.", "date": "2018.06.04", "title": "Изписаха от болницата Джордж Буш - старши"}
{"url": "https://news.bg/education/obyaviha-parvoto-klasirane-za-parvoklasnitsite-v-sofiya.html", "text": " Училищата в София обявиха днес първото класиране за първокласниците в София. Тази година водещ за приема е принципът на уседналост.Въпреки обещанията в София отново има деца, които не са приети в кварталното училище.Такъв пример е 73-то училище. За него традиционно кандидатите са много повече от свободните места. Приетите на първо класиране са само от първа група, т.е. децата от квартала, но не всички от тях са приети. Затова се наложи днес да бъде проведен публичен жребий, съобщава бТВ.От Регионалното управление на образованието обещават, че всички първокласници ще бъдат приети. Випускът тази година е с около 500 деца по-малък в сравнение с миналата.Над 150 общински училища с обявили прием за първокласници. Освен тях има още над 50 частни и държавни, за които тези правила не важат.", "date": "2018.06.04", "title": "Обявиха първото класиране за първокласниците в София"}
{"url": "https://news.bg/int-politics/kazahstan-i-uzbekistan-obmislyat-aziatski-shengen.html", "text": "Казахстан и Узбекистан правят Азиатски Шенген, разкрива изданието РБК. Представители на парламентите вече са се договорили да разработят пътна карта по проблема.Вече се обсъжда издаваната виза да бъде под названието \"копринена виза\".РБК отбелязва, че идеята за Азиатския Шенген се подкрепя от по-голямата дъщеря на президента на Казахстан Нурсултан Назарбаев - Дарига Назарбаева.В момента Казахстан има безвизов режим с 45 държави от Европа, Азия и Америка.", "date": "2018.06.04", "title": "Казахстан и Узбекистан обмислят Азиатски Шенген"}
{"url": "https://news.bg/int-economics/natiskat-delikatno-tereza-mey-za-bezriskova-targoviya-s-es.html", "text": "Британски бизнес лидери предупредиха премиера Тереза ​​Мей, че поддържането на безрискова търговия с Европейския съюз след Брекзит е по-важно от всички митнически тарифи, съобщи Ройтерс.Агенцията се позовава на пожелал анонимност източник. Британските бизнес лидери имаха среща с Тереза Мей. Там са присъствали шефовете на фармацевтичния гигант GlaxoSmithKline, супермаркета Tesco, производителя на автомобили Aston Martin, телекомуникационната фирма BT и строителната компания Balfour Beatty.Правителството на Мей е разделено между две алтернативи по отношение на това коя митническа договореност да се търси с Европейския съюз след края на преходния период с ЕС, който приключва през 2020 г.Великобритания и ЕС се стремят да постигнат цялостно споразумение за Brexit до октомври, така че парламентите в другите държави членки да имат време да го ратифицират, преди Лондон да напусне Общността.Правителството обаче е разделено между министри, предпочитащи \"твърд Brexit\", който ще позволи на Великобритания свободно да сключва търговски сделки с държави от цял свят и такива, желаещи страната да остане тясно свързана с най-големия й търговски партньор - ЕС.Лидерите на ЕС са разочаровани от липсата на ясни и конкретни предложения от британците относно разрешаването на важни въпроси, свързани с митническите договорености и статута на границата между Северна Ирландия и Република Ирландия. Това ще бъде единствената сухопътна граница на Великобритания с ЕС, след като Островът напусне блока.", "date": "2018.06.04", "title": "Натискат деликатно Тереза Мей за \"безрискова търговия\" с ЕС"}
