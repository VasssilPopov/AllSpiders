{"url": "https://news.bg/world/poveche-ot-37-430-dushi-izcheznali-v-meksiko.html", "text": "Повече от 37 430 души се водят изчезнали и се издирват в Мексико. Данните са до 30 април тази година. Това съобщиха от вътрешното министерство на страната, цитирани от Prensa Latina. Възможно е списъкът да претърпи корекции, предупреждават от там. Предстои комисията, ъздадена миналата година специално за целта, да го ревизира. В Мексико насилието става ежедневие, пишат информационните агенции.Голяма част от престъпленията се свързват с наркогрупировките в страната.От 2006 година насам, откакто правителството в Мексико предприе явни действия срещу наркотрафика, са убити над 200 000 души.", "date": "2018.06.27", "title": "Повече от 37 430 души изчезнали в Мексико "}
{"url": "https://news.bg/int-politics/nov-protest-sreshtu-pravitelstvoto-v-rumaniya.html", "text": "Около 2000 протестиращи срещу правителството са се събрали край сградата на парламента на Румъния, докато правителството на социалдемократите се готви да се изправи пред вот на недоверие, внесен от опозицията, която твърди, че правителството е отслабило върховенството на закона и демокрацията, съобщава \"Асошиейтед прес\".Опозицията, оглавявана от Либералната партия, едва ли ще успее да събере 233 гласа, които са ѝ необходими, за да свали от власт правителството на министър-председателя Виорика Дънчила, която беше назначена през януари и която е третият премиер на социалдемократите от парламентарните избори през декември 2016 г. насам.Демонстрантите са скандирали \"Оставка\" и са развявали румънски знамена в парк край парламента, охранявани от полицейски части за борба с безредиците.Румънците провеждат ежедневни протести против правителството, тъй като то се опитва да приеме нови закони, които според критиците ще отслабят борбата на страната срещу корупцията.", "date": "2018.06.27", "title": "Нов протест срещу правителството в Румъния"}
{"url": "https://news.bg/crime/desislava-ivancheva-ostava-v-aresta.html", "text": "Състав на Специализирания наказателен съд остави в ареста отстранения кмет на столичния район \"Младост\", която е обвинена за взимането на подкуп.Съдът разгледа искането на Десислава Иванчева за промяна на мярката. Аргументите на защитата бяха здравословните проблеми на задържаната - със щитовидната жлеза и хипофизата, както и наличието на микроаденом. Допълнително Иванчева страда от намалена зрителна острота, която на тъмно се задълбочава. Като още един аргумент защитата приложи факта, че Иванчева е започнала инвитро процедури, защото иска да има дете.На днешното съдебна заседание защитата отново оспори доказателства на прокуратурата и поиска по-обстойно разследване на веществата, открити в автомобила, с който са пътували Десислава Иванчева и Биляна Петкова.Под въпрос бе поставена и ролята на третия обвиняем - Петър Дюлгеров, който е инициирал срещата с Александър Ваклин, при положение, че е обещал подкрепа, която самият той би могъл да осигури.По време на съдебното заседание защитата нападна Александър Ваклин и затова, че е обиждал Иванчева с думите \"онази женичка\" и \"женичка, която се интересувала само от строителство на детски площадки и градинки\". Адвокатите изтъкнаха, че причината да се извади папката на Александър Ваклин е, че той и е обещал да изгради детска площадка, а не че е трябвало да получи 500 000 лева.Въпреки че беше изтъкнато че Десислава Иванчева е с чисто съдебно минало, а и тъй като вече не е кмет на района \"Младост\" и не би могла да повлияе на хода на делото, прокуратурата настоя мярката за неотклонение да не се променя, тъй като има събрани достатъчно доказателства, а и обвиняемата може да се укрие или извърши друго престъпление.След края на съдебното заседание прокурор Георги Николов коментира пред журналисти, че са открити бележки, които са разменяни в ареста между обвиняемите. Според държавното обвинение това, което Десислава Иванчева е искала да постигне с тях е уеднаквяване обясненията на тримата обвиняеми, за да може да получи по-лека мярка за неотклонение от наложената й.\"Иззети са бележките и свидетелят, който е задържан, е разпитан\", каза Николов и заяви, че повече подробности по делото не може да предостави. По думите му обвиняемата Иванчева се опитва по всякакъв начин да манипулира процеса.Адвокатът на обвиняемата Иванчева обаче от своя страна оспори твърдението за бележките - кой ги е писал и как ги е писал не е ясно, констатира защитата.Бившият заместник на Иванчева Петър Кърджилов отново коментира, че прокуратурата няма никакви доказателства по обвинението и по принцип няма основания двете жена да са в ареста.Припомняме,  като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че . Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева.Самата Десислава Иванчева заяви, че случващото се е репресия. Биляна Петрова от своя страна коментира, че първоначално си е помислила, че е отвлечена. \"Не разбирам какво съм направила и не знам за какво ме обвиняват прокурорите\", каза през сълзи Петрова.На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда . Решението беше обжалвано пред Апелативният специализиран съд.Според кметицата на \"Младост\" обаче е на мнение, че кадровите ѝ решения са в синхрон със закона, а действията на прокуратурата целели \"политическото ѝ унищожение\".Тогава Иванчева заяви, че случващото се е репресия. По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стана ясно, че след двучасов дебат  за изпълняващ длъжността районен кмет на \"Младост\".", "date": "2018.06.27", "title": "Десислава Иванчева остава в ареста"}
{"url": "https://news.bg/society/povecheto-balgari-se-chuvstvat-informirani-za-predsedatelstvoto.html", "text": "60 на сто оценяват България като подготвена за председателството на Съвета на ЕС, а 14 на сто - като неподготвена. Това сочат резултатите от проучване на \"Алфа рисърч\", направено в периода 18-24 юни сред 1014 души , възложено от Министерството на Българското председателство на Съвета на ЕС 2018. Изследването беше представено от Боряна Димитрова по време на дискусия на тема: \"Българското председателство на Съвета на ЕС 2018 - резултатите\".Боряна Димитрова припомни, че според данни от декември 2017 г. съотношението е било 47 процента към 21 на сто подготвена срещу неподготвена.19 на сто оценяват много добре начина, по който България се е справила с председателството, 62 на сто - по-скоро добре. 12 на сто смятат, че се е справила по-скоро лошо, а само един процент - много лошо. Всеки десети, който е бил скептичен през декември, е променил оценката си в позитивна, изтъкна Боряна Димитрова.Като сфери, в които страната ни е постигнала най-високи резултати в периода на председателството, българите посочват свързаността между балканските държави (35 процента), сигурност и защита на външните граници (18 на сто), премахване на двойния стандарт при храните - 17 процента, европейски фондове за България - 15 на сто, защита на българските превозвачи - 14 процента, бъдещето на Европа и младите хора - 14 на сто, същият процент е и за присъединяването към еврозоната, цифрова икономика - 10 на сто.В оценката за постигнат напредък 55% изтъкват фокуса на българското председателство - европейската перспектива на Западните Балкани, 32 на сто - бъдещето на Европа и младите хора, 27 на сто - сигурност и стабилност в единна Европа, 19 на сто - цифровата икономика и умения на бъдещето. Димитрова уточни, че на този въпрос е имало възможност анкетираните да посочват повече от един отговор.Трите най-важни ползи за страната ни от председателството българите посочват международен престиж и признание, известност и интерес от страна на европейски граждани, икономически ефект от ръста на посетители.48 на сто заявяват, че са получили достатъчно информация за европредседателството през тези 6 месеца. Най-много информация хората са получили по темите за интеграцията на Западните Балкани (49 процента), приоритетите на председателството - 31 на сто, културните събития по време на председателството - 19 процента.Димитрова отбеляза в експозето си, че всяка една страна може да има свой принос в решаването на общите европейски проблеми. И оттук може да се повиши съпричастността на гражданите в решаването на общоевропейски проблеми.Боряна Димитрова посочи, че интеграцията на Западните Балкани концентира фокуса на българското обществено мнение. По думите й наличието на такъв силен фокус фрагментира останалите сфери, в които хората са получили информация. Димитрова посъветва темата със Западните Балкани да не бъде изоставяна. \"България има този дълг да продължи тази тема\", каза още тя.\"Нека не се главозамайваме - хората очакват още резултат - така щото да се почувстват повече европейски граждани. Ако има бомба с цъкащ механизъм, това е - е ли сме равноправни европейски граждани или не\", предупреди социологът.", "date": "2018.06.27", "title": "Повечето българи се чувстват информирани за председателството"}
{"url": "https://news.bg/world/v-malayziya-konfiskuvaha-luksozni-stoki-ot-zhilishta-na-bivsh-premier-za-usd273-mln.html", "text": "Полицията на Малайзия е иззела бижута, чанти и часовници на стойност 273 милиона долара при акции в жилища на бившия премиер Наджиб Разак, пише \"Гардиън\".Комисарят на полицията Амар Сингх потвърди, че са претърсили шест имота, свързани с Наджиб и съпругата му Росмах Мансор като част от разследване на бившия министър-председател.Полицията е конфискувала луксозни стоки, включително 1 400 огърлици, 567 дамски чанти, 423 часовника, 2 200 пръстена, 1 600 брошки и 14 диадеми.Властите подчертаха, че това е най-голямата конфискация в историята на страната. На пазарни цени стоките са на стойност между 223 и 275 милиона долара.Сингх поясни, че им е отнело 16 дни да преброят иззетите луксозни стоки.Най-скъпите от тях са златно и диамантено колие за 1,6 милиона долара. Чантите и часовниците са за около 30 милиона долара. Има и 274 скъпи слънчеви очила.Претърсването на имотите е част от продължаващо разследване на Наджиб, който е замесен в скандал за милиарди долари държавни средства. Смята се, че бившият премиер е присвоил 681 милиона долара.", "date": "2018.06.27", "title": "В Малайзия конфискуваха луксозни стоки от жилища на бивш премиер за $273 млн. "}
{"url": "https://news.bg/world/statiya-nazovava-vazmozhnoto-myasto-za-nachalo-na-treta-svetovna-voyna.html", "text": "Скритата надпревара във въоръжението между САЩ, Китай, Русия може да ни доближи до началото на трета световна война в космоса, пише списание Wired, цитирано от РИА Новости.В статията се отбелязва, че военните чиновници вече са започнали да назовават земната орбита новата \"област на бойните действия\". Така например, бившият директор на националното разузнаване на САЩ Джеймс Клеппер определи разработването на космическите технологии на потенциалния противник на САЩ за една от основните стратегически заплахи за страната.По-късно приемникът на Клепер Ден Коут изрази опасения за развитие на потенциала на Русия и Китай в космоса.Космосът вече заприлича на зона на бойни действия, пише Wired. Сега около планетата се въртят значителен брой обекти. Учените допускат, че вече е достигнат прага, наречен ефект на Кеслер - сблъсък на два големи обекта, който ще доведе до появяване на голям брой нови осколки и ще приведе към невъзможност за използване на околоземното пространство.Изданието подчертава, че теоретически всяко случайно унищожаване на космически обект на САЩ, Русия или Китай може да бъде възприето като агресия и обявяване на война.Освен това, водещите \"космически\" държави\" разработват тайно космически технологии, за да затрудняват оценката на възможностите си на потенциалния противник и водят към ескалация на отношенията, пише Wired.Така например, Китай тази година пусна . По този начин стана първата страна, изпратила там луноход.Американския президент Доналд Тръмп, в своята реч през миналата седмица се обяви за , призовавайки САЩ да достигне превъзходство в космоса.", "date": "2018.06.27", "title": "Статия назовава възможното място за начало на Трета световна война"}
{"url": "https://news.bg/int-politics/tv-vodeshta-izbyaga-ot-sauditska-arabiya-pognaha-ya-za-neprilichno-obleklo.html", "text": "Саудитска телевизионна водеща е избягала от Саудитска Арабия, малко след като саудитските власти обявиха, че ще започнат разследване на нарушенията, които е направила с облеклото си в консервативното ислямско кралство, съобщава ДПА.Генералната комисия за аудиовизуални медии обяви, че започва разследването, след като видеоклип, който беше разпространен в социалните мрежи, показва Ширийн ал Рифе да заснема репортаж за саудитските жени, на които преди дни официално им беше разрешено да шофират в кралството.В клипа тя носи дрехи, които нарушават правилата в кралството: свободен шал с бяла абая, традиционна рокля, която е отворена, показваща панталоните и блузата под нея.Комисията заяви, че разследването ще продължи въпреки, че телевизионната водеща е напуснала страната. Тя работи за телевизионния канал Ал Аан, който е от ОАЕ.Видеото предизвика шум в социалните мрежи, след като потребителите масово използваха хаштаг \"гола жена шофира в Рияд\" на арабски.Телевизионната водеща отхвърли обвиненията, изтъквайки пред саудитски сайт: \"Бях облечена в прилични дрехи и Бог ще разкрие истината за това, което беше казано за мен.\"Саудитска Арабия е известна със строгото си тълкувание на исляма. Жените трябва да покриват косата си и да носят дълги свободни дрехи.", "date": "2018.06.27", "title": "ТВ водеща избяга от Саудитска Арабия, погнаха я за \"неприлично\" облекло"}
{"url": "https://news.bg/world/varhovniyat-sad-na-sasht-nanese-tezhak-udar-na-sindikatite.html", "text": "Върховният съд на САЩ наложи тежък удар на профсъюзите, информира АП.Съдът реши, че държавните служители не могат да бъдат принуждавани да плащат членска вноска на синдикатите, които ги представляват при сключване на колективни трудови договори.Според осведомителната агенция това е сериозен финансов удар за профсъюзите.Съдиите отменят 41-годишно решение, което позволяваше на щатите да изискват от държавните служители да плащат членска вноска на синдикатите, за да ги представляват, дори и ако работниците не искат да се присъединят.Петима срещу четирима съдии изпълниха дългогодишно желание на консерваторите, които настояват да се премахнат вноските, които нечленуващи плащат на синдикатите в повече от 20 щата.Върховният съд постанови, че законите нарушават Първата поправка, тъй като задължават работниците да подкрепят синдикати, с които може да не са съгласни.Президентът на САЩ Доналд Тръмп веднага използва профила си в \"Туитър\", за да коментира решението.\"Голяма загуба за хазната на демократите\", написа той.Синдикати предупредиха, че решението може да засегне повече от 5 милиона правителствени служители.", "date": "2018.06.27", "title": "Върховният съд на САЩ нанесе тежък удар на синдикатите"}
{"url": "https://news.bg/politics/nfsb-obeshta-podkrepa-na-malkite-targovtsi-na-goriva.html", "text": "Протестиращите търговци и дистрибутори на горива се срещнаха с депутати от НФСБ, информираха от централата на партията.Припомняме, два поредни дни собственици на малки бензиностанции, търговци и . Протестиращите отхвърлят предложените промени в Закона за горивата, внесени в парламента от депутата от патриотичния фронт Емил Димитров - Ревизоро и група народни представители. На протеста им бяха издигнати плакати срещу Емил Димитров - депутат от групата на ОП.От НФСБ обясняват, че само депутатите от тяхната партия са откликнали на проблемите на протестиращите (срещу проектозакон, внесен от ОП, в които членуват НФСБ и ВМРО - б.р.) и са се срещнали с тях.Представителите на Национално сдружение на средните и дребни търговци и превозвачи на горива са приети в централата на патриотичната партия на столичната ул. \"Раковска\" 134 от депутатите Валентин Касабов, Христиан Митев, Георги Колев и Йордан Апостолов.От партията съобщават, че \"след разговорите, едно стана ясно - НФСБ ще защити дребните собственици на горива\".\"Ние, депутатите от НФСБ няма да ви оставим, нещо повече, битката ще я водим заедно и мисля че ще успеем\", заяви Валентин Касабов по време на срещата.По думите на Йордан Апостолов законовата уредба трябва да е съобразена с интересите на всички групи. В тях той включва търговци на едро, на дребно, превозвачи - големи, малки. \"Да има база, всеки да си внася полагащите се данъци, никой да не укрива, защото тези пари в крайна сметка влизат в бюджета и се преразпределят\", каза Апостолов.След срещата стана ясно, че от Сдружението на дребните търговци на горива ще изготвят предложения за промени, които ще предоставят на депутатите, за да може те да бъдат разгледани и прецезирани преди второто четене на проектозакона в Пленарната зала.В информацията на партията се казва, че протестиращите търговци на горива са благодарили на депутатите от ОП и са заявили, че срещата е била изключително полезна за тях. Очаква се след завръщането си в страната и вицепремиерът Валери Симеонов, който застава плътно зад исканията им и ги подкрепя изцяло, да разговаря с представители на Сдружението.", "date": "2018.06.27", "title": "НФСБ обеща подкрепа на малките търговци на горива"}
{"url": "https://news.bg/world/london-izvoyuva-diplomaticheska-pobeda-ozho-posochva-vinovnitsite-za-himicheski-ataki.html", "text": "Великобритания извоюва дипломатическа победа. Повечето страни членки на Организацията за забрана на химическите оръжия (ОЗХО) увеличиха правомощията на агенцията да посочва виновниците за химически нападения, информира \"Ройтерс\".На специална сесия 82 срещу 24 членки подкрепиха предложение на Великобритания, което предоставя нови правомощия на организацията. За приемането на предложението беше необходимо мнозинство от 2/3.Промените бяха подкрепени от САЩ и ЕС, но против тях се обявиха Русия, Иран, Сирия и съюзниците им.\"\", се казва в позиция на британската делегация след вота.Подробностите за пълномощията на организацията трябва да бъдат разяснени от страните членки.", "date": "2018.06.27", "title": "Лондон извоюва дипломатическа победа – ОЗХО посочва виновниците за химически атаки"}
{"url": "https://news.bg/weather/oranzhev-kod-za-valezhi-v-tsyalata-strana-za-chetvartak.html", "text": "Оранжев код за интензивни валежи е обявен в почти всички области на страната за четвъртък. За област Видин е обявен жълт код. Това съобщиха от НИМХ на БАН. Ще има значителни валежи, на места ще се развият и гръмотевични бури. Количества за денонощието на места до 30-50 л/кв.м, в отделни райони и повече.Очаква се валежите да продължат и през нощта в петък. Ще духа до умерен вятър от изток-североизток. Максималните температури ще са между 20 и 25 градуса. Атмосферното налягане ще се задържи по-ниско от средното за юни. ", "date": "2018.06.27", "title": "Оранжев код за валежи в цялата страна за четвъртък "}
{"url": "https://news.bg/politics/obshtinari-pitat-kolko-e-spestenata-energiya-ot-energoefektivni-investitsii.html", "text": "Общински съветници от БСП настояват Столична община да докаже реално спестената енергия срещу направените милионни инвестиции по проекти за енергийна ефективност и ВЕИ. Това заяви лидерът на БСП - София и председател на групата на социалистите в СОС Калоян Паргов.По този повод съветниците от БСП ще внесат питане и ще изискат подробна информация за всички разходи, направени от Столична община по различни енергийни проекти.По думите на Паргов питането им ще бъде в над 10 въпроса. \"Ще изискаме от СО да ни предоставят и информация за вида на отпадъците, използвани за производство на RDF гориво, защото се оказа, че според експертите в общината RDF-а бил биогориво?! Подобно твърдение на \"експертите\" в общината говори за потресаваща некомпетентност\", завърши Калоян Паргов.Левите общинари искаха първите три точки с доклади от дневния ред на предстоящата сесия на СОС в четвъртък, внесени от кмета Йорданка Фандъкова, да бъдат отложени и преработени. Те са за докладите, свързани с Плана за действие за устойчиво енергийно развитие на Столична община 2012-2020 г., с Плана за действие по енергийна ефективност (ПДЕЕ) за периода 2017-2019 г. и с Програмата за насърчаване използването на енергия на възобновяеми източници и биогорива (ПНИЕВИБ) за периода 2017-2019 г.Според общинарите трите документа са пълни с остарели и неточни данни и не са синхронизирани помежду си. Това искане беше отхвърлено с мнозинството на ГЕРБ.По думите на Калоян Паргов в питането ще бъдат включени и въпроси, свързани с транспорта в София. \"Настояваме да знаем колко са изминатите километри, консумацията на електрическа и топлинна енергия в общинските дружества Столичен автотранспорт, Столичен електротранспорт, ЦГМ, Метрополитен за периода 2015-2018 година\", каза заместник-председателят на Комисията по транспорт и туризъм към СОС от БСП. Този период е обхванат от Плана за действие по енергийна ефективност.Общинарите от БСП искат подробна справка по видове горива, брой транспортни средства. Те настояват справката да е по киловатчаса и с изчисление в лева.Общинарите искат да знаят има ли извършени енергийни обследвания на уличното и парковото осветление на територията на града, както и дали са изпълнени мерки за енергийна ефективност на уличното и парковото осветление. Те искат да знаят изпълнението на планирани енергоспестяващи мерки на уличното и парковото осветление.", "date": "2018.06.27", "title": "Общинари питат колко е спестената енергия от енергоефективни инвестиции"}
{"url": "https://news.bg/world/nyama-da-zabravim-reshenieto-na-harley-davidson-obyavi-tramp.html", "text": "Президентът на САЩ Доналд Тръмп предупреди Harley-Davidson, че клиентите и конкурентите \"няма да забравят\" решението на компанията да изнесе производството извън Щатите., написа Тръмп в \"Туитър\".Компанията обяви, че е решила да изнесе производството си за ЕС от САЩ, за да избегне митата на Брюксел. По-рано беше съобщено, че Harley-Davidson изнася производството си в Тайланд.", "date": "2018.06.27", "title": "Няма да забравим решението на Harley-Davidson, обяви Тръмп"}
{"url": "https://news.bg/crime/sadat-ostavi-v-aresta-romite-vinovni-za-poboya-v-botevgrad.html", "text": "В ареста остават трима от задържаните за безредиците в ромската махала в Ботевград от преди дни. Те са двама мъже и една жена. Това реши Районният съд в Ботевград, предаде bTV.Стана ясно, че единият от мъжете е с 18 присъди, друг - с 16 и съдът прецени, че ако бъдат освободени, има опасност да се укрият или да извършат ново престъпление.Общо шестима души бяха арестувани заради нападението над полицаи. Утре ще бъдат гледани мерките и на другите трима задържани.Обвиненията са за повреждане на имущество на МВР и хулиганство.Полицаите не ходят не само в Ботевград, но и в кв. \"Овча купел\" в столицата за силен шум. Това е показателно за процесите в българското общество, в които живеят наши ромски съграждани. За тях законите не важат и могат да си правят каквото си поискат.Това заяви Българският представител в Европейския парламент и заместник-председател на ВМРО Ангел Джамбазки в ефира на Нова тв по повод на 24 юни вечерта. Той акцентира и че полицаите трябва да използват своите оръжия с всичките им помощни средства - палки и гумени куршуми.Той даде пример със САЩ, където ако се случи нещо подобно, съдебните медици ще съберат няколко трупа след това, а полицаите, които са участвали, ще бъдат наградени.", "date": "2018.06.27", "title": "Съдът остави в ареста ромите, виновни за побоя в Ботевград "}
{"url": "https://news.bg/world/pravitelstvoto-na-rumaniya-otselya-pri-vot-na-nedoverie-1.html", "text": "Воденото от социалдемократите правителство на Румъния оцеля при вот на недоверие, но е изправено пред протест, организиран пред законодателния орган, където хиляди демонстранти се събраха с искане оставката на премиер Виорика Дънчила, информират местни медии.Напрежението се увеличи заради нови регулации, които забраняват на опозиционни депутати да канят свои поддръжници или съветници в парламента. Също така за първи път от революцията през 1989 г. е ограничен журналистическият достъп до обособената само за медии зона.Предложението за вот на недоверие беше внесено от либералите, подкрепено от още няколко партии. На опозиционните партии не им достигнаха 67 гласа от необходимите 233, за да свалят правителството. Либералната партия събра 166 гласа.Дънчила заяви по време на дебата, че опозицията заблуждава обществеността., добави тя.Речта на премиера беше прекъсвана на няколко пъти от депутати от опозицията, които скандираха \"Оставка\". Те носиха лозунги като \"Ние ще се борим докрай за Румъния\".Дънчила пое властта през януари. Тя е третият премиер на управляващите социалдемократи от парламентарните избори през 2016 г.", "date": "2018.06.27", "title": "Правителството на Румъния оцеля при вот на недоверие"}
{"url": "https://news.bg/world/albaniya-otsviri-es-za-migrantski-lageri.html", "text": "Премиерът на Албания Еди Рама отхвърли възможността в балканската страна да бъдат отворени приемни центрове за мигранти, които искат да навлязат в ЕС, информират руски медии.\"\", подчерта той пред германския вестник \"Билд\", допълвайки, че изграждането на такива лагери би означавало \"стоварване на отчаяни хора някъде като токсични отпадъци, които никой не иска\".Албанският премиер обаче поясни, че страната му е готова да помогне в намирането на решение на мигрантската криза в Европа.Евролидерите обмислят идеята за откриване на мигрантски центрове в трети страни с цел разрешаване на мигрантската криза. Албания се споменава като една от възможните държави за такъв център.", "date": "2018.06.27", "title": "Албания отсвири ЕС за мигрантски лагери"}
{"url": "https://news.bg/world/stoltenberg-nato-ne-iska-nova-studena-voyna-s-rusiya.html", "text": " В това увери генералният секретар на НАТО Йенс Столтенберг. Той направи изявлението в интервю за \"Дойче веле\".Той коментира обтегнатите отношения между Русия, Украйна и Грузия, като призова Москва да престане да се намесва във вътрешните работи на други държави. По отношение на преговорите за членство в организацията на тези две държави, той потвърди подкрепата си и предупреди Русия, че това е процес, който не може да бъде спрян. Стана ясно, че Столтенберг е поканил украинския президент Петро Порошенко да присъства на срещата на върха в Брюксел на 11-12 юли.За нея по-рано беше съобщено, че може да се даде началото на преговори за присъединяването на Македония в Алианса. Столтенберг коментира и политиката на американския президент Доналд Тръмп и отношенията между Алианса и САЩ в момента. Генералният секретар припомни позицията на Тръмп за Пакта преди да стане президент и коренната разлика след като пое поста. Въпреки убеждението му преди Белия дом, че НАТО е остаряла организация, сътрудничеството е отлично и днес, констатира Столтенберг.", "date": "2018.06.27", "title": "Столтенберг: НАТО не иска нова Студена война с Русия "}
{"url": "https://news.bg/society/balgariya-otpuska-150-000-lv-za-bolgradskata-gimnaziya-v-ukrayna.html", "text": "150 хиляди лв. се предоставят като безвъзмездна финансова помощ на Болградската гимназия \"Г. С. Раковски\", Болград, Одеска област, Украйна. Тази година се навършват 160 години от основаването на първото българско средно училище, изградено с труда и средствата на нашите сънародници в Бесарабия.Инициативата за създаването му е подета през януари 1858 година от делегация на българските колонии, която представя в столицата Яш на Молдавската държава подписка за откриване на училището пред държавния глава на княжеството - Никола Богориди, внук на големия български възрожденец Софроний Врачански. На 28 юни 1858 г. княз Богориди издава указ за създаването на Бълградско централно училище, който подробно урежда неговия статут, финансиране и управление.Съдействие оказва и българският революционер и възрожденец Георги Раковски, който по това време се намира в Яш и лично се познава с княза. По волята на учредителите преподаването на учебните дисциплини се е извършвало на български език. Гимназията дава едни от първите политически, културни и просветни дейци на България - Ангел Кънчев, Олимпи Панов, Александър Малинов, академик Александър Теодоров-Балан и други, които посвещават своя интелект, сили и опит за възраждането на освободена България.Съвременната история на гимназията води начало си от 1993 г., когато Болградското средно общообразователно училище № 1 става Болградска гимназия, а от 1999 г. Болградската гимназия носи името на Георги С. Раковски.През 2001 г.  е подписан специален Протокол за историческата Болградска гимназия. Училището е едно от най-престижните учебни заведение в Южна Украйна, където задълбочено се изучава български език и литература, история и култура на българския народ, оказвайки огромно значение за цялата българска диаспора.Днес в гимназията се обучават около 350 ученици от I до XI клас. Всички те изучават български език, а в X и XI клас - българска литература. Учебните програми по български език са утвърдени от Министерството на образованието и науката на Украйна.Подкрепата, която българската държава ще окаже на Болградската гимназия във връзка с юбилея, ще бъде израз на последователна и целенасочена политика за съхраняване на българския език и на националната идентичност на българската общност в Украйна. Този акт ще доведе до положителен отзвук сред нашите сънародници, които свързват своята съдба с историята на гимназията.", "date": "2018.06.27", "title": "България отпуска 150 000 лв. за Болградската гимназия в Украйна"}
{"url": "https://news.bg/int-politics/evropa-tryabva-da-se-podgotvi-za-nay-loshoto-s-tramp.html", "text": "Председателят на Европейския съвет Доналд Туск заяви, че Европейският съюз трябва да се подготви за най-лошото заради политиките на американския президент Доналд Тръмп, докато се задава търговска война между Вашингтон и Брюксел, съобщава \"Асошиейтед прес\".В писмо до лидерите на ЕС Туск е написал, че \"трансатлантическите отношения са под огромен натиск заради политиките на президента Тръмп\".Туск, който ще ръководи двудневната среща на лидерите на страните членки на ЕС в Брюксел в четвъртък и петък, допълва, че \"за съжаление разделенията отиват отвъд търговията\".То пише: \"Убеден съм, че въпреки че се надяваме на най-доброто, трябва да сме готови да подготвим нашия Съюз за най-лошите сценарии.\"По-рано този месец Тръмп наложи мита върху вноса на стомана и алуминий от Европа. ЕС реагира с ответни мерки, които удариха американски продукти на стойност около 2,8 млрд. евро.", "date": "2018.06.27", "title": "Европа трябва да се подготви за най-лошото с Тръмп"}
{"url": "https://news.bg/crime/pridruzhitelite-na-hora-v-neravnostoyno-polozhenie-bezplatno-v-muzeite.html", "text": "Министерски съвет одобри Законопроект за промяна в Закона за културното наследство, която предвижда придружителите на хората в неравностойно положение да не заплащат входни такси в музеите.Дейността по дигитализацията ще се координира, организира и контролира от министъра на културата. Освен това в закона се предвиждат още заседанията на специализираните експертни съвети към Министерството на културата да се излъчват онлайн в реално време чрез сайта на ведомството.Предложено на Министерски съвет беше и приемане на мерки за намаляване на административната тежест върху гражданите и бизнеса. Със законопроекта се премахва изискването за представяне на някои официални удостоверителни документи на хартиен носител.", "date": "2018.06.27", "title": "Придружителите на хора в неравностойно положение безплатно в музеите"}
{"url": "https://news.bg/world/turtsiya-ostro-razkritikuva-litsemernata-politika-na-es.html", "text": "Министерството на външните работи на Турция остро разкритикува съобщение на Европейския съвет за балканската държава, информира \"Дейли сабах\".Напълно неприемливо е нашето участие в процеса по разширяване на ЕС да се обвързва с безсмислена причинност, се отбелязва в съобщението.Допълва се, че условията за модернизиране на митническия съюз между ЕС и Турция е \"невъзможно да бъдат разбрани\".За пореден път се видя несправедливото и непочтено отношение на ЕС към Турция. Лицемерно и непоследователно е да се твърди, че не ЕС, а нашата страна се отдалечава от процеса по присъединяване, подчертава министерството.Вчера Европейският съвет излезе с позиция, че преговорите за присъединяване на Турция са в застой и че в обозримо бъдеще не се предвижда отваряне на нови преговорни глави, както и работа за модернизиране на митническия съюз между Брюксел и Анкара.", "date": "2018.06.27", "title": "Турция остро разкритикува лицемерната политика на ЕС"}
{"url": "https://news.bg/crime/prokuraturata-razsledva-opita-za-ubiystvo-na-petar-nizamov-perata.html", "text": "Под надзора на Бургаската окръжна прокуратура се разследва опит за убийство на мъж в бургаския квартал \"Изгрев\", съобщиха от прокуратурата.Според съобщението на прокуратурата до медиите, инцидентът е станал на 20 юни 2018 г. (около 22:00 ч.) в гр. Бургас, ж.к. \"Изгрев\", пред блок 41А. Инициалите на мъжа, когото са опитали да убият, са П.Н.Малко по-късно на сайта на прокуратурата съобщението бе публикувано с друга дата - 26 юни. Това съвпада с датата и мястото, където бе прострелян Петър Низамов - Перата, известен като арестанта на мигранти.Назначена е съдебно-медицинска експертиза. Очаква се тя да установи вида и степента на телесните увреждания на пострадалото лице. Назначена е и балистична експертиза, която да определи вида на оръжието, с което е извършено противоправното деяние. Извършват се разпит на свидетели и огледи на местопрестъплението.Към момента по случая няма привлечени към наказателна отговорност обвиняеми лица.Припомняме, в края на януари районният съд в Бургас даде ход на делото на Перата срещу трети информационен сайт, след като Низамов пусна иск за финансово обезщетение заради стари публикации в бургаското онлайн издание. Става въпрос за сайта \"е-бургас\", който също е отразил новина за Перата, позовавайки се на официално съобщение на МВР.На 23 февруари 2018 г. Районният съд в Бургас реши, че . Съдът отхвърли гражданския иск против бургаски сайт заради публикувана дописка.Искът в, отправен от Перата, е по повод публикувана на 8 март 2012 г. статия. Районният съд намери искът за неоснователен.", "date": "2018.06.27", "title": "Прокуратурата разследва опита за убийство на Петър Низамов - Перата"}
{"url": "https://news.bg/crime/ivancheva-otsenyava-dva-bolni-mozaka-si-govoryat.html", "text": "Два болни мозъка си говорят за някакви пари да ми се дадат, на каква вноска и на какви проценти. Единият болен мозък казва, че е приятел на премиера Бойко Борисов и той му е казал да бъда отстранена от кметската длъжност в \"Младост\".Това заяви отстраненият кмет на район \"Младост\" Десислава Иванчева преди началото на днешното съдебно заседание, на което ще се гледа мярката й за неотклонение.Въпреки че Иванчева информира, че адвокатът й я е посъветвал да не говори по делото, бившата вече кметица отново се изказа пред медиите.Припомняме, на предишни явявания в съда Иванчева често държеше написани листи с изявления. Иванчева отново оспори твърденията на шефа на спецсъда Иван Гешев, който заяви, че са светнали като коледни елхи.Според нея парите, на базата на които се основава обвинението срещу нея за искане и взимане на подкуп, са сложени от друг човек в колата. По думите й колата е била изцапана с друго вещество и Десислава Иванчева пита дали е било направено разследване.\"На нас ръцете не ни светят, някой друг е сложил парите в колата и този някой е имал достъп до въпросните пари\", заяви отново бившият кмет на \"Младост\".Припомняме,  като независим кандидат през ноември 2016 г.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата с натривките.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.В края на май месец спецсъдът ", "date": "2018.06.27", "title": "Иванчева оценява: Два болни мозъка си говорят"}
{"url": "https://news.bg/world/es-obmislya-strategicheska-avtonomiya-i-distantsirane-ot-sasht.html", "text": "Лидерите на ЕС ще постигнат съгласие за засилване на военното сътрудничество и намаляване на зависимостта си от САЩ.Това става ясно от проект на декларация, която се очаква да приемат на срещата на върха на ЕС в четвъртък и петък, информира \"Ройтерс\".Обещанието също включва полагане на повече усилия за увеличаване на военните разходи - централно искане на президента на САЩ Доналд Тръмп, който ще участва на срещата на върха на НАТО през юли в Брюксел.\"\", се подчертава в декларацията.Политиката \"Америка първа\" на Доналд Тръмп и конфликтните му коментари за НАТО и ЕС принудиха съюза да обмисли по-тясно военно сътрудничество на Общността.", "date": "2018.06.27", "title": "ЕС обмисля стратегическа автономия и дистанциране от САЩ"}
{"url": "https://news.bg/politics/izlozhba-sabra-poslaniyata-za-edinstvo-na-evroliderite.html", "text": "Какво написаха лидери като Ангела Меркел, Виктор Орбан, Доналд Туск, какви са техните послания за бъдещето на Европа и Европейския съюз? Всички послания и фотоси са събрани в изложба, експонирана в Национална галерия - Двореца.Някои от посланията са на български, други са на собствените езици на лидерите, участници в срещата на върха в София на 17 май във формат ЕС - Западни Балкани. Изложбата е по повод края на Българското председателство.Посланията, изписани с перманентен маркер върху масата, на която са вечеряли лидерите - ден преди паметната среща, са рамкирани и вече са достъпни за поколенията напред. За да покажем, че сме иновативни материалът, от който е изработена масата е рециклируем.Това, с което ще остане в историята българското председателство, са посланията за единство и мотото на българското председателство е препотвърдено от всички участници в срещата на върха. Мотото е \"Съединението прави силата\".\"Всички за наша радост оставиха послания за единство, за единение и обединение, а за нас всичко това е изключително важно\", заяви министър Лиляна Павлова.Любимата снимка на Павлова е тази с канцлера Меркел. \"България допринася много за културното многообразие\", каза по време на откриването на изложбата министър Павлова. \"Много се гордеем с културата, историята и традициите. Радваме се, че успяхме те да достигнат до повече хора\", каза още тя.Министърът на културата Боил Банов заяви, че за шестте месеца на Българското председателство културата и културното наследство са станали неизменна част от политическия дневен ред на Европа.Нетрадиционната изложба ще остане в залите на Национална галерия - Двореца до 8-ми юли.", "date": "2018.06.27", "title": "Изложба събра посланията за единство на евролидерите"}
{"url": "https://news.bg/world/nadigashtiyat-se-populizam-nosi-risk-ot-vrashtane-na-30-te-g-na-xx-vek-predupredi-toni-blear.html", "text": "Бившият премиер на Великобритания Тони Блеър предупреждава, че надигащите се популистки сили могат да доведат до риск от връщане на 30-те г. на XX век, пише \"Индипендънт\".По време на голяма реч за глобализацията в Лондон Блеър се очаква да заяви, че \"никога не е бил по-разтревожен за бъдещето на нашата страна\" заради Брекзит.Бившият министър-председател се очаква да обяви, че премиерът Тереза Мей може да бъде принудена да отложи официалното напускане на ЕС в края на март заради политическа безизходица около Брекзит.Блеър е обезпокоен от имиграцията от държави извън ЕС.Преди речта лейбъристът каза пред БиБиСи, че \"това е огромен проблем за Европа и несъмнено подсилва популистките сили в Европа\"., ще призове Блеър пред Чатъм хаус.", "date": "2018.06.27", "title": "Надигащият се популизъм носи риск от връщане на 30-те г. на XX век, предупреди Тони Блеър"}
{"url": "https://news.bg/int-politics/mnogo-visoki-zalozi-v-spora-za-migratsiyata-v-es-vidya-tusk.html", "text": "Председателят на Европейския съвет Доналд Туск обяви, че иска по време на срещата на лидерите на страните от ЕС в четвъртък и петък в Брюксел да бъдат договорени три нови мерки за налагане на по-добър контрол върху миграцията, съобщава \"Ройтерс\".В писмо покана до лидерите на страните от ЕС, Туск пише, че иска те да подкрепят създаването на центрове за мигранти и бежанци извън Европа и заделянето на пари специално за борба с нелегалната имиграция в следващия 7-годишен бюджетен период на Общността, който започва от 2021 г.Третият елемент е да се работи повече с трети страни, като Либия например, за да се предотврати навлизането на хора в Европа.Туск подчертава, че солидната защита на външните граници на ЕС е задължителна и че неуспехът на ЕС да го наложи след пика на миграционната криза през 2015 г. е довел до възможността за процъфтяването на групи, които \"предлагат прости отговори на най-сложните въпроси. Прости, радикални и привлекателни\".\"Миграционната криза им предостави все по-голям брой аргументи. Все повече и повече хора започват да вярват, че само силова власт, антиевропейска и антилиберална по дух, с тенденция към явен авторитаризъм, е способна да спре вълната на нелегалната имиграция\".\"Ако хората им вярват, че само те могат да предложат ефективно решение на кризата с мигрантите, те ще повярват и на всичко друго, което казват. Залозите са много високи. А времето е кратко\", предупреждава Туск.Срещата на върха на ЕС ще обсъди също така обтегнатите отношения с традиционния съюзник САЩ.", "date": "2018.06.27", "title": "\"Много високи\" залози в спора за миграцията в ЕС видя Туск"}
{"url": "https://news.bg/comments/lyav-ili-desen-shte-go-poznaete-po-bradata.html", "text": "От дълго време символ на мъдрост или бунт, окосмяването по лицето в днешни дни е израз на динамичен централно-десен либерализъм, пише френското списание Le Nouvel Observateur. \"Брадата винаги е била израз на политическа принадлежност\", твърди етнологът Кристиан Бромбергер, автор на \"Значението на косъма\". Тя беше символ на мъдростта при Жан Жорес и Пол Думер, в опозиция на Наполеон III; илюстрираше свободата на хипитата, докато скинхедс си бръснеха лицето и черепа...\"Какво ще кажете за днешна Франция, водена от министър-председател с къса и поддържана брада? Изглежда, че лицевото окосмяване е променило предназначението си, според проучване на OpinionWay за Bic Shave Club.Зарежете гъстата брада на революционери като Че Гевара и Фидел Кастро, абстрахирайте се от якичката на синдикалистите и поставете на нейно място спретнатата брада на \"три дни\" на старт-ъпърите. Вече намираме политически превод: по-голямата част от брадатите гласуваха за Еманюел Макрон в първия тур на президентските избори и по същество са привърженици на Република \"Напред\" или... Националния фронт. От друга страна, Франсоа Фийон и Републиканците привличат перфектно избръснатите мъже. И накрая, Социалистическата партия и \"Неподчинена Франция\" прелъстяват по-успешно брадати, отколкото голобради лица.\"Брадата, днес къса и добре подстригана, е възприета най-вече от мъжете в център-дясно\", обобщава Кристиан Бромбергер. \"Това са либерали, които се припознават в образа на динамичния старт-ъпър.\" Лоран Лафоре, директор на Bic Shave Club, заглажда ъглите: \"Няма специфичен начин, по който изглежда един електорат. И в по-голяма степен от политическите възгледи, тези различия възпроизвеждат предимно поколенчески вот.\"Ако близо един на всеки двама французи се е поддал на лицевото окосмяване, този процент се увеличава до 78% сред хората под 35 години и дори до 92% сред 25-34 годишните! От друга страна, над 50-годишните предпочитат на 60% бръсненето.Във Франция 92% от 25-34 годишните имат брадаБрадата, след като беше пенсионирана като символ на свободата, се наложи като нова емблема на навлизане в активния живот. \"Тя се превърна в нов ритуал на преминаване към зряла възраст\", потвърждава етнологът. Тази промяна на парадигмата може да се види и при светогледа на мъжете: 20% от 25-34-годишните го виждат като знак на зрялост, докато така е само при 12% от хората над 50-годишна възраст. Поне за момента.Американците се бръснат... след избирането на ТръмпБрадата се подчинява на циклична мода и най-често бива носена или обръсната в опозиция на предишното поколение. Тя се избира в началото на зрялата възраст и обикновено се държи до края на живота. Като изключим това, че привлекателността на окосмяването може бързо да премине, както се случи в Съединените щати, красивата и дълга брада, символ на хипстърите, излезе от употреба откакто Тръмп беше избран. \"Брадата сега е символ на дълбоката Америка, на тези набити мъже с карирани ризи, същите, които избраха Тръмп\", казва Лоран Коен, основател на бранда Beardilizer. \"Дотолкова, че всички старт-ъпъри си обръснаха брадите, за да не бъдат свързвани с този образ\".", "date": "2018.06.27", "title": "Ляв или десен - ще го познаете по... брадата"}
{"url": "https://news.bg/disasters/bedstvashtite-balgari-v-gartsiya-veche-patuvat-za-balgariya.html", "text": "Бедстващите българи в Гърция вече пътуват за България. Това информира Министерство на външните работи.В Генералното консулство на България в Солун са получени сигнали за български граждани, попаднали в бедствено положение в Северна Гърция заради пораженията от циклона \"Нефели\".Консулството се е свързало своевременно с гръцките власти, за да бъде оказано съдействие на нашите сънародници.Благодарение на действията на Българското външно министерство, дипломатическата ни мисия в Гърция и гръцката Противопожарна служба е евакуирано едното семейство. За другото семейство станало ясно, че не е необходимо спешно да бъде транспортирано, тъй като метеорологичната обстановка се успокоила.И двете семейства пътуват обратно към България, информира външно министерство.Най-тежка е метеорологичната обстановка в районите на Волос, Лариса и Халкидики, където има информация за наводнения и нанесени материални щети.От Пожарната служба в Гърция са информирали, че през последното денонощие в тези райони са получени много сигнали за изпомпване на вода от сгради, както и за транспортиране на бедстващи.Външно министерство напомня, че всички българи в нужда от съдействие или с желание да подадат сигнал за техни бедстващи близки, могат да сигнализират дежурните телефони на ГК Солун - +30 2310 829 210 и +30 2310 869 510 и на посолството ни в Атина - +30 210 67 48 105, 106, 107.На уебстраницата на ведомството са публикувани и препоръки за пътуващите или намиращите се на територията на Гърция.", "date": "2018.06.27", "title": "Бедстващите българи в Гърция вече пътуват за България"}
{"url": "https://news.bg/crime/sadat-opravda-deputata-svetla-bachvarova.html", "text": "Софийският градски съд оправда депутата от БСП Светла Бъчварова - Пиралкова, съобщиха от Съда.Бъчварова е призната за невиновна по обвинението, че на 13 август 2009 година като длъжностно лице съзнателно е сключила неизгодна сделка между Селскостопанска академия и \"Литекс Комерс\" АД. От сделката, според документите, е произлязла вреда в размер на 1 326 671.36 лв. за Селскостопанска академия.Съдът прие за недоказано, че е настъпила значителна вреда от инкриминирания договор, което е основен елемент от състава на престъплението, за което е обвинена.Присъдата подлежи на обжалване и протестиране пред САС в 15-дневен срок.Припомняме, още  между ръководството на Селскостопанската академия и ръководството на земеделското министерство и парламентарната комисия по земеделие.През месец май 2011 г. тогавашният министър на земеделието Мирослав Найденов , че Сметната палата била намерила нарушения.От своя страна Бъчварова отхвърли обвиненията. Въпреки споровете, по-късно тя бе .Обвинението към Бъчварова бе внесено на 12 април 2016 г. То засяга периода от 04.07.2008 г. до 28.06.2011г., когато Светла Бъчварова е била председател на управителния съвет на Селскостопанската академия..Според обвинението - със заповед от 21.07.2009 г. министърът на земеделието и храните е предоставил на Селскостопанската академия за ползване 9 726,224 дка земеделски земи в землището на с. Стражица и с. Карвуна.На 07.08.2009г. в Селскостопанската академия е постъпило заявление от \"Литекс Комерс\"АД, представлявано от Гриша Ганчев, за сключване на договор за съвместна дейност със ССА, с предоставяне на площите в с. Стражица и в с. Карвуна.Без да е взето решение от Управителния съвет на ССА, на 13.08.2009 г. Светла Бъчварова-Пиралкова е сключила договор за съвместна научно-изследователска и опитно-производителна дейност върху тази земеделска земя с \"Литекс Комерс\"АД. Договорът е сключен за срок от 10 години, като \"Литекс Комерс\" АД е следвало да заплаща на ССА 17 500 лева годишно или по 1,80 лева на декар.Според агротехническите и икономическите експертизи, които са направени от Софийска градска прокуратура, арендната цена за тези районите и в този период от време е от 70 до 80 лева.При реална базова пазарна цена от 70 лева за един декар обработваема земеделска земя, за отдадените по договора 9 726,224 дка, сумата като приход за Селскостопанската агадемия би могла да бъде в размер на 680 835,68 лв. Затова и според обвинението в резултат на сключения неизгоден договор от Светла Бъчварова-Пиралкова, на Селскостопанската академия е причинена вреда в размер на 1 326 671,36 лева, гласеше обвинението.", "date": "2018.06.27", "title": "Съдът оправда депутата Светла Бъчварова "}
{"url": "https://news.bg/world/rusiya-ne-se-stremi-kam-konflikt-uveri-putin-po-vreme-na-sreshta-s-boltan.html", "text": "Руският лидер Владимир Путин изрази надежда посещението на Джон Болтън в Москва да помогне за съживяване на двустранните отношения на фона на напрежението между Москва и Запада, информират АП и руски медии.Болтън е съветник на президента на САЩ Доналд Тръмп по национална сигурност.\"\", каза Путин пред Болтън в началото на срещата в Кремъл.Путин увери, че страната му \"никога не се е стремяла към конфронтация\".Двете страни трябва да видят какво могат да направят за нормализиране на отношенията, поясни президентът и допълни, че комуникациите и сътрудничеството \"не са в най-добрата си форма\".Лидерът на Русия смята, че противоречията с Вашингтон се дължат на \"острата вътрешнополитическа борба\" в САЩ.Болтън проведе среща и с руския външен министър Сергей Лавров.Министерството на външните работи на Русия съобщи, че двамата са обсъдили актуални международни въпроси и двустранните отношения. Те са разговаряли за Украйна и Сирия.Преговорите са продължили два часа. Те се проведоха при закрити врата.", "date": "2018.06.27", "title": "Русия не се стреми към конфликт, увери Путин по време на среща с Болтън"}
{"url": "https://news.bg/int-politics/rusiya-obmislya-kontramerki-sreshtu-mitata-na-sasht.html", "text": "Премиерът на Русия Дмитрий Медведев призовава за налагането на мита върху вноса от САЩ в отговор на митата, които Вашиннгтон наложи върху стоманата и алуминия от чужбина, съобщава \"Асошиейтед прес\".Медведев не е уточнил кои американски стоки биха могли да бъдат ударени с мита, но е разпоредил на Министерството на икономическото развитие да направи предложения.Неговото изявление идва в контекста на нарастващото опасение, че митата на американския президент Доналд Тръмп ще разпалят световна търговска война.Медведев коментира: \"Тези мерки имат дискриминационен характер. Те не могат да останат без последствия. Европейският съюз, Китай и ние трябва да обмислим ответни мерки.\"", "date": "2018.06.27", "title": "Русия обмисля контрамерки срещу митата на САЩ"}
{"url": "https://news.bg/regions/47-godishen-rabotnik-e-pochinal-v-lovech.html", "text": "47-годишен работник е починал след трудова злополука в Ловеч, съобщи БНР. Инцидентът е станал в предприятие за производство на мебели в Ловеч.Работникът е притиснат от мотокар на товарна рампа в предприятието и е починал по-късно в болницата от получените множеството травми, съобщи директорът на Инспекцията по труда в Ловеч Митко Митев.\"Не е мотокарист и не е имал правоспособност да управлява мотокара. На инцидента няма пряк свидетел\", каза главният инспектор по труда в Ловеч.Записите от охранителните камери са показали, че починалият работник е обикалял около мотокара, който в един момент се е задвижил. \"По-късно други работници са го открили притиснат зад мотокара\", обясни Митев.Проверка на Инспекцията по труда е установила, че мотокарът е неизправен. Освен това в предприятието не е имало човек, който притежава свидетелство да го управлява. На управителя на фирмата ще бъдат съставени актове за установените нарушения.", "date": "2018.06.27", "title": "47-годишен работник е починал в Ловеч"}
{"url": "https://news.bg/politics/maya-manonolova-ne-otstapva-ot-zakonoproekta-za-lichnata-pomosht.html", "text": "Проектозаконът за личната помощ е решение на политиците и на хората в Народното събрание, но услугата лична помощ ще бъде създадена и регламентирана.В това бе категоричен националния омбудсман Мая Манолова. Днес тя свика дискусия по проекта, който беше изготвен с нейна помощ. В петък той ще бъде внесен в Народното събрание.Проектозаконът за личната помощ да бъде регламентиран като част от общата реформа на системата за и на хората с увреждания.\"Няма нормален човек в България, който де не се е трогнал от проблема на тези жени, на тези смели жени, защото изборът да гледаш едно дете с тежки увреждания, вместо да го дадеш в институция, наистина е труден. Тези жени заслужават цялата ни подкрепа като общество, цялата солидарност, цялата доброта. Това преди всичко е човешки проблем\", допълни омбудсманът.Манолова изрази съжаление, че до момента са се чули предимно емоционални изблици и лични нападки, крясъци вместо конкретни предложения за реформа. Това, което е предложено, е отразено в проекта за закон.Манолова допълни, че законопроектът няма да разреши всички проблеми на майките на деца с увреждания, но е една добра отправна точка.Висящи ще останат въпросите, свързани с образованието, осигуряването на заетост, достъпната среда, помощните средства, медицинските изделия и другите услуги и помощи, важни за социализацията и рехабилитация на хората с увреждания.По думите на Манолова недостатъците на проектозакона са, че ще отнеме много време. \"Той не е толкова скъп, но е необходима воля и отдаденост\", призова тя.Обхватът на този законопроект трябва да е за всички хора с увреждания. Според изчисленията на Мая Манолова са необходими 105 милиона лева за всички хора с увреждания, които да получат услугата лична помощ или личен асистент.Оценката на потребностите на законопроекта за личната помощ трябва да е всеобхватна, конкретна и честна методика за всяко едно дете, която ще се изготвя от органа по чл. 12 от Закона за интеграция на хората с увреждания.Според Манолова проблемът за доставчиците на лична помощ също е много важен, като е редно доставката да се осъществява от общините, юридическите лица или териториални структури.Манолова апелира да се спре с насаждането на страхове у хората за това, че добавките от 90 лева са застрашени. \"Тези пари никога не са били застрашени и никой не е мислил да посяга върху тях\", категорична бе Манолова.На събитието присъстваха голяма част от майките на деца с увреждания, които носеха и тениските с надпис \"Системата ни убива\".", "date": "2018.06.27", "title": "Мая Манонолова не отстъпва от законопроекта за личната помощ"}
{"url": "https://news.bg/int-politics/vlastimashti-v-iran-dalg-na-vsichki-irantsi-e-da-pomagat-na-upravlyavashtite.html", "text": "Дълг на всички иранци е да помогнат на правителството да преодолее икономическите проблеми. За това настоя висш командир на Революционната гвардия, цитиран от агенция \"Фарс\".Високопоставен служител на Държавния департамент обяви във вторник, че Вашингтон е заявил на съюзниците си да спрат вноса на петрол от Иран.\"Дълг на всички нас е да работим заедно, за да помогнем на уважаваното правителство и други структури на управлението в разрешаването на икономическите проблеми\", изтъкна ген. Яхия Рахим-Сафави, който също така е старши съветник на върховния лидер на Иран.\"Трябва да неутрализираме плановете на врага за икономическа война и психологически операции\", допълни генералът.Протести избухнаха на базар в Техеран и в по-малки градове в понеделник и вторник, след като търговците се оплакаха от резкия спад в стойността на националната валута.Видеокадри, публикувани в социалните медии, показаха, че полицията е използвала сълзотворен газ, за да разпръсне протестиращите в Техеран.\"Сатанинският триъгълник\", съставен от САЩ, Израел и Саудитска Арабия, се опитвал да отслаби Иран, коментирал още командирът от Революционната гвардия.", "date": "2018.06.27", "title": "Властимащи в Иран: Дълг на всички иранци е да помагат на управляващите"}
{"url": "https://news.bg/world/v-sarbiya-osadiha-saprugata-na-miloshevich-na-1-g-zatvor.html", "text": "Сръбски съд осъди съпругата на бившия лидер Слободан Милошевич на една година затвор, информира АП.Миряна Маркович, бивш лидер на движение Югославска левица, избяга в Русия преди 15 г.Тя незаконно е раздавала държавни апартаменти. Съд в Белград призна Маркович за виновна по обвинения в злоупотреба с власт през 2000 г., когато е помогнала на бавачка на внука й да се сдобие с апартамент от държавата.Тя е издирвана също за разпит относно убийството на политически опоненти на Милошевич по време на управлението му през 90-те г. на миналия век. Маркович живее в Москва от 2003 г., въпреки че в Сърбия срещу нея се водят съдебни дела.Милошевич беше свален от власт през 2000 г. след десетилетие на войни и международна изолация на Сърбия. Той почина през 2006 г., докато чакаше присъда за геноцид в трибунала на ООН в Хага.", "date": "2018.06.27", "title": "В Сърбия осъдиха съпругата на Милошевич на 1 г. затвор"}
{"url": "https://news.bg/society/zhurnalistat-mariya-cherneva-otstranena-ot-saveta-kam-fonda-za-lechenie-na-detsa.html", "text": "Отстраняват журналиста Мария Чернева от съвета към Фонда за лечение на деца. Генералният директор на БНТ Константин Каменаров е изпратил писмо до министъра на здравеопазването Кирил Ананиев с искане Чернева да бъда сменена като член на ОС на фонда. Чернева от своя страна е взела решение да напусне обществената медия.Това става ясно от публикация в профила на Мария Чернева в социалната мрежа Фейсбук.Журналистът изтъква, че е преживяла \"публична екзекуция\". От думите й става ясно, че тя е обвинена в недостойно поведение като представител на БНТ в Обществения съвет на Фонда за лечение на деца. От телевизията са й отнели публично ресор здравеопазване, пише още Чернева.Генералният директор на обществената телевизия получил писмо от Пламен Таушев от Българската асоциация за закрила на пациентите, в което се настоява Чернева да бъде отстранена.\"В писмото, което така и не получих, на Пламен Таушанов от Българската асоциация за закрила на пациентите (БАЗП) с настояване да бъда сменена от ОС. Защо генералният директор трябва да вярва на мен, като може да приеме без съмнения твърденията на човека, чийто представител в ОС на фонда гласува заявления на родители в явен конфликт на интереси\", пише Чернева.Според нея има конфликт на интереси, тъй като Таушанов в качеството си на председател на УС на БАЗП, чрез представителството си в ОС на Фонда \"има пряк достъп до личните данни и контакти на родителите и децата с отказано лечение в Германия, оспорвано от наши експерти\".\"Конфликт на интереси, защото същата асоциация инициира съдебни дела срещу фонда и представлява, и защитава родителите на децата вероятно не безкористно\", обясни журналистката ситуацията.Шефката на дирекция \"Информация\" в БНТ Уляна Пръмова заявила на Чернева, че трябва да дава обяснения. Мария Чернева е възмутена от \"недопустими внушения за недостойно поведение\"\"Това ръководство на БНТ се разграничи от мен. Аз се разграничавам от това ръководство на БНТ. Професионалната ми чест го изисква\", завършва Чернева.Припомняме, скоро стана ясно, че сътресения във фонда за лечение на деца са причина и за намаляване и на даренията. За първото тримесечие на 2018 г. във фонда са дарени една 17 хил. лв.Припомняме, след като през април месец 2016 година ГДБОП нахлу в Център Фонд за лечение на деца и  заедно с почти целия състав на фонда, настъпи криза при събирането на средства по дарителските сметки. Само преди два месеца обаче  с мотив - съществени противоречия в обвинителния акт.Акцията обаче беше достатъчна за здравния министър Петър Москов, за да смени екипа на фонда и да назначи нов ръководител - педиатъра Владимир Пилософ, който обаче остана начело на фонда относително кратко и доста спорно предвид приетите промени в правилника за действие на Обществения съвет. След искане на служебния министър Илко Семерджиев, Пилософ се оттегли, като на негово място бе , която от своя страна също .Още през 2016 година обаче зачестиха сигналите за забавено лечение, недостигащи финансови средства и започнаха да се увеличават частните кампании за търсене на спонсори за лечение в чужбина на деца.", "date": "2018.06.27", "title": "Журналистът Мария Чернева отстранена от съвета към Фонда за лечение на деца"}
{"url": "https://news.bg/politics/bsp-i-gerb-pak-sporiha-koy-kolko-raboti.html", "text": "Обеден скандал си спретнаха ГЕРБ и БСП в парламента. Повод стана дневния ред.Утре ще се гледат годишните доклади на КЕВР, КЗК, БТА. Именно отлагането на докладите за утре ядоса червените. Народните представители са тук и имат желание да работят, а вие отменяте точките, скочи Георги Свиленски.Заместник-председателят на НС Явор Нотев обясни, че отлагането се налагало заради присъствието на членове на тези институции. Драгомир Стойнев пък скочи, че шефът на КЕВР Иван Иванов е в зала и може поне докладът на регулатора можел да бъде разгледан.Това, че управляващите не можете да работите, и че утре нямате необходимите закони, така че да имаме достатъчно работа и да запълните деня, това е изцяло ваш проблем, ядоса се социалистът.Десислава Атанасова от ГЕРБ пък отговори, че соцводачът Корнелия Нинова не е в зала и затова не било редно да се продължи с работата. Очертава се опасна тенденция в това Народно събрание управляващите са неспособни да съставят дневен ред за два дена, отговори социалистът Филип Попов.В това Народно събрание бързате да си тръгнете, каза той. Очевидно, че вчера се преработихте в кулоарите на Народното събрание, посочи Попов.", "date": "2018.06.27", "title": "БСП и ГЕРБ пак спориха кой колко работи"}
{"url": "https://news.bg/politics/balgariya-dava-2-5-mln-lv-za-bezhantsite-v-turtsiya.html", "text": "Правителството одобри 2 540 241 лв. разходи на Министерството на външните работи за 2018 г. за изплащане към Механизма за бежанците в Турция.Средствата са за четвъртата и петата вноска, които възлизат съответно в размер на 1 942 538 лв. в срок до 2 юли и 597 704 лв. в срок до 2 октомври. Общият размер на помощта от ЕС по механизма е 6 млрд. евро, от които българският принос е 5 876 945 евро - 0,1%.Целта на механизма е да облекчи мигрантския натиск на границата на България и на ЕС с Турция, като с предвидения финансов ресурс се посрещат спешните нужди от хуманитарна помощ на бежанците и приемните общности в Турция.", "date": "2018.06.27", "title": "България дава 2,5 млн. лв. за бежанците в Турция"}
{"url": "https://news.bg/world/opasnostta-ot-razpad-na-koalitsiyata-na-merkel-ostava.html", "text": "Провал на среднощните преговори между канцлера на Германия Ангела Меркел и лидерите на останалите две партии в коалицията, информират АП, \"Ройтерс\" и \"Блумбърг\".Продължилите четири часа преговори не са довели до разрешаване на разногласията по темата за миграцията.Християнсоциалният съюз настоява бежанците, които са регистрирани в друга страна членка на ЕС, да бъдат върнати на границата. Канцлерът пък е против едностранни действия на Германия. Тя иска общо решение със съюза. Съюзниците от Бавария наложиха ултиматум на Меркел да постигне компромис с държавите членки, който изтича в неделя.Лидерът на парламентарната група на германската консервативна Християндемократическа партия Фолкер Каудер заяви пред германската телевизия ARD, че все още се надява, че може да се постигне решение.Каудер разкри, че разногласията не са разрешени на проведените разговори във вторник вечерта.Андреа Налес, лидер на Германската социалдемократическа партия, подчерта, че ситуацията с правителството е \"изключително напрегната\".Налес е разочарована от продължаващата безизходица. Запитана дали се подготвят за предсрочни избори, тя отговори: \"Не знам. Да бъда честна с вас, чакаме да видим\".Все още е надвиснала опасността от разпадане на формираната преди едва три месеца германска коалиция.\"От следващата седмица искаме мигрантите да бъдат блокирани на границата, ако те вече са регистрирани в друга европейска страна и следователно там трябва да преминават през процедурата за предоставяне на убежище\", заяви заместник-председателят на баварския Християнсоциален съюз (ХСС) Александър Добринд.Ако лидерът на баварската партия Хорст Зеехофер, който е вътрешен министър, пристъпи към изпълнение плановете за блокиране на мигранти, мнозина членове на Християндемократическия съюз на Меркел предупреждават, че канцлерът ще бъде задължен да уволни Зеехофер.Евентуално разпадане на 70-годишния съюз между двете християнски партии може да доведе до падане на коалицията.Миграцията ще бъде основна тема на срещата на върха на ЕС в четвъртък и петък.", "date": "2018.06.27", "title": "Опасността от разпад на коалицията на Меркел остава "}
{"url": "https://news.bg/int-economics/daniya-se-glasi-da-blokira-stroitelstvoto-na-severen-potok.html", "text": "Дания може да блокира или да спре изпълнението на газопровода \"Северен поток-2\". Това обяви премиерът Ларс Локе Расмусен след среща с украинския си колега Владимир Гройсман в Копенхаген.\"Датският парламент прие законопроект за обсъждане на проекта за газопровод \"Северен поток-2\" на европейско равнище, за да обсъди решенията на външната политика като част от стандартен процес на оценка на исканията, който би позволил налагането на вето или забавянето на изпълнението на този проект\", коментира Расмусен по време на съвместна пресконференция с Гройсман.Той добави, че е предложил проектът \"Северен поток-2\" да бъде обсъден на европейско равнище.Според по-ранни информации на руски медии разрешението за строителството на \"Северен поток-2\" е било умишлено забавено от датските власти под натиск от САЩ.\"Очевидно е, че Дания се страхува да не разочарова главния си съюзник Вашингтон, който извива ръцете на партньора си, за да принуди руския газ да излезе от европейския пазар и да го запълни с втечнен газ\", коментирал един от източниците на руските медии.Пред журналисти във Вашингтон вчера руският енергиен министър Александър Новак коментира, че по време на срещите си с американските министри на енергетиката и финансите Рик Пери и Стивън Мнучин той е призовал САЩ да не политизират \"Северен поток-2\", който според него бил чисто търговски проект.Новак добавил, че американските санкции, наложени едностранно срещу енергийния сектор на Русия, също така възпрепятстват американските компании да реализират изгодни проекти в Русия.", "date": "2018.06.27", "title": "Дания се гласи да блокира строителството на \"Северен поток\""}
{"url": "https://news.bg/society/oborudvat-dva-vertoleta-kugar-za-gasene-na-pozhari.html", "text": "Правителството одобри допълнителни разходи в размер 310 000 лв. по бюджета на Министерството на отбраната за 2018 г., за оборудване на два вертолета \"Кугър\" за гасене на пожари.Двата Cougar AS-532-AL ще бъдат приведени в готовност за изпълнение на задачи по гасене на горски пожари от въздуха, чрез дооборудване със специализирани средства. Предвидена е също първоначална подготовка на екипажите.Това ще позволи ВВС да поддържат минимални способности за изпълнение на задачи при участие в гасене на горски пожари в рамките на мисията на Въоръжените сили \"Принос към националната сигурност в мирно време\".Мярката се налага след , при която загинаха двама летци, а бордният инженер пострада тежко.Припомняме, миналата седмица по време на  стана ясно, че няма нито един летящ Ми-17, който е и най-необходим в пожароопасните сезони, тъй като може да носи до три тона вода. Това се случва в началото на пожароопасния сезон - лятото.Тогава министър Каракачанов заяви, че при необходимост ще се търси помощ от наши съседи.Общо 52 млн. лв. са необходими за ремонта на военните хеликоптери. Разчетът е представен от военния министър Красимир Каракачанов пред премиера Бойко Борисов на предишното заседание на Министерски съвет. Въпросните 52 млн. лв. ще бъдат необходими в следващите две години: за всеки от хеликоптерите Ми 17 са необходими по 5 млн. лв., малко повече са парите нужни за Ми 24, а за кугърите около 8-9 млн. лв., за трите хеликоптера Бел сумата е около 3 млн. лв.", "date": "2018.06.27", "title": "Оборудват два вертолета \"Кугър\" за гасене на пожари"}
{"url": "https://news.bg/world/feysbuk-se-otkaza-ot-planove-za-izgrazhdane-na-dron-za-internet-dostap-po-sveta.html", "text": "\"Фейсбук\" се отказа от планове да изгради безпилотен самолет за осигуряване на интернет достъп в развиващия се свят, пише \"Гардиън\".Технологичният гигант няма да създаде свой самолет заради голямата конкуренция в областта.По план \"Фейсбук\"щеше да използва безпилотен самолет на голяма височина, захранван със соларни панели. Дронът, наречен Aquila от компанията, е създаден от британския инженер Андрю Кокс, чиято фирма Ascenta беше закупена от \"Фейсбук\" през 2014 г. за 20 милиона долара. Целта на самолета бе \"да свързва целия свят\", като лети на по-голяма височина от пътническите самолети, разчитайки на базирани на лазери интернет сигнали от станции на земята.Но сега от \"Фейсбук\" обявиха, че се отказват от идеята, тъй като има голяма конкуренция в сферата.Преди ден Business Insider разкри, че Кокс е напуснал гиганта през май.", "date": "2018.06.27", "title": "Фейсбук се отказа от планове за изграждане на дрон за интернет достъп по света"}
{"url": "https://news.bg/politics/kabinetat-iska-zelena-svetlina-za-zakupuvane-na-2-koraba-za-vms.html", "text": "Парламентът да приеме актуализиран проект за инвестиционен разход \"Придобиване на многофункционален модулен патрулен кораб за ВМС\". Това предложение одобриха министрите от кабинета \"Борисов-3\" по време на днешното заседание, съобщиха от МС.Предишното решение на парламента за купуване на нов кораб за военноморските ни сили, е прието с решение на 43-то Народно събрание на 02.06.2016 г. (обн., ДВ. бр. 43 от 07.06.2016г.).Актуализацията на проекта стана след като на заседанието на Консултативния съвет по национална сигурност (КСНС) на 30 май 2017 г. имаше политически консенсус да се забърза модернизацията на армията ни.Това е заложено в \"План за развитие на въоръжените сили до 2020 г.\", приет с ПМС № 382/30.12.2015 г. и \"Програма за развитие на отбранителните способности на Въоръжените сили на Република България 2020\" за поддържане и развитие на отбранителните способности на Военноморските сили.Целта на проекта е да бъдат закупени два многофункционални модулни патрулни кораба. С тях ще се изпълняват различни морски операции на НАТО и ЕС. Надеждите са двата нови кораба да заменят част от наличните във ВМС кораби руско производство, неподлежащи на модернизация.Проектът, гласуван на днешното заседание на Министерския съвет, включва промените в Закона за ДДС, считано от 01.01.2017 г. Те са приети след приемането на първоначалния проект за инвестиционен разход от Народното събрание през 2016 г.Сред основните изменения в проекта е увеличение на максималната прогнозна стойност на 984 млн. лв. с ДДС. Разликата от 164 млн. лв., спрямо приетия през 2016 г. от Народното събрание проект за инвестиционен разход, е разпределена за плащане през 2025 и 2026 г.В документа са добавени и два нови варианта за придобиване: 1) закупуване на нов отбранителен продукт (модифициран за нуждите на ВМС) или производство по лиценз и 2) комбинация от разработване на нов продукт и модификация на съществуващ такъв.Предвижда се многофункционалните модулни патрулни кораба да бъдат окомплектовани с основно въоръжение и корабни изделия и с допълнително въоръжение и корабни изделия (опции).За тези параметри се предвижда доставка на два многофункционални модулни патрулни кораба, доставка на първоначален комплект ЗИП и резервни части, обучение на екипажите на двата кораба и интегрирана логистична поддръжка (за период от 3 години).Министерският съвет внася в парламента актуализирания проект за инвестиционен разход на Министерството на отбраната, гласи приетото решение на кабинета.", "date": "2018.06.27", "title": "Кабинетът иска зелена светлина за закупуване на 2 кораба за ВМС"}
{"url": "https://news.bg/economics/otnovo-otkrivat-protsedura-za-kontsesiya-na-letishte-sofiya.html", "text": "Правителството одобри решението на министъра на транспорта, информационните технологии и съобщенията за откриване на процедура за определяне на концесионер на летище София.С решението на министъра се утвърждава обявлението за откриване на процедурата и документацията за концесията.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет.Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Πpи пъpвoтo oтвapянe нa пpoцeдypaтa дъpжaвaтa пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. oт ĸoитo тpябвa дa бъдaт пoлзвaни зa пoĸpивaнe нa дългoвeтe нa БДЖ. Гoдишнaтa ĸoнцecиoннa тaĸca тpябвaшe дa бъдe пoнe 9,9 милиoнa лeвa, a инвecтицитe - пoнe 306 милиoнa лeва.Министерството на транспорта е получило и анализ, поръчан на Световна банка и Eвpoпeйcĸaтa бaнĸa зa възcтaнoвявaнe и paзвитиe.Това ще е втори опит летище \"София\" да се даде на концесия, след като о на Румен Радев, като преди това имаше и . отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.06.27", "title": "Отново откриват процедура за концесия на летище \"София\""}
{"url": "https://news.bg/politics/kabinetat-odobri-otcheta-za-deynostta-i-byudzheta-na-nzok-za-2017-g.html", "text": "Кабинетът одобри годишния отчет за дейността на Националната здравноосигурителна каса и отчет за изпълнението на бюджета на Националната здравноосигурителна каса за 2017 г.Дейността на здравната каса била подчинена на мисията и целите на институцията, отчете правителството.Според отчета осигурена е предвидима финансова среда и са създадени условия за изпълнение на финансовите ангажименти на институцията. Висока надеждност и сигурност е постигната в комуникационната инфраструктура. От Министерски съвет посочват, че предвид промените в ЗЗО, контролната дейност в системата на НЗОК е осъществена в благоприятна правно-нормативна среда, свързана с механизмите за проверка на договорните партньори на институцията. Тематична проверка на дейностите по онкология и разхода на онко/онкохематологични лекарствени продукти от лечебните заведения е акцентът на извършения контрол през 2017 г.Всички отчети обаче показват тенденция за нарастване на необходимите суми.Като причина за повишаване на разходите НЗОК посочва увеличаването броя на лекарствените продукти, които институцията заплаща.Годишният отчет за дейността на Националната здравноосигурителна каса за 2017 г. е одобрен от Надзорния съвет на НЗОК, освен него правителството одобри и отчета за изпълнението на бюджета на НЗОК.Здравната каса е получила общо 3 581 495,3 хил. лв. км 31 декември 2017 г. Заложените средства за 2017 г. са били 3 452 816 хил. лв, но с решение на НС на средствата са увеличени с със 119 064, 1 хил. лв. В резултат на промените годишният план е в размер на 3 571 880.1 хил. лв.Приходите на Здравната каса са 3 581 495,3 хил. лв., представлява 100,3 % спрямо заложените в годишен план за 2017 г. средства.Спрямо 2016 г. се отчита увеличение с 282 886,9 хил. лв. или с 8.6 %, което се дължи предимно на увеличения размер на здравноосигурителните приходи през 2017 г.Приетите със ЗБНЗОК за 2017 г. здравноосигурителни приходи са в размер на 3 413 816 хил. лв. През годината с решение на НС на НЗОК средствата са увеличени общо със 115 500,2 хил. лв. от преизпълнението на приходите от здравноосигурителни вноски. В резултат годишният план е в размер на 3 529 316,2 хил. лв.От всички пари здравноосигурителните вноски са в размер на 2 279 730 хил. лв. С решение на НС на НЗОК средствата са увеличени със 115 500, 2 хил. лв. В резултат на увеличението годишният план е в размер на 2 395 230, 2 хил. лв. Постъпилите към 31.12.2017 г. приходи от здравноосигурителни вноски са в размер на 2 404 151,1 хил. лв., което представлява изпълнение от 100,4% спрямо заложените в годишен план за 2017 г. средства. В сравнение със същия период на 2016 г. се отчита ръст със 191 590 хил. лв. или с 8,7%.През отчетния период в рамките на здравноосигурителните плащания, разходите са, както следва: за първична извънболнична медицинска помощ - в размер на 198 902,6 хил. лв. или 5,7% от всички здравноосигурителни плащания; за специализирана извънболнична медицинска помощ - в размер 218 654,2 хил. лв. или 6,3%; за дентална помощ - в размер 159 857,8 хил. лв. или 4,6%; за медико-диагностична дейност - в размер 79 421,8 хил. лв. или 2,3%;НЗОК плаща извън стойността на оказваните медицински услуги за здравноосигурителни плащания за лекарствени продукти, медицински изделия и диетични храни за специални медицински цели за домашно лечение на територията на страната и за лекарствени продукти за лечение на злокачествени заболявания в условията на болнична медицинска помощ. За лекарства и медицински изделия са платени 697 686,3 хил. лв. или 19,9% от всички здравноосигурителни плащания. За лекарства за злокачествени образувания, които НЗОК заплаща извън стойността на оказваните медицински услуги са дадени общо 288 139,4 хил. лв. или 8.2 %.Отстъпките за лекарства, приложими при лечението на злокачествени заболявания, са отчетени в цялата сума в размер на 39 551,4 хил. лв.В резултат на отчетените към 31 декември 2017 г. разходи и трансфери - всичко в общ размер на 3 571 333,3 хил. лв., спрямо отчетените приходи и трансфери - всичко в общ размер на 3 581 495,3 хил. лв. НЗОК формира положително бюджетно салдо за годината с излишък от 10 162,1 хил. лева.", "date": "2018.06.27", "title": "Кабинетът одобри отчета за дейността и бюджета на НЗОК за 2017 г."}
{"url": "https://news.bg/world/razkriliyat-dopingovata-programa-na-rusiya-opital-da-se-samoubie.html", "text": "Известният информатор на Световната антидопингова агенция (WADA) Григорий Родченков е направил опит за самоубийство в апартамента си във Вашингтон, твърдят руските медии.Източник на информацията е Александър Йонов, който е вицепрезидент на руското подразделение на Международния комитет по правата на човека.Йонов уточнил, че негови колеги в комитета от САЩ са го информирали за опита за самоубийство на Родченков. Според Йонов тези данни са били внимателно скрити от американските специални служби.Според наличната информация инцидентът е станал на 19 юни. След като опитал да се самоубие, Родченков е бил хоспитализиран в психо-неврологична клиника във Вашингтон.Йонов твърди, че Родченков сега може да бъде изложен на голям натиск от ФБР и американските власти, които биха могли да са причина за инцидента.Руснакът Григорий Родченков, който разкри подкрепяната от държавата програма за допингиране на руските спортисти, твърди, че руският президент Владимир Путин лично е разпоредил заговора.\"Разбира се, че всичко това дойде от върха, от президента\", разкри Родченков, допълвайки: \"Защото само президентът може да задейства контраразузнавателната спецслужба ФСБ за такава специална задача.\"Родченков е бивш директор на антидопинговата лаборатория в Москва, който избяга в САЩ през 2016 г., изтъквайки, че се страхува за живота си след внезапната смърт на двама високопоставени служители от руската антидопингова агенция.На Русия ѝ беше забранено да участва на Зимните олимпийски игри в Южна Корея, както и на Параолимпийските игри.Родченков също така заяви, че е убеден, че Путин е бил информиран за всички подробности от допинг програмата на Виталий Мутко.", "date": "2018.06.27", "title": "Разкрилият допинговата програма на  Русия опитал да се самоубие "}
{"url": "https://news.bg/world/v-germaniya-razsledvat-ubiystva-s-otrovni-sandvichi.html", "text": "Опит за убийство с отровни сандвичи в компания в Северозападна Германия принуди полицията и прокуратурата да започнат разследване на други 21 смъртни случая, информира ДПА.Властите разследват смъртни случаи още от преди 18 г., се казва в съобщение на полицията и прокуратурата. Всички случаи са свързани със служители в компания в град Шлос Холте-Стукенброк, които са починали преди да се пенсионират, често от сърдечен удар или рак.56-годишен служител е задържан от май за предполагаемо поставяне на токсично вещество в сандвича на свой колега. Заподозряният е хванат с веществото от охранителна камера, след като друг служител на компанията забелязал нещо подозрително в обяда си.Не са ясни мотивите на задържания, който отказва да говори.Полицията и прокуратурата са открили потенциално вредно вещество в апартамента на арестувания, включително олово и кадмий, както и вещества за направата на живак.Предварителното разследване показва, че мъжът е сложил в хляба оловен ацетат, който може да причини сериозни увреждания на човешките органи.", "date": "2018.06.27", "title": "В Германия разследват убийства с отровни сандвичи"}
{"url": "https://news.bg/crime/prieha-zakonoproekta-za-kibersigurnost-na-parvo-chetene.html", "text": "Депутатите приеха на първо четене Законопроект за киберсигурност. Основна цел на законопроекта е установяването на ясни правила, постигането на високо общо ниво на мрежовата и информационната сигурност във всички сегменти на киберпространството, повишаване на сигурността на националните и на частните мрежи и информационни системи на всички нива - граждани, фирми, държавни и бизнес организации, доставчици и потребители на услуги.Материята за киберсигурността е регламентирана в редица закони, но не е систематизирана и не отговаря в пълна степен на новите предизвикателства. В условията на нарастваща и необратима дигитална зависимост, дефицитите в мрежовите информационни системи и липсата на регламентация за ефективната защита на сигурността им водят до компрометиране на основни услуги, спиране на дейности и загуби.В законопроекта е определен е и обхвата на лицата - субектите, към които се определят изискванията по този закон.С приемането на закона ще се установи цялостна система на координация между институции в ресора, както и правила за докладване на инциденти в киберсигурността, засягащи административните органи, операторите на съществени услуги и доставчиците на цифрови услуги, в отношенията на национално, европейско и международно ниво.Законът ще гарантира осъществяването пълно съответствие с Директива ЕС 2016/1148 и ще бъдат отстранени слабостите на нормативната уредба в областта на киберсигурността.Законопроектът за киберсигурност регламентира:С проектозакона се създават нови компетентни органи, като Национално единно звено за контакт, регламентира се управлението и организацията на Националната система за киберсигурност, националния координатор по киберсигурност, секторни екипи за реакция при инциденти в киберсигурността (ЕРИКС), както и национален екип за реакция при инциденти в киберсигурността, уреждат се въпросите за междуинституционална взаимосвързаност и сътрудничество.Поставят се изисквания и стандарти за сигурност, на които трябва да отговарят информационните системи за въвеждане, изпращане, обработка, достъп, обмен, съхраняване и архивиране на данни, както и общите мерки за сигурност, които трябва да предприемат.Със законопроекта не се предвиждат нови регулаторни режими, не се създава лицензионен, регистрационен, разрешителен или удостоверителен режим, който да бъде в тежест на гражданите и бизнеса.По-високото ниво на сигурност, което се предвижда със законопроекта, освен че ще подобри и доверието на гражданите и бизнеса в онлайн средата, но и ще създаде възможност за по-пълноценно използване възможностите на цифровия свят - социални медии, електронно правителство, електронно обучение, електронно здравеопазване.", "date": "2018.06.27", "title": "Приеха Законопроекта за киберсигурност на първо четене"}
{"url": "https://news.bg/crime/perata-pravitelstvoto-me-poracha.html", "text": "Петър Низамов - Перата подозира, че стрелбата срещу него е поръчана от правителството. В публикация в профила си в социалната мрежа Фейсбук Перата написа след нападението, че е имало опит да бъде убит. По думите му той е прострелян с 8 бойни патрони.Негови приятели и последователи в социалната мрежа пожелаха бързо оздравяване на бургазлията. Перата е пострадал от три куршума, съобщи \"24 часа\", позовавайки се на разследващи. Два са входно изходни, а третият е останал в крака му.Припомняме, на 26 юни вечерта Низамов беше прострелян пред дома си в бургаския комплекс \"Изгрев\". По първоначална информация нападателите са били двама. Перата е улучен в крака, той е откаран до близката УМБАЛ - Бургас от полицейски патрул. Там той е бил опериран. Състоянието му е стабилно и няма опасност за живота му потвърди и вътрешният министър Валентин Радев.", "date": "2018.06.27", "title": "Перата: Правителството ме поръча"}
{"url": "https://news.bg/int-politics/severna-koreya-prodalzhava-da-razviva-yadreniya-si-tsentar-jonbyon.html", "text": "Онлайн платформата 38 North, която следи събитията в Северна Корея, обяви, че сателитни снимки показват, че съоръженията за ядрени изследвания на страната все още биват развивани.\"Търговски сателитни изображения от 21 юни показват, че подобренията в инфраструктурата в севернокорейския Център за ядрени научни изследвания Йонбьон продължават с бързи темпове\", посочват от сайта.На срещата на върха между САЩ и Северна Корея в Сингапур на 12 юни севернокорейският вожд Ким Чен-ун се съгласи на \"пълно ядрено разоръжаване\", като американският президент Доналд Тръмп увери, че очаква процесът да започне \"възможно най-скоро\".В последващо изявление Тръмп изрази увереност, че Пхенян изпълнява обещанието си.", "date": "2018.06.27", "title": "Северна Корея продължава да развива ядрения си център Йонбьон"}
{"url": "https://news.bg/politics/premierat-iska-da-sprat-da-zamesvat-imeto-mu.html", "text": "С молба на премиера започна днешното правителствено заседание. Бойко Борисов се обърна към Нова теливизия с молбата да спрат да замесват името му. Поводът за изявлението преди днешното заседание на Министерския съвет е фалшива новина за придобит от него гръцки остров, което Борисов коментира още в неделя с възмущение, и решението на телевизията да свали предаване на Милен Цветков по темата.\"Ако може да помолите от мое име, умолявам ви - дали се цензурирате, дали се автоцензурирате, каквото искате правете, но моля ви не ми забърквайте името. Каквото искате - пускайте, каквото искате - правете, но да ми замесвате името - просто не само че не е честно... Нито съм с някой говорил. Всичко, което има фалшиво да го пуснат - все ми е тая, защото истината рано или късно излиза наяве\", заяви Борисов.Борисов призовава да се пуснат всички разследващи журналисти, \"прекрасни\" по думите му, да отидат и да проверят истината. Борисов заяви, че е готов и да подаде оставка, ако историята за острова е истина.\"Не издевателствайте така върху мен - или е цензура, или е автоцензура. Няма какво да се прикрие от моята дейност. Моля ви и аз имам семейство и те гледат. Просто умолявам ви.\"", "date": "2018.06.27", "title": "Премиерът иска да спрат да замесват името му"}
{"url": "https://news.bg/politics/rano-e-za-otsenki-na-evropredsedatelstvoto-no-administratsiyata-se-spravya-otlichno.html", "text": "Рано е за оценки на европредседателството, но администрацията се справя отлично, а евроинтеграцията на страните от Западните Балкани е вече част от дневния ред на ЕС, коментира пред БНР вицепремиерът Томислав Дончев.Той обясни, че следващите няколко месеца ще се мерят ефектите и политическите успехи. Истинското измерение на това колко успешно е било председателство на Съвета на ЕС е как продължава всичко, което е вкарано в политическия дневен ред на Европа.\"Факт е, че България успя да отгледа за последните 10 години изключително добре подготвени експерти в администрациите, които са в министерствата, в постоянното представителство в Брюксел и като обща оценка мисля, че те свършиха чудесна работа\", допълни той. Дончев смята, че е въпрос на мениджърска изкусност тези хора, с този капацитет, който са натрупали, да бъдат ползвани по най-добрия начин.\"Може би задача за политиците на някои от държавите-членки е да убедят техните граждани и техните общества. Съзнавам, че това невинаги е лесно\", коментира той членството на Македония и Албания, което няма как да се случи лесно. \"На мен предложението на ЕК ми харесва и считам, че е добре постижение, защото успява да съчетае всички стари предизвикателства, които имаме - кохезия, конвергенция, акцент върху научните изследвания и в същото време да обърнем внимание на новите предизвикателства, свързани със сигурност, миграция, добър баланс между всички разнопосочни интереси, включително и тези след Брекзит. Обичайно финалът - това, което имаме като продукт накрая, не се различава чак толкова радикално от предложението на Комисията, но винаги има промени\", допълни Дончев относно предстоящата многогодишна финансова рамка за периода 2021-2027 година.Нов Европейски парламент се структурира между 3 и 6 месеца, което е било проблем за приемане на многогодишна финансова рамка и вицепремиерът това е големият проблем в цяла Европа, \"не България, да не закъснее много със следващия програмен период\".Дончев обясни, че всички държави са свързани, защото ползват финансиране от всички финансови инструменти, а дупки във времето, в което не се реализира тази политика е щета за Европа.\"Имайки самочувствието на самостоятелна личност, на изграден професионалист, на пълноценен гражданин, тя има право да споделя каквото намери за добре в каквито иска формати\", коментира Дончев изразеното от съпругата му мнение за интеграция на ромите.\"Аз вярвам, че част от интеграцията са и усилията за спазването на едни и същи правила от всички български граждани. За съжаление, в някои общности, имат усещането, че бидейки малцинство имат право да не спазват обществения ред или всички правила и закони, което трябва да бъде прекратено\", добави той.Вицепремиерът вярва в интеграцията на ромите и смята, че няма алтернатива, особено в сферата на образованието, всички усилия са фокусирани в тази посока. ", "date": "2018.06.27", "title": "Рано е за оценки на европредседателството, но администрацията се справя отлично"}
{"url": "https://news.bg/int-economics/harley-davidson-shte-proizvezhda-v-tayland-vapreki-preduprezhdenieto-na-tramp.html", "text": "Въпреки твърдите критики на президента на САЩ Доналд Тръмп, американският производител на луксозни мотоциклети Harley-Davidson ще продължи строителството на своя фабрика в Тайланд и тя ще започне да работи по план, съобщават тайландските медии.Harley-Davidson представи плановете си за изграждане на фабрика в Тайланд през миналата година, гледайки на Югоизточна Азия като на пазар, изобилстващ от възможности за свободна търговия. Освен това тайландската фабрика се очаква да служи като база за износ в Китай, като по този начин до голяма степен ще намали разходите за транспорт, както и времето на мотоциклетния производител.По-рано тази седмица Harley-Davidson отбеляза също така, че ще премести производството на мотоциклети за страни членки на ЕС извън САЩ, за да избегне митата, наложени от Европейския съюз върху американския внос.Тръмп категорично се противопостави на изнасянето на производство в чужбина от страна на мотоциклетния производител. В серия публикации в \"Туитър\" той обвини компанията, че използва текущото търговско напрежение като извинение и предупреди, че \"няма да могат да продават обратно в САЩ без да плащат голям данък\".", "date": "2018.06.27", "title": "Harley-Davidson ще произвежда в Тайланд въпреки предупреждението на Тръмп"}
{"url": "https://news.bg/education/evropeyskiyat-politehnicheski-universitet-obyavi-svoboden-priem-za-36-studenti-ot-pernik.html", "text": "Европейския Политичехнически университет в Перник обявява свободен прием за 36 студенти за петгодишния период на обучение. Това съобщиха от учебното заведение.Единственото условие е освободените от такса да имат успех Много добър (5) през годините. 36-те бройки са разпределени в следните три специалности: Приложна информатика, Зелена енергетика и Строително инженерство през учебната 2018/2019 г.В съответствие с политиката на социална отговорност, новият италиански собственик на Европейския политихнически университет - университетът \"Пегасо\" в гр. Генуа, реши да обяви преференциален прием за ограничен брой студенти на конкурсен принцип за въпросните специалности: за 36 студенти от областите София, Кюстендил област, Благоевград, Враца, Видин и Монтана преференцията е в размер на 25% от семестриалната такса или 375 лв. По 12 студенти в трите обявени специалности.Преференция от 50% е обявена за още 36 студенти от София-град със заплащане на 50% от семестриалната такса в размер на 750 лв.От учебното заведение напомнят, че за всички бакалавърски специалности в ЕПУ се кандидатства с матура по математика, физика или български език и литература и среден успех от дипломата.Балът се образува от удвоената оценка от матурата по математика или физика и средния успех от дипломата за средно образование.Кандидат-студентът може да участва в класирането и с оценката от положен конкурсен изпит по математика или физика и в други висши училища.Кандидатстудентите подават документите си за кандидатстване в ЕПУ от 16 юли 2018 г. до 30 юли 2018 г. в сградата на ЕПУ на адрес: гр. Перник - 2300, България, ул. \"Св. св. Кирил и Методий\", № 23 или online на адрес http://epu.bg/bulgaria/application/apply.", "date": "2018.06.27", "title": "Европейският политехнически университет обяви свободен прием за 36 студенти от Перник"}
{"url": "https://news.bg/disasters/chudovishtni-zagubi-na-tropicheski-gori-za-vtora-poredna-godina.html", "text": "Нови сателитни данни показват, че в Колумбия е регистрирано драстично увеличение на ерозията и упадъка на горите през миналата година, а равнищата на загуби на тропически гори в Бразилия остават исторически високи, съобщава \"Асошиейтед прес\".Данните, публикувани днес от Университета в Мериленд, показват, че тропическите гори по целия свят са претърпели загуби на дървесно покритие в размер на 15,8 млн. хектара през 2017 г., което е площ с размерите на Бангладеш. Това прави 2017 г. втората най-лоша година след 2016 г., откакто изследователите са започнали да събират данните през 2001 г.Загубите в Бразилия, където живеят повечето от тропическите гори на Амазонка, съставляват близо 30 на сто от всички загуби - повече от загубите в която и да е друга страна.Въпреки че загубите в Колумбия са много по-малък дял от общите загуби, южноамериканската страна преживя тревожен скок: загубата на дървесно покритие е нараснало с 46 на сто през 2017 г. в сравнение с предходната година.", "date": "2018.06.27", "title": "Чудовищни загуби на тропически гори за втора поредна година"}
{"url": "https://news.bg/politics/bsp-zove-sluzhbite-da-proveryat-dali-borisov-si-e-kupil-ostrov.html", "text": "Депутатите от БСП се обезпокоиха от медийната ситуация в България. Цензура в България има, каза на брифинг депутатът и бивш журналист Александър Симов.Повод за думите му стана спряното предаване на Милен Цветков по Нова телевизия от понеделник. Предварително обявената тема на предаването бе дали премиерът Бойко Борисов си е купил остров, както писаха гръцки медии.Според социалистите тежката медийна среда била следствие от управлението на Бойко Борисов. Страната ни е на 111 място по свобода на медиите, припомни Симов.Има убити теми, има убивани предавания, подчерта социалистът.По думите му, цензурата у нас идвала от лидера на ГЕРБ, който пет пари не давал за свободата на медиите.\"Господин Борисов си е взел цяла държава\", каза и Елена Йончева. Службите трябвало да проверят дали той си е купил остров или цял архипелаг. Къде изчезнаха откраднатите милиарди, попита червената депутатка. С милиарди можело да се купят много острови, допълни Йончева.", "date": "2018.06.27", "title": "БСП зове службите да проверят дали Борисов си е купил остров "}
{"url": "https://news.bg/crime/lineyka-katastrofira-po-patya-bansko-gotse-delchev.html", "text": "Линейка се блъсна с две коли по пътя от Банско до Гоце Делчев, съобщи \"24 часа\". Катастрофата е станала в района на село Места.По първоначална информация причината за сблъсъка е, че водачът на линейката е навлязъл в насрещното по време на завой. Той се е блъснал в насрещно движещ се автомобил \"Пежо\".Зад пежото се е движел и друг автомобил, който също се блъска в колата.При инцидента е ранена жена.На мястото са изпратени екипи на бърза помощ и полицията. Движението е спряно. Образуват се колони с автомобили, които изчакват.Припомняме, тежка катастрофа блокира пътя за Гоце Делчев на 26 юни. Тогава микробус и автобус се блъснаха. Ранени бяха 5 души. ", "date": "2018.06.27", "title": "Линейка катастрофира по пътя Банско - Гоце Делчев"}
{"url": "https://news.bg/world/federalniyat-dalg-na-sasht-mozhe-da-narasne-do-istoricheskite-152-ot-bvp-do-2048-g.html", "text": "Федералният дълг на САЩ може да нарасне до историческите 152% от БВП до 2048 г.Тази прогноза е поместена в нов доклад на Конгресната бюджетна служба, цитиран от Си Ен Ен.Службата предупреждава, че САЩ са на път да регистрират най-високия федерален дълг в историята си през следващите 30 г.В момента дългът е най-високият след Втората световна война - 78% от БВП. В доклада се предупреждава, че при настоящото развитие на политиките дългът може да нарасне до 152% от БВП до 2048 г.Директорът на службата Кейт Хол предупреждава, че подобен сценарий представлява голям риск за държавата и политиците са изправени пред значими предизвикателства.В прогнозата се подчертава, че голяма част от населението застарява и това ще доведе до увеличение на социалните разходи.Прогнозите са публикувани няколко месеца след прокарването на закон за намаляване на данъците, който е оказал пряко влияние върху изготвянето на доклада.", "date": "2018.06.27", "title": "Федералният дълг на САЩ може да нарасне до историческите 152% от БВП до 2048 г."}
{"url": "https://news.bg/politics/targovtsi-na-goriva-protestirat-vtori-den-sreshtu-promenite-v-zakona.html", "text": "Почти стотина души протестираха пред сградата на бившия Партиен дом - срещу сградата на Министерския съвет, с искане да не бъдат приемани промените в Закона за горивата. Вносител на промените е  и група народни представители.С промените се предвижда търговците на горива да блокират сериозни суми под формата на банкови гаранции. От тях се очаква и да имат определен капитал, за да продължат да работят.Има достатъчно регулатори в търговията с горива, коментира пред News.bg Смилен Григоров, участник в протеста срещу Закона за горивата. Според Григоров законът обслужва големите фирми.\"Ще останат големите - остават монополисти и цените отиват отново в космоса\", коментира той. Григоров заяви, че са готови да продължат с протестите в случай, че законопроектът не бъде оттеглен.В протеста се включиха търговци на едро и дребно на горива от Варна, Пловдив, Бургас.Разпоредбите предвиждат за търговия на дребно собственикът да има 20 хиляди уставен капитал и по 20 хиляди банкови гаранции за всяка бензиностанция. За търговците на едро това са обикновено собственици на две цистерни, които имат сключени договори за доставка на горива се изисква три милиона уставен капитал и 500 хиляди банкова гаранция. Смилен Григоров коментира, че такова изискване няма в нито една държава в ЕС. Собствениците на бензиностанциите издигаха предварително подготвени плакати с надписи: \"Закон убиец\", \"Непосилни обезпечения\", \"Собственост без гаранции\", \"Не на монопола на горивата\", \"Не на монопола. Не мачкайте малките. Не премахвайте конкуренцията\", \"Ревизоро вън от парламента\".Някои от хората бяха разпечатали следния надпис на плакат с формат А4 - \"Господин премиер, изхвърлете интигантчо!!!\", \"Бойко, спри монопола!\"Няколко души държаха голям транспарант с надпис: \"ЧЕЗ - на народа, не на шайката! Няма да плащаме на Гинка!\" и още един: \"Убиват ни с тока, водата и парното! И за въздуха ли ще плащаме?\".Според по-дребните търговци на горива, ако бъдат приети промените, на пазара ще останат само големите вериги и това ще доведе до поскъпване на горивата.Представители на националното сдружение на средните и дребни търговци и превозвачи на горива влязоха на среща с депутатите от НФСБ Валентин Касабов, Християн Митев, Георги Колев и Йордан Апостолов в централата на партията.Протестът на дребните търговци и дистрибутори на горива се провежда втори ден, въпреки дъжда в столицата. Във вторник те бяха на площада пред Народното събрание, но не успяха да привлекат вниманието на законотворците, които на извънредно заседание дискутираха  на недоверие към кабинета \"Борисов-3\".Търговци и разпространители застанаха на островчето пред Партийния дом, което е под прозорците на Министерския съвет по времето, когато заседава правителството. Надеждата им бе поне да бъдат зърнати от представителите на изпълнителната власт. Недоволните предупреждават, че ако поправките в Закона за горивата не бъдат изтеглени, може да блокират и границите.Припомняме, при обсъждане на промените депутатите от .", "date": "2018.06.27", "title": "Търговци на горива протестират втори ден срещу промените в закона"}
{"url": "https://news.bg/world/rusiya-predupredi-sasht-da-ne-namesvat-politikata-v-severen-potok-2.html", "text": "Русия предупреди САЩ да не замесват политиката в енергийния проект \"Северен поток-2\", информират руски медии.По време на визита във Вашингтон руският енергиен министър Александър Новак коментира проекта \"Северен поток-2\" на фона на растящото търговско напрежение.Новак изрази тревога от забавянето на проекта и припомни на американските си колеги, че тръбата е в полза на европейската икономика и потребители.Той подчерта, че \"изпълнението на инфраструктурни проекти от този вид трябва да бъде базирано на икономиката, а не на политически съображения\". Министърът припомни, че и двете страни има равен интерес в гарантиране енергийната сигурност на Европа.Експлоатацията на \"Северен поток-2\" трябва да започне през следващата година. Проектът се оценява на 9,5 милиарда евро.Вчера стана ясно, че САЩ оказват натиск над ЕС за отлагане на \"Северен поток-2\".", "date": "2018.06.27", "title": "Русия предупреди САЩ да не намесват политиката в “Северен поток-2”"}
{"url": "https://news.bg/world/federalen-sadiya-naredi-na-tramp-da-varne-detsata-na-razdelenite-imigrantski-semeystva.html", "text": "Американски федерален съдия нареди на администрацията на президента Доналд Тръмп да събере разделените нелегални имигранти с децата им в рамките на 30 дни, съобщават местни медии.През последните седмици администрацията раздели няколко хиляди имигранти на границата с Мексико, което доведе до бурен международен отзвук. Впоследствие администрацията прекрати практиката.Това е първото съдебно решение, откакто Белият дом започна да прилага имиграционна политика на \"нулева толерантност\".Съдия Дана Саброу от Окръжния съд в Сан Диего постанови децата на възраст 5 г. и по-малко да бъдат върнати на родителите им в рамките на 14 дни, а останалите за период от 30 дни.Съдията също забрани на федералното правителство да отнема деца от родителите им.Решението на съда се отнася за 2 300 деца, които бяха разделени от семействата им през първия месец на изпълнение на новата имиграционна политика.Междувременно 17 американски щата, включително Окръг Колумбия и техните главни прокурори, съдят администрацията на Тръмп заради политиката. Според тях разделянето на децата от родителите им представлява \"жесток и незаконен\" акт.Жалбата е внесена в Окръжния съд в Сиатъл.", "date": "2018.06.27", "title": "Федерален съдия нареди на Тръмп да върне децата на разделените имигрантски семейства"}
{"url": "https://news.bg/tourism/balgarite-patuvat-s-12-poveche-v-chuzhbina-tazi-godina.html", "text": "Пътуванията на български граждани в чужбина през май 2018 г. са 728.9 хил. или с 11.6% над регистрираните през май 2017 година, съобщава НСИ.Увеличение на пътуванията на български граждани в сравнение със същия месец на предходната година е отчетено към: Италия - с 29.4%, Белгия - с 25.1%, Сърбия - с 22.0%, Испания - с 19.9%, бившата югославска република Македония - със 17.9%, Турция - с 14.2%, Австрия - с 11.4%, Румъния - с 10.8%, Гърция - с 10.5%, Обединеното кралство - със 7.5%, Германия - с 6.3%.В сравнение с май 2017 г. e регистрирано увеличение при всички наблюдавани цели: със служебна цел - със 17.6%, с други цели - с 12.6%, и с цел почивка и екскурзия - с 6.1%.Най-голям относителен дял от общия брой пътувания на български граждани в чужбина през май 2018 г. формират пътуванията с други цели (гостуване, обучение, посещение на културни и спортни мероприятия) - 38.6%, следвани от пътуванията с цел почивка и екскурзия - 34.3%, и пътуванията със служебна цел - 27.1%.През май 2018 г. най-голям брой пътувания на български граждани са осъществени към: Гърция - 184.2 хил., Турция - 147.4 хил., Румъния - 58.1 хил., бившата югославска република Македония - 45.1 хил., Сърбия - 44.8 хил., Германия - 43.3 хил., Италия - 28.9 хил., Австрия - 26.0 хил., Обединеното кралство - 20.0 хил., Испания - 19.8 хиляди.През май 2018 г. посещенията на чужденци в България са 938.6 хил., или с 8.4% повече в сравнение с май 2017 година.Регистрирано е увеличение при посещенията със служебна цел - с 23.5%, и с цел почивка и екскурзия - с 14.8%, докато тези с други цели (вкл. гостувания и транзитни преминавания) намаляват с 2.4%.Транзитните преминавания през страната са 23.9% (224.6 хил.) от всички посещения на чужденци в България.От общия брой чужденци, посетили България през май 2018 г., делът на гражданите от Европейския съюз е 63.7%, или с 8.2% повече в сравнение със същия месец на предходната година. Увеличават се посещенията на граждани от Полша - с 83.2%, Франция - със 71.5%, Германия - с 24.0%, Обединеното кралство - с 14.9%, и други. Същевременно намаляват посещенията на граждани от Унгария - с 11.1%, Швеция - с 6.9%, Чешката република - с 5.9%, Гърция - с 1.9%.Увеличават се и посещенията на граждани от групата \"Други европейски страни\" - със 7.0%, като най-голям е ръстът на посещенията на граждани от Украйна - с 21.7%.През май 2018 г. преобладава делът на посещенията с други цели - 41.4%, следвани от посещенията с цел почивка и екскурзия - 39.0%, и със служебна цел - 19.6%.Най-много посещения в България през май 2018 г. са реализирали гражданите от: Румъния - 263.1 хил., Турция - 101.4 хил., Гърция - 100.7 хил., Германия - 68.8 хил., Сърбия - 48.8 хил., бившата югославска република Македония - 47.7 хил., Обединеното кралство - 28.9 хил., Руската федерация - 26.3 хил., Украйна - 24.8 хил., Полша - 21.8 хиляди.", "date": "2018.06.27", "title": "Българите пътуват с 12% повече в чужбина тази година"}
{"url": "https://news.bg/int-politics/italiya-se-obyavi-sreshtu-avtomatichnoto-podnovyavane-na-es-sanktsiite-sreshtu-rusiya.html", "text": "Премиерът на Италия Джузепе Конте обяви, че подновяването на европейските икономически санкции срещу Русия не трябва да бъде автоматично, съобщава \"Ройтерс\".Европейските лидери, които ще се срещнат в Брюксел в четвъртък и петък, трябва да удължат до края на януари санкциите, наложени срещу Русия заради нейната намеса в Украйна, уточниха дипломати и длъжностни лица.\"Ние ще потвърдим принципа, че не трябва да има нищо автоматично относно подновяването на санкциите\", посочи Конте пред парламента в реч, очертаваща позицията на Италия по различни въпроси преди срещата на върха в Брюксел.\"Трябва да бъдем много внимателни в това отношение. Санкциите трябва да бъдат средство и да не представляват цел\", изтъкна той, добавяйки, че Италия ще обърне \"голямо внимание\" на интересите на италианските компании.Санкциите срещу енергийния, отбранителния и финансовия сектор на Русия бяха удължавани на всеки шест месеца, откакто бяха наложени в средата на 2014 г., след като Москва анексира Кримския полуостров от Украйна и подкрепи проруските сепаратисти, които се бият с правителствените войски в Източна Украйна.Москва се зарича, че никога няма да върне Крим, а в конфликта в Източна Украйна бяха убити повече от 10 хил. души, като, макар и с нисък интензитет, все още спорадично избухват боеве.", "date": "2018.06.27", "title": "Италия се обяви срещу автоматичното подновяване на ЕС санкциите срещу Русия"}
{"url": "https://news.bg/press/inerkom-poiska-ofitsialno-biznesa-na-chez-sofiya-chaka-7-mln-lv-ot-arestuvani-koli.html", "text": "\"Инерком\" поиска официално бизнеса на ЧЕЗКЗК образува производство по сделката между \"Инерком България\" и ЧЕЗ - Прага, за придобиване на активите на чешката компания в България. Това става ясно от публикация на сайта на антимонополния орган. Комисията трябва да прецени дали има концентрация и да разреши или не сделката.650 лв. минимална заплата до края на мандата на ГЕРБ Средната заплата в България ще стане 1500 лв., а минималната 650 лева до края на мандата на ГЕРБ. Това заяви премиерът Бойко Борисов на международна конференция в София, на която беше даден старт на Алианса за сближаване на заплатите в Европа.Той напомни, че заплатите у нас растат с 11,8% годишно. \"Преди години, когато канехме инвеститори, им казвахме - елате, защото имаме евтина работна ръка. Сега казваме - елате, защото имаме квалифицирана работна ръка\", подчерта премиерът. По думите му се е променила не само структурата на икономиката ни, но има и стабилен ръст от около 4% годишно.София чака 7 млн. лв. от арестувани колиБлизо 7 млн. лв. дължат собственици на неприбрани от наказателни паркинги в София автомобили, които са били вдигнати от паяк. Това показват данни на Центъра за градска мобилност (ЦГМ), предоставени на \"Монитор\". В момента в специализираните гаражи са зарязани 227 коли, които са били неправилно паркирани и преместени с паяк.Собствениците на возилата, освен че трябва да заплатят глоба за вдигането с паяк на стойност 60 лв., дължат и по 2 лв. на всеки час, в който колата им е прекарала на паркинга. Така в момента натрупаните задължения към ЦГМ достигат 6 963 038 лв.Строим нов газопровод за 49 млн. до Турция\"Булгартрансгаз\" разширява газопреносната си мрежа с нов тръбопровод на стойност 49 млн. лв. Държавната газотранспортна компания обяви търг за проектиране и изграждане на 10.7-километров тръбопровод от компресорна станция \"Странджа\" до турската граница, става ясно от обществената поръчка, публикувана на сайта на компанията. Очакваната стойност на проекта е 48,9 млн. лева без ДДС, като бъдещият изпълнителят трябва да проектира, изгради и въведе в експлоатация газопровода. Проектът е част от модернизацията на транзитния газопровод за Турция и е свързан с идеята за изграждане на газов хъб \"Балкан\".Зам. вътрешен министър препоръча палки и гумени куршуми срещу ромитеПоредното нападение над полицаи - в ромската махала на Ботевград в неделя, предизвика изблик от скандални изявления на представители на \"Обединените патриоти\" във властта.Зам.-министърът на вътрешните работи Стефан Балабанов съжали, че полицаите не са стреляли срещу ромите, които реагирали със силна агресия на предупреждение да намалят силна музика през нощта. Според него униформените трябва задължително да използват сила. КЗК започна да разглежда покупката на бизнеса на CEZ от Гинка ВърбаковаКомисията за защита на конкуренцията (КЗК) най-накрая започна да разглежда сделката за покупката на дружествата на CEZ в България от компанията \"Инерком\" на Гинка Върбакова. Уведомлението за предстоящата концентрация беше подадено още през март, но производството беше открито едва във вторник, 26 юни. По закон ведомството има пет седмици, за да се произнесе. Мнение трябва да даде и енергийният регулатор.Според предварителния договор \"Инерком\" има седем месеца да плати, обявиха преди време от продавача. Така, ако има сделка, тя вероятно ще е до септември. Съмненията и притесненията са, че малка българска компания с бизнес от 50 млн. лв. купува гигант с приходи за над 1 млрд. лв.ГЕРБ позорно избягаха от дебатите по вотаЗа първи път при внесен вот на недоверие депутатите от ГЕРБ игнорираха дебатите. Дискусията беше претупана набързо за \"рекордните\" час и 27 минути в отсъствието на Бойко Борисов. \"За първи път министър не отговори на фактите, които бяха изнесени от нас.Шокирани сме, че даже Цветан Цветанов, не излезе на трибуната, за да отговори на мотивите и не защити кабинета и премиера си\", заявиха от БСП. Това, че ГЕРБ не искат или не могат да си защитят правителството, си е тяхна работа, подчерта Корнелия Нинова.\"Изказванията в зала бяха прекратени от Цвета Краянчева. И този път ли опозицията е виновна, че ГЕРБ си мълчаха\", припомни тя и призова управляващите да искат оставката на шефа на НС.", "date": "2018.06.27", "title": "\"Инерком\" поиска официално бизнеса на ЧЕЗ, София чака 7 млн. лв. от арестувани коли"}
{"url": "https://news.bg/disasters/es-shte-podkrepya-turtsiya-finansovo.html", "text": "Европейският съюз ще продължи да предоставя финансова помощ на Турция, за да се справи с миграционната криза, която засегна Общността преди три години. Това се посочва в окончателното изявление на Съвета на ЕС, чието заседание се състоя във вторник.Съветът потвърди, че споразумението за миграция между ЕС и Турция от март 2016 г. продължава да функционира и да води до резултати. Същевременно ЕС подчерта, че са необходими допълнителни усилия за ефективна борба с бежанската криза.След срещата на върха ЕС-Турция на 22 март 2016 г. Брюксел обеща на Анкара 6 млрд. евро за справяне с миграционната криза, но Брюксел все още не е предоставил пълната сума.", "date": "2018.06.27", "title": "ЕС ще подкрепя Турция финансовo"}
{"url": "https://news.bg/crime/prostrelyaha-petar-nizamov-perata.html", "text": "Простреляха Петър Низамов - Перата в Бургас тази нощ. Това потвърди за Нова телевизия говорителят на МВР-Бургас.Стрелбата срещу него е извършена около 22:10 ч. във вторник вечерта в района на бл. 41А в кв. \"Изгрев\". По първоначални данни 32-годишния мъж с инициали П.Н. е прострелян в областта на краката. Той е откаран в УМБАЛ-Бургас, където му е извършена спешна хирургична интервенция.Лекарите са констатирали две прострелни рани. Няма опасност за живота на Петър Низамов -Перата.Полицаи от областната дирекция на МВР-Бургас извършват оглед на местопроизшествието. Инцидентът е станал до блок 41 в комплекс \"Изгрев\".Според източници от социалните медии Перата е бил улучен в престрелка близо до църквата \"Свети Атанасий\".Издирват се свидетели на инцидента. Предстои изземването на записи от камери, разположени в района на стрелбата.Припомняме, че Петър Низамов - Перата стана известен покрай арестите по границата на нелегални мигранти. Случаят нашумя през миналата година, когато Низамов разпространи клип, на който се извършва граждански арест на трима мигранти. Ръцете им бяха завързани с така наречените \"свински опашки\".", "date": "2018.06.27", "title": "Простреляха Петър Низамов - Перата"}
{"url": "https://news.bg/int-politics/cbs-blumbarg-gleda-kam-beliya-dom-prez-2020-g.html", "text": "Бившият кметът на Ню и милиардер Йорк Майкъл Блумбърг обмисля да издигне кандидатурата си за президентските избори в САЩ през 2020. Това съобщи Си Би Ес. Телевизията се позовава на добре информирани източници.През 2016 г. Блумбърг е обсъдил идеята за участие в президентските избори като независим кандидат. През последните седмици той е решил през 2020 г. да се включи в състезанието за Белия дом като кандидат на Демократическата партия.В края на 2017 Блумбърг дари $ 50 милиона за изпълнение на програми за намаляване на зависимостта от въглищата и преминаване към възобновяеми енергийни източници. През 2016 г. неговата благотворителна фондация инвестира в различни проекти близо $ 500 милиона. През месец януари 2018 г. списание Forbes оцени състоянието му на $ 50.8 милиарда.Блумбърг е продължение на много години е член на Демократическата партия, но преди да се кандидатира за кмет на Ню Йорк през 2001 г., стана републиканец. През 2007 г. той се кандидатира за втори мандат като кмет е като независим.", "date": "2018.06.27", "title": "CBS: Блумбърг гледа към Белия дом през 2020 г."}
{"url": "https://news.bg/disasters/bombena-zaplaha-v-hotel-v-rostov-na-don.html", "text": "Руската полиция евакуира хотел в град Ростов на Дон късно във вторник, съобщават местни медии. поради предполагаема бомбена заплаха, според служителите на хотела и свидетелите на \"Ройтерс\".Конгресният хотел \"Топос\" в Ростов на Дон е включен в листата за световното първенство по футбол но ФИФА, но нито един от участниците на финалите не го е избрал за своя база, покзава официална справка.Властите в Русия са обещали да организират безопасно първенство.В хотела трябва да се намират 210 души, но по време на инцидента са евакуирани 60 гости. Районът на хотела е отцепен от полицията и линейки.Часове по-късно се оказа, че бомбената заплаха е фалшива.Градът е само на 67 километра от руската граница с източната част на Украйна, където бунтовниците, подкрепяни от Москва, се бият с украинските войски от 2014 г. насам.", "date": "2018.06.27", "title": "Бомбена заплаха в хотел в Ростов на Дон"}
{"url": "https://news.bg/world/sasht-vaorazhavat-ispaniya.html", "text": "Държавният департамент на САЩ одобри продажбата за Испания на пет комплекси за противоракетна отбрана AEGIS за 860.4 млн. долара, предаде РИА \"Новости\". Агенцията цитира Американската агенция за отбрана и сигурност (DSCA).Според агенцията Испания вече разполага с пет фрегати, оборудвани с тази система.Както беше отбелязано, допълнителни комплекси AEGIS ще позволят на страната по-гъвкаво да се противопоставя на регионалните заплахи.По-рано Държавният департамент одобри продажбата за Бахрейн на 12 военни хеликоптера AH-1Z за 911.4 млн. долара.", "date": "2018.06.27", "title": "САЩ въоръжават Испания"}
{"url": "https://news.bg/int-politics/sadbata-na-merkel-e-pod-vapros.html", "text": "Под въпрос продължава да бъде съдбата на канцлера Ангела Меркел, съобщават германски медии.Четиричасовата среща между лидерите на германската управляваща коалиция завърши без официални изявления.Християндемократическият съюз (ХДС) на Меркел и баварският му съюзник Християнсоциалният съюз (ХСС) от дни са в обтегнати отношения с германските социалдемократи за бежанците.Партиите се обвиняват взаимно в клатене на коалицията. Чуха се призиви за оставка на Ангела Меркел. Те идват едва месеци след сформиране на правителството.Президентът на Германия Франк-Валтер Щайнмайер разкритикува коалицията на Меркел, писа в. \"Ди Велт\".Той също така подчерта, че е загрижен за защитата на малцинствата в Германия.По-рано бе съобщено, че министърът на вътрешните работи на Германия и председател на баварския християнски съюз (ХСС) Хорст Зеехофер постави ултиматум на Меркел за противодействие на незаконни мигранти.", "date": "2018.06.27", "title": "Съдбата на Меркел е под въпрос"}
{"url": "https://news.bg/disasters/eksploziya-v-bolnitsa-v-teksas.html", "text": "Един човек бе убит, а други дузина бяха ранени при експлозия в тексаската болница в Гейтсвил, съобщи Си Би Ес.Дейвид Байром, главен изпълнителен директор на болницата, потвърди за инцидента.. На пресконференция той каза, че болницата е затворена и пациентите са транспортирани в други здравни заведения.Очевидецът съобщават за черен дим, който се е появил след взрива в болницата.Първоначалните доклади съобщават, че взривът е станал в район, в който болницата се разширява. Разследващите смятат, че той е станал в котелно помещение, което е в процес на изграждане.", "date": "2018.06.27", "title": "Експлозия в болница в Тексас"}
{"url": "https://news.bg/int-politics/sikret-sarvis-pazyat-zorko-glasa-na-tramp.html", "text": "Сикрет сървис е започнала да охранява говорителят на Белия дом Сара Сандърс, съобщават американските медии.Мярката е била предприета, след като ресторант в Лексингтън е отказал да обслужи Сандърс.Тайните служби не коментират въпроса.Пожелали анонимност източници разкриват, че е възможно други членове на Белия дом да получат подобна защита.Редица представители на републиканската партия се сблъскват с протестиращи в опитите си да посетят ресторанти.", "date": "2018.06.27", "title": "Сикрет сървис пазят зорко \"гласа на Тръмп\""}
{"url": "https://news.bg/int-politics/sasht-turtsiya-da-izbere-f-35-ili-s-400.html", "text": "Съединените щати заплашиха Турция, че няма да получи американските бомбардировачи F-35 от 5-то поколение, ако Анкара закупи от Москва ПВО комплекса С-400 , съобщи АП. Агенцията се позовава на изявление на помощник - държавния секретар по европейските и евроазиатските въпроси Уес Мичъл.Вашингтон многократно е твърдял, че закупуването от Турция на С-400 от Русия не е в съответствие с интересите на НАТО.От своя страна, заяви руският президент Владимир Путин при последната си визита в Анкара обеща на турския си колега Реджеп Тайип Ердоган, че Москва е решила да ускори доставката на С-400 за Анкара.По време на речта си в Анкара на 9 април Ердоган увери, че Турция няма да откаже да закупи тези оръжия от Русия.", "date": "2018.06.27", "title": "САЩ: Турция да избере F-35 или С-400"}
{"url": "https://news.bg/disasters/gaza-obstrelya-izrael-1.html", "text": "Израел е бил подложен на ракетен обстрел от ивицата Газа, заяви в сряда израелската армия.Изстреляни са девет ракети. Едната е била свалена, а останалите са паднали в ненаселени райони.Няма данни за жертви и ранени. От края на май напрежението между Израел и Газа ескалира.Палестински групировки са изстреляли над 150 ракети. Ранени бяха трима души.В отговор израелската авиация атакува над 70 цели на радикалните групировки Хамас и Ислямска държава в Газа.", "date": "2018.06.27", "title": "Газа обстреля Израел"}
{"url": "https://news.bg/weather/tsiklon-nosi-valezhi.html", "text": "Днес, под влияние на преминаващия през Балканите средиземноморски циклон, валежите ще продължат и ще са на много места.Това съобщават от НИМХ към БАН.Интензивни и значителни по количество ще са явленията до сутринта главно в Централна България, а през деня - на места в югоизточната половина от страната. Вятърът ще се ориентира от север-североизток и ще отслабне, но ще има и временни усилвания с развитието на купесто-дъждовната облачност.Привечер и през нощта валежите в много райони временно ще отслабнат, на места и ще спрат. Температурите ще бъдат по-ниски от обичайните - максималните ще са предимно между 20° и 25°.Над планините облачността ще остане значителна. Валежите и гръмотевичните бури ще продължат, на места явленията ще са интензивни. Ще духа умерен до силен вятър от юг-югоизток. Максималната температура на височина 1200 метра ще е около 15°, на 2000 метра - около 9°.По Черноморието облачността ще е предимно значителна и ще има валежи и гръмотевици. Значителни ще са количествата главно през предстоящата нощ. През деня валежите за кратко ще отслабнат и спрат, ще има и временни намаления на облачността. Ще духа слаб до умерен югоизточен вятър. Максималните температури ще са 22°-24°, близки до температурата на морската вода. Вълнението на морето ще е 2-3 бала.", "date": "2018.06.27", "title": "Циклон носи валежи"}
{"url": "https://news.bg/crime/s-videoklip-mvr-obyasnyava-vredata-ot-sintetichnite-narkotitsi-v-shumen.html", "text": "Видеоклип изработен от ОДМВР-Шумен обяснява вредата от употребата на синтетични наркотици.От началото на годината на територията на областта са регистрирани 44 престъпления, свързани с наркотични вещества. Иззети са общо 53,723 кг. марихуана, 223 стръка канабис, 98 грама амфетамини, 67 грама дизайнерска дрога, 2 грама хероин и 1 грам метаамфетамин.Хванати са 24 шофьори от 18 до 30-годишни, карали след употреба на наркотици.", "date": "2018.06.27", "title": "С видеоклип  МВР обяснява вредата от синтетичните наркотици в Шумен"}
{"url": "https://news.bg/crime/troley-i-avtobus-se-sblaskaha-v-stolitsata.html", "text": "Тролей на градския транспорт и автобус се сблъскаха на булевард \"Сливница\" и ул. \"Г.С.Раковски\".Сигнал за пътен инцидент е подаден тази сутрин, около 6 и 30 часа.Няма данни за сериозно пострадали. Една жена е транспортирана в болнично заведение за преглед. Тя е приета в спешното отделение на болница \"Н. И. Пирогов\", преминала е подробни прегледи и изследвания, след които остава за лечение и активно наблюдение в хирургията на \"Пирогов\". Пострадалата е без непосредствена опасност за живота към момента, съобщиха от болницата.На мястото на призшествието е извършен оглед.Работата по установяване на причините за инцидента продължават.", "date": "2018.06.27", "title": "Тролей и автобус се сблъскаха в столицата"}
{"url": "https://news.bg/politics/dzhambazki-iska-politsaite-da-si-polzvat-orazhiyata.html", "text": "Полицаите не ходят не само в Ботевград, но и в кв. \"Овча купел\" в столицата за силен шум. Това е показателно за процесите в българското общество, в които живеят наши ромски съграждани. За тях законите не важат и могат да си правят каквото си поискат.Това заяви Българският представител в Европейския парламент и заместник-председател на ВМРО Ангел Джамбазки в ефира на Нова тв по повод  на 24 юни вечерта. Той акцентира и че полицаите трябва да използват своите оръжия с всичките им помощни средства - палки и гумени куршуми.Той даде пример със САЩ, където ако се случи нещо подобно, съдебните медици ще съберат няколко трупа след това, а полицаите, които са участвали, ще бъдат наградени.Според Джамбазки ситуации като тази в Ботевград не трябва да се случват в нито една държава. \"Нападнеш ли полицаи във всяка една държава, рискуваш да умреш. Полицаите трябва да използват своите оръжия и ние ще ги подкрепим\", категорично заяви Джамбазки.Мерките, които трябва да се вземат, са в наредбите за правоохранителните и правораздателните органи. На първо място трябва да се направят единни стандарти в обучението и екипировката на българските полицаи. Повечето носят пистолет \"Макаров\", а това е много остаряло оръжие, каза още той.Аз лично заставам зад служителите и ако бяха използвали оръжията си, аз щях да ги подкрепя. Полицаите трябва да използват своите оръжия. Джамбазки настоя циганите да спазват правилата.По темата за пакета \"Макрон\", евродепутатът отбеляза, че няма победа. В сряда ще се гласуват трите пакета за мобилност в ЕП. Вкарани са 5 български предложения, които са важни - желанието е за отмяна на компромис номер 5, който засяга връщането на камионите, който е най-голям проблем.\"Дали ще минат тези пакети, малко съм скептично настроен\", каза още Джамбазки и добави, че за България е задължително да се проточва доколкото се може повече обсъждането.По темата за миграцията към Европа, според Джамбазки най-големият проблем не е войната в Сирия, която по думите му скоро ще спре, а миграцията от Африка, за която носят вина Франция и Англия и дори Германия заради дългогодишната си колониална политика.Джамбазки определи Макрон като лицемер, който ни учи на солидарност, но поиска Франция да си плати сметката за своята политика.Запитан ще има ли някаква промяна след изборите в Турция, Джамбазки изтъкна, че  става все по едноличен и върви към своя султанат така, както си го е намислил. Според Джамбазки Реджеп Ердоган ще води агресивна политика, която няма да доведе до нищо добро.Отношението към Турция е една от темите, които ще бъдат обсъдени като заплаха за мира на Балканите и като пряка заплаха за България.", "date": "2018.06.27", "title": "Джамбазки иска полицаите да си ползват оръжията"}
{"url": "https://news.bg/crime/valentin-radev-byagstvata-ot-zatvora-sa-edinichni.html", "text": "Бягствата от затвора са единични случаи, мен ме интересува тенденцията. Това заяви в ефира на БНТ вътрешеният министър Валентин Радев.Като министър Радев се старае да следи тенденцията, а бягствата били единични случай. Те са факт, но трябва да помислим дали броят им се увеличава или намалява спрямо преди, посочи министърът на вътрешните работи.Радев коментира и Силовият министър заяви, че това е сериозна полицейска грешка. Предстои проверка на обстоятелствата и какво точно се е случило, увери Радев. Той изтъкна, че последните 5 избягали затворници за заловени.Радев вижда грешка в действията на полицията като причината за побоя в Ботевград. Тепърва предстои да се види какво са направили тези, които са вдигали шум, обясни вътрешният министър. Не са премерени силите на полицията, смята Радев. Той казал на полицаите \"много добре трябва да знаете границата, вие трябва да сте подготвени, трябва да внимавате\", обясни министъра и добави, че оръжия не са използвани. Ние търсим нашите грешки, а те са непремерено насилие, изтъкна силовият министър.Радев призна, че не са успели да опазят Владимир Пелов.По повод темата засегната на обсъждането на вота на недоверие за липсата на полиция в малките населени места, Радев обясни, че не е възможно да насити с полиция абсолютно всичи населени места, но навсякъде се правили проверки.Проблемът не бил липса на желаещи да стават полицаи. Имало проблем в някакъв момент, но сега кандидатите за полицаи са достатъчно.\"Ние трябва да подберем най-добрите\", заяви Радев. И допълни, че става дума за чисто физически критерии.Петър Низамов - Перата не е тежко ранен, няма опасност за живота му, обясни Радев. Той добави, че един куршум е останал в тялото на Низамов.Припомняме, на 26 юни вечерта в Бургас Петър Низамов беше прострелян.Припомняме, от началото на годината тема на обществено обсъждане станаха показните бягства от затвора. . Двамата излязоха от затвора през централния вход, след като стреляха с пистолет по охраната. По-късно, на 6 юни от Марио Панчев, който по-късно също почина от раните си. МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.Малко по-късно, на 21 юни избяга затворникът . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години. . През април пловдивският затворник  избяга от работна площадка. След две седмици издирване той беше върнат в затвора.", "date": "2018.06.27", "title": "Валентин Радев: Бягствата от затвора са единични "}
{"url": "https://news.bg/society/ostavkata-na-biser-petkov-stoi-na-byuroto-na-borisov.html", "text": "Моята оставка е депозирана, тя не е оттеглена и от премиера Бойко Борисов зависи дали тя ще бъде приета или не. Тя е депозирана още на 11 юни и не е оттеглена. Това заяви социалният министър Бисер Петков в ефира на Нова.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана. Към тях се включиха и  Родителите не одобряват оставките, Социалният министър даде да се разбере, че Министерството на труда и социалната политика води интензивен диалог с протестиращите майки. Обсъждат се и събитията по приключване на Българското председателство на Съвета на ЕС.Той изрази съжаление, че зам.-министърът Росица Димитрова не е част от политическата мозайка в страната, защото по думите му тя е станала жертва на ситуацията.На въпрос защо й е подписана командировката със самолетен билет в бизнес класа, социалният министър изтъкна, че правото да се използва бизнес класа е регламентирано по наредбата за командировките и специализациите в чужбина.Петков е на мнение, че в такъв случай е по-добре да се изключи това право, тъй като е довело до много скандали.Той не отговори на въпроса кой е следващият заместник-министър, който също пътувал със скъп самолетен билет.На въпрос колко би струвал ресурса за личен асистент, социалният министър даде за пример изминалата година, когато за помощ от личен асистент са изплатени 162 млн. лв.Явно това решение не удовлетворява всички майки, тъй като една година след тази помощ, те отново са на протест, посочи социалният министър и добави, че за тази година са осигурени допълнителни 81 млн. лв., с които са се увеличили така наречените интеграционни добавки.Бисер Петков констатира, че въпреки отпуснатите пари това не удовлетворява потребностите на майките и те искат Закон за социалните дейности и Закон за личната помощ.Запитан защо Законът за личната помощ не е приет, той отбеляза, че МТСП е започнало работа по двата законопроекта още преди да започнат да се дискутират. \"Чрез тези два закона въпросът може да бъде регламентиран, без да се създава друг, отделен закон\", надява се той.", "date": "2018.06.27", "title": "Оставката на Бисер Петков стои на бюрото на Борисов"}
{"url": "https://news.bg/disasters/silni-valezhi-i-navodneniya-v-tsyala-gartsiya.html", "text": "Силни валежи и наводнения в цяла Гърция, съобщава \"Екатимерини\".Има сериозни наводнения в западния крайбрежен град Мандра, тежко е положението в района на Волос и в префектура Магнезия.В района Каналия са наводнени около 30 къщи, а пътищата са потопени.Наводнения има и в Лариса, а зам.-кметът Василис Летис коментира, че крайбрежните пътища са тежко засегнати, изпратени са екипи, които да задържат наводненията и да осигурят възможност за намаляване на водния обем.", "date": "2018.06.27", "title": "Силни валежи и наводнения в цяла Гърция"}
{"url": "https://news.bg/bulgaria/prevozvachite-blagodaryat-na-borisov-za-spravedlivostta.html", "text": "Превозвачите в България изпратиха благодарствено писмо до министър-председателя Бойко Борисов за справедливото отношение по повод спорния закон за автомобилната камара.В писмото си те изразяват искрена благодарност и уважение към \"достойната и справедлива позиция\", която премиерът е изразил по повод Законопроекта за Българска автомобилна камара.\"Благодарим за принципното Ви решение за оттегляне на спорния законопроект. Вие подкрепихте демокрацията, подкрепихте и спечелихте сърцата на почтенните хора, желаещи да работят честно, справедливо и в диалог с държавата, а не в полза на частни корпоративни структури с неясен статут. Благодарим за професионализма, с който се отнесохте към проблема, и за това, че защитихте конституционното ни право на свободно сдружаване\", пише в писмото до Борисов.Превозвачите благодарят и на медиите за обективното отразяване на събитията. В друго отворено писмо те изказват признателност за \"активната ангажираност с проблема\", която позволила обществото да бъде своевременно и пълноценно информирано.Двете писма са изпратени от името на Националното сдружение на автобусните превозвачи в България, Браншовия съюз за стопанска инициатива в транспорта, Национално сдружение на автобусните превозвачи ,Национален съюз на превозвачите, Корпорация на автомобилните превозвачи в България, Национално сдружение на Българските превозвачи, Камара на автомобилните превозвачи в България, Съюз на организациите в автомобилния транспорт, Българска автотранспортна асоциация, Национална транспортна камара, Съюз за иновации в автомобилните превози, Асоциация за безопасност и култура в автомобилните превози и Сдружение на превозвачите за подготовка и квалификация в автомобилния транспорт.", "date": "2018.06.27", "title": "Превозвачите благодарят на Борисов за справедливостта"}
{"url": "https://news.bg/disasters/mvnr-preduprezhdava-balgarite-v-gartsiya-zaradi-navodneniyata.html", "text": "МВнР предупреждава българите в Гърция с преминаване на циклона \"Нефели\" над полуостров Халкидики.Във връзка с постъпили обаждания от български граждани, изпаднали в бедствена ситуация вследствие на валежите от циклона \"Нефели\", в района на Метагици и Ормос Панагиас, Ситония, генералното консулство в Солун се свърза с оторизираните гръцки власти, за да бъде оказано съдействие на бедстващите сънародници. По всички получени сигнали е реагирано своевременно и нашите сънародници са вече в безопасност.Според метеорологичните прогнози, лошото време ще се запази до края на седмицата и поради това ГК Солун препоръчва да се прецени целесъобразността от пътуване в Северна Гърция.В случай на бедствена ситуация местните власти препоръчват да не се излиза от сградите на пребиваване, а при наводнения на първите етажи изпадналите в беда да се качват на по-високите етажи и да очакват помощ.Телефони в случай на бедствени ситуации: Посолство в Атина: дежурен телефони в извънработно време: +30 210 67 48 105, 106, 107 мобилен телефон за спешни случаи: +30 693 70 96 220 Генерално консулство в Солун: дежурен телефон в извънработно време: +30 2310 869 520 Дирекция \"Ситуационен център\" в МВнР приема денонощно сигнали на телефон: 02/948-24-04 или имейл: .", "date": "2018.06.27", "title": "МВнР предупреждава българите в Гърция  заради наводненията"}
{"url": "https://news.bg/int-politics/sasht-otteglyat-finansirane-za-sluzhbata-za-borba-s-terorizam-v-oon.html", "text": "Съединените щати оттеглят планирани 2 млн. долара от службата на ООН за борба с тероризма и намаляват присъствието си на конференция по въпроса, последната стъпка в администрацията на Тръмп, със спиране на финансиране да настоява за реформа в световната организация, съобщава \"Ройтерс\".Намаляват финансирането, защото шефът на контратероризма в ООН (бивш руски дипломат с повече от 30 години опит), е спрял участието в конференцията на няколко НПО, обяснява официален американски представител, пожелал анонимност.На въпроса дали решението има нещо общо с ръководителя на контратероризма Владимир Воронов, американският представител коментира, че \"има значение\" и че Воронов е подложен на \"огромен натиск от страна на родината си\" на конференцията.Правителството на Путин е обвинявано от западните страни, че е против НПО групи по интереси, известни като \"гражданско общество\", и обезсърчават независимите институции.Официалният представител на САЩ коментира, че те и други държави са принудили генералния секретар на САЩ Антонио Гутериш и Воронов, да включат групите в цялата конференция, заради ценния им принос.\"Нашите претенции не се чуват и вместо това възгледите на страни като Сирия, Венецуела, Иран и Русия изглежда имат по-голяма тежест по този въпрос, отколкото страните, които правят най-много в борбата с тероризма\", заяви американският официален представител.Две от сесиите на откриването на конференцията днес (за обмен на информация и опит и борба с чуждестранни бойци), ще бъдат затворени за групите по интереси и медиите.Високопоставен служител на ООН коментира, че причината за закритите сесии е представянето на \"много чувствителна информация, споделена между ръководителите на агенциите за борба с тероризма\".Очаква се присъствието на близо 120 страни и 100 групи - представители на гражданското общество, коментира ООН.", "date": "2018.06.27", "title": "САЩ оттеглят финансиране за службата за борба с тероризъм в ООН"}
{"url": "https://news.bg/world/sasht-ne-mogat-da-izvadyat-iranskiya-petrol-ot-svetovniya-pazar-otgovori-teheran.html", "text": "Невъзможно е толкова лесно да се спре износът на ирански петрол.Това заяви представител на Министерството на петрола на Иран пред местната агенция \"Тасним\".Вчера САЩ призоваха всички държави и компании да прекратят вноса на петрол от Иран от 4 ноември. Вашингтон заплаши, че ще налага санкции, ако не го сторят. Призивът идва в резултат на решението на президента Доналд Тръмп да изтегли САЩ от ядрената сделка с Иран и да върне санкциите срещу Ислямската република.Източникът подчерта, че не е възможно напълно да се елиминира петролът на Иран от световния пазар в рамките на няколко месеца.Искането \"не е осъществимо\", защото Иран в момента доставя по 2,5 милиона барела петрол и втечнен газ на ден, поясни представителят.\"\", подчертава се в съобщение на министерството.", "date": "2018.06.27", "title": "САЩ не могат да извадят иранския петрол от световния пазар, отговори Техеран"}
{"url": "https://news.bg/world/polsha-dade-zaden-hod-po-zakona-za-holokosta-otmeni-zatvora.html", "text": "Полша даде заден ход по закона за Холокоста, съобщават световни агенции.Приетото по-рано тази година ново законодателство предвиждаше затвор за всеки, който твърди, че Варшава също има вина за нацистките концлагери по време на Втората световна война. Но промяната доведе до напрежение между САЩ и Израел от една страна и Полша от друга.Днес долната камара на полския парламент гласува поправка в закона. С изменението се декриминализира приписването на нацистки престъпления на поляците.Тази сутрин премиерът Матеуш Моравецки поиска от парламента да внесе законодателни изменения. Неочакваният ход идва на фона на опитите на управляващата партия \"Право и справедливост\" да засили връзките със САЩ в областта на сигурността.Предишната версия на закона предвиждаше до три години затвор. Властите отдавна заявяват, че трябва да се борят с чуждите медии, които понякога наричат \"Аушвиц\" и други германски концентрационни лагери \"полски лагери на смъртта\", защото са действали на окупираната полска територия през Втората световна война.Но законът предизвика голяма дипломатическа криза с Израел. Според еврейската държава Варшава има роля в изтреблението на евреи. Моравецки заяви, че законодателството може би не служи на целта да се \"защити доброто име\" на страната.Според Радио Полша 388 депутати срещу 25 законодатели, петима са се въздържали, са гласували в полза на поправката.Сега поправката трябва да бъде гласувана от Сената на Полша.", "date": "2018.06.27", "title": "Полша даде заден ход по закона за Холокоста, отмени затвора"}
{"url": "https://news.bg/int-politics/prezidentat-na-chehiya-naznachi-vtoroto-pravitelstvo-na-premiera-andrey-babish.html", "text": "Президентът на Чехия Милош Земан назначи нов двупартиен кабинет, ръководен от министър-председателя Андрей Бабиш, въвеждайки в длъжност правителство на малцинството, което ще се нуждае от подкрепата на Комунистическата партия, за да упражнява властта, съобщава \"Ройтерс\".Антиелитистката партия АНО на Бабиш спечели изборите през октомври 2017 г., но все още не е получила подкрепа от парламента за съставяне на правителство. За да се преодолее безизходицата, партията постигна съгласие за коалиция със социалдемократите.Ала със само 93 депутати в 200-местната долна камара на парламента, коалицията се стреми да получи подкрепа от страна на комунистите, давайки на изолираната Комунистическа партия първата ѝ роля в националната политика, откакто нейното авторитарно управление приключи почти преди три десетилетия.Бабиш обеща да държи страната фокусира върху поддържането на добри отношения със съюзниците от Европейския съюз и НАТО, но ще запази категоричната позиция срещу мигрантите, поддържана от нейните централноевропейски съседи от Вишеградската четворка в разрез с позицията на Германия и други важни страни от ЕС.Новото правителство се очаква да бъде гласувано от парламента през следващия месец, вероятно на 11 юли.Комунистите са дали сигнал, че ще бъдат готови да подкрепят правителството при гласуването, но са разгневени от отказа на Бабиш да вземе под внимание исканията им за съкращаване на приноса към военните мисии на НАТО в чужбина, особено в Прибалтика, и за представителство в надзорния съвет в най-голямата държавна компания ЧЕЗ.Комунистическата партия ще проведе лидерска среща в събота, за да реши каква позиция да заеме.", "date": "2018.06.27", "title": "Президентът на Чехия назначи второто правителство на премиера Андрей Бабиш"}
{"url": "https://news.bg/education/dve-proverki-tekat-v-smg.html", "text": "Две проверки се провеждат в Софийска математическа гимназия, информира БНР. Сигналът е на родители, които твърдят, че курсовете по математика в едно от най-престижните средни училища в страната - Софийската математическа гимназия (СМГ) са \"откраднати от едно ООД\". Става въпрос за курсове по математика за деца, които не учат в СМГ.Курсовете се провеждат от учители от елитната гимназия, които са организирали свое дружество с ограничена отговорност и обучават деца от други училища. Родители на деца от СМГ искат това преподаване да стане от името на училището като по този начин приходите ще са за СМГ и ще отиват за поддръжка на материалната база.Дружеството ще плаща минимален наем, защото логиката на правилата на Столична община са повече деца да имат достъп до извънкласни дейности. В случая нашите деца нямат достъп до тях, защото не са адресирани до тях. Годишният оборот от тези курсове е над 1 млн. лв. Тъй като тази печалба отива в частно дружество, училището няма да може да финансира участието на нашите ученици в международни състезания\", алармира Симона Велчева, майка на ученик от СМГ.Недоволните родители смятат, че се получава частно училище в държавното. Пасивите отиват в държавното училище, а печалбите - за частната фирма, която е на учителите в училището, смятат родителите. Според Велчева, учителите от Софийската математическа гимназия (СМГ) злоупотребяват с марката. Те са създали дружество с ограничена отговорност, което използва марката СМГ, защото то се нарича \"Учители СМГ\".Велчева обясни пред общественото радио, че ръководството на СМГ организирало таен конкурс въз основа на правилата за извънкласни дейности в общинските училища на територията на Столична община.\"Става въпрос за курсове по математика, които се предоставят на външни деца. Курсовете се водят от преподаватели на СМГ и съответно няма как тези правила на Столична община да се прилагат в този случай. Проблемът е там, че училището има възможност да организира такива курсове, самото то, въз основа на Наредба за финансиране на институциите в системата на предучилищното и училищното образование\", разказва майката.По думите й, в наредбата има текст, който дава възможност на училищата да организират курсове, от които да печелят допълнителни средства. Тези пари могат да се използват за поддръжка на материалната база, за ремонти или за каквито други дейности имат нужда да финансират.По думите на директора на Регионалното управление по образование Ваня Кастрева до момента не са открили нарушение на правилата, приети от Столичен общински съвет /СОС/ за ползването на публична общинска собственост.Кастрева заяви, че преди е имало подобен проблем, но вероятно той е изчистен. Тя очаква произнасяне на комисията. \"Това е начин, по който се случват такива образователни курсове и в другите математически гимназии на територията на страната, и е правилно всичко да бъде в духа на закона.Разпореждането на министър Вълчев от миналото лято е училищните настоятелства да не събират средства, да не реализират такива процедури. Това като препоръка е изпълнено от СМГ. Същите родители са обжалвали заповедта на директора на училището пред административен съд. Ние и училището чакаме съдът да се произнесе, за да може да няма и грам съмнение, че има каквото и да е нарушение, на който да е казус, свързан с ползването на публичната общинска собственост и на цялата процедура\", каза Кастрева.Тя е категорична, че в много училища, в много детски градини, се предоставят образователни услуги по определен от общината ред. СМГ не прави изключение. \"Организирането на курсовете в гимназията се е случвало десетилетия и не мисля, че е коректно да се афишира всичко това по този начин, защото това би предизвикало в обществото недоверие към институциите и би наклонило везните, че едва ли не там се случва нещо неправилно, а не трябва да е така. Има разписен ред от общината. Доколкото тече проверката, до настоящия момент не са установени нарушения\", каза Кастрева.Според директора на училището Ивайло Ушагелов, тече и проверка на прокуратурата. Той ще изчака резултатите от проверките, след което ще коментира.Родителите на децата от Софийската математическа гимназия очакват среща с министъра на образованието Красимир Вълчев и с кмета на София Йорданка Фандъкова. Според директора на Столичното управление по образование, въпросът на родителите \"Как едно ООД открадна курсовете по математика на СМГ?\", е некоректен.", "date": "2018.06.27", "title": "Две проверки текат в СМГ"}
{"url": "https://news.bg/world/putin-obsazhda-s-boltan-tazhnoto-sastoyanie-na-rusko-amerikanskite-otnosheniya.html", "text": "Днес президентът на Русия Владимир Путин планира среща със съветника на Белия дом по национална сигурност Джон Болтън в Москва.Това заяви говорителят на Кремъл Дмитрий Песков пред журналисти, цитиран от \"Ройтерс\" и други медии.Песков подчерта, че се очаква Путин да повдигне проблема за \"тъжното състояние\" на двустранните отношения.Според него подобни контакти са полезни за размяна на позиции за големи международни проблеми при положение, че липсва интензивност в двустранните контакти, особено на високо равнище.Дмитрий Песков добави, че Болтън също ще се срещне с руски политици, включително с министъра на външните работи Сергей Лавров и със съветника на държавния глава Юрий Ушаков.Една от възможните теми на разговор е организирането на среща между Доналд Тръмп и Владимир Путин.През последните седмици се разпространява информация, че двамата лидери могат да проведат първа официална среща в Хелзинки или Виена в средата на юли.", "date": "2018.06.27", "title": "Путин обсъжда с Болтън „тъжното състояние” на руско-американските отношения"}
{"url": "https://news.bg/crime/1-5-g-uslovno-za-shofyor-hvanat-s-3-94-promila-zad-volana.html", "text": "35-годишен мъж получи година и половина затвор за шофиране в нетрезво състояние. Той е шофирал с 3,94 промила алкохол в кръвта.Наказанието е определено със споразумение между Районна прокуратура-Казанлък и защитникът на подсъдимия С.К. Наказанието, което мъжът получи е година и половина затвор условно с изпитателен срок от 4 години, наказание \"глоба\" в размер на 200 лв. и \"лишаване от право да управлява МПС\" за срок от 2 години.На 19 юни прокуратурата в Казанлък внесе обвинителен акт срещу мъжа за това, че на 10 юни около 02.20 часа е шофирал автомобила си с концентрация на алкохол в кръвта 3,94 промила алкохол.", "date": "2018.06.27", "title": "1.5 г. условно за шофьор, хванат с 3.94 промила зад волана"}
{"url": "https://news.bg/politics/temenuzhka-petkova-zapochva-da-tarsi-kak-da-vazobnovi-aets-belene.html", "text": "Министрите от третия кабинет \"Борисов\" отмениха решение, взето по време на първия кабинет \"Борисов\", което се отнася за изграждане на АЕЦ \"Белене\", стана ясно след днешното заседание на МС.Това стана след като на  решиха да възобновят действията по търсенето на възможности за изграждане на АЕЦ \"Белене\". Условието е това да стане съвместно със стратегически инвеститор, на пазарен принцип и без предоставяне на държавна гаранция, чрез отделяне на активите и пасивите за проекта АЕЦ \"Белене\" в отделно проектно дружество.На днешното правителствено заседание министрите отмениха Решение №250 от 2012 г. за отмяна на Решение №259 от 2005 г. за определяне на енергиен обект \"Ядрена централа на площадка \"Белене\" като обект с национално значение и на Решение №260 на Министерския съвет от 2005 г. за изграждане на ядрена централа на площадка \"Белене\".Министрите от кабинета възложиха на енергийния министър да възобнови действията по търсене на възможности за изграждане на АЕЦ \"Белене\" съвместно със стратегически инвеститор.Определянето на пазарен принцип означава, че няма да има договори за задължително изкупуване на енергията, без преференциални цени, без договори за разлика, без корпоративни гаранции и/или други непазарни механизми за гарантиране на инвестицията.За евентуалното изграждане на АЕЦ \"Белене\" няма да бъде предоставяна държавна гаранция, чрез отделяне на активите и пасивите за проекта в отделно проектно дружество.Очаква се енергийният министър да организира, координира и контролира провеждането на преговори с потенциални инвеститори и производители на оборудване.От енергийното ведомство трябва да разработят процедура за избор на стратегически инвеститор и да предложат възможности за структурирането на проекта в срок до 31 октомври 2018 г. Енергийният министър трябва периодично да информира Министерския съвет и Народното събрание за предприетите действия и конкретните резултати от преговорите.Припомняме, мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ през 2012 г. Преди дни обаче  в посока той да отпадне, а днес  в рамките на участието си в международния форум \"Атомекспо\".В началото на март месец тази година  да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме, темата за проекта АЕЦ \"Белене\" стана отново актуална, след като от Българска академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката. , след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа.На 16 ноември 2017 г. се състоя и представянето на . Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи.  и 90-те варианта, които той дава.Въпреки че в публичното пространство продължава да се говори преди всичко за или против проекта \"Белене\", акцент в дейността и думите на министър Теменужка Петкова в последните месеци е проблемът , което е изготвено от Русия по договор и .Според Теменужка Петкова не се изключва възможността и Русия да бъде привлечена за , чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът , който да се осъществи с европейско финансиране.На 7 юни 2018 г. депутатите от 44-то народно събрание решиха да възобновят действията по \".", "date": "2018.06.27", "title": "Теменужка Петкова започва да търси как да възобнови АЕЦ „Белене“"}
{"url": "https://news.bg/politics/deputati-ne-iskat-da-mirishe-na-tyutyun.html", "text": "Икономическата комисия поряза промените в Закона за здравето, .Проектът предвижда отпадане на забраната за тютюнопушене в затворени места, а вицепремиерът анонсира предложението с икономическия интерес на бизнеса и с факта, че на практика законът не се спазва.Комисията, която не е водеща по проекта, само изслуша становищата на организациите, подкрепящи сега действащата забрана. Дебати нямаше.\"България без дим\" иска засилен контрол на забраната за пушене. Разделението на зони за пушачи и непушачи преди не дала резултат, според Маша Гаврилова, тъй като не се инвестирало във вентилации. Мнението на Гаврилова е, че за да е печелившо едно заведение, не е нужно да се прибираме вмирисани на тютюнев дим, а да има добра храна и музика. Освен това туризмът не страдал от забраната за пушенето на закрито, според Маша Гаврилова.БСП гласува по съвест. За отпадане на забраната бяха двама депутати. \"Въздържал се\" гласуваха всички останали.", "date": "2018.06.27", "title": "Депутати не искат да мирише на тютюн"}
{"url": "https://news.bg/crime/hvanaha-62-godishen-izdirvan-za-napadenie-s-metalna-traba.html", "text": "Задържан е 62-годишен мъж от с. Живково, издирван за нападение с метална тръба.Мъжът е обявен за общодържавно издирване на 20 юни, след сигнал от жител на селото, че е нападнат. Пострадалият е освидетелстван и разпитан в качеството на свидетел.С прокурорско постановление на извършителя е наложена мярка за неотклонение \"задържане под стража\" за срок до 72 часа. Действията по разследването продължават под наблюдението на Софийска окръжна прокуратура.", "date": "2018.06.27", "title": "Хванаха 62-годишен, издирван за нападение с метална тръба"}
{"url": "https://news.bg/world/pekin-kam-sasht-ne-iskame-svetoven-haos-no-nyama-da-otstapim-teritoriya.html", "text": "Китай се стреми към мир и няма да причини \"хаос\" в света, но няма да отстъпи от завещаната от нашите предци територия.Това заяви китайският президент Си Дзинпин пред военния министър на САЩ Джим Матис, който е на тридневно посещение в азиатската държава. Матис е първият военен министър на САЩ с държавна визита в Китай от 2014 г., информира \"Ройтерс\". По време на срещата Си отбеляза, че Китай има само мирни намерения и няма да \"предизвика хаос\".Общите интереси на двете държави са далеч повече от различията, но по териториалните въпроси не може да има отстъпки, добави Си.Не можем да изгубим нито една педя от територията, завещана ни от нашите предци, подчерта той.Матис отбеляза пред медии, че разговорите му с президента на Китай са били \"много, много\" добри.Щастлив съм да бъда в Китай и ние отдаваме същата висока степен на важност на отношенията между военните, добави министърът на отбраната на Щатите.По-рано днес китайският военен министър каза пред колегата си от САЩ, че само с взаимно уважение и избягване на конфронтация Китай и САЩ могат да се развиват.Според Матис контактите между въоръжените сили на двете държави са решаващи за по-широки отношения между Пекин и Вашингтон.", "date": "2018.06.27", "title": "Пекин към САЩ: Не искаме световен хаос, но няма да отстъпим територия"}
{"url": "https://news.bg/world/rusiya-i-sasht-dogovoriha-sreshta-na-varha-mezhdu-putin-i-tramp.html", "text": "Русия и САЩ постигнаха споразумение за организиране на среща на върха между президента Владимир Путин и американския му колега Доналд Тръмп, съобщи Кремъл, цитиран от руски медии.Срещата ще се проведе в трета държава.Това ще е първата официална среща на върха между Тръмп и Путин, които се срещнаха в рамките на международни форуми. Съветникът на руския президент Юрий Ушаков обясни, че посещението на Джон Болтън в Русия действително е било свързано с подготовката на среща между президентите на двете държави.По-рано днес съветникът на Тръмп по национална сигурност разговаря с Владимир Путин и руския външен министър Сергей Лавров.Ушаков поясни, че на срещата Путин и Болтън са \"обсъдили руско-американските отношения, включително контекста на подготвяната среща на върха Путин-Тръмп\".По думите му договореностите за мястото и датата на срещата са били договорени в хода на закрити консултации преди визитата на Болтън в Русия. Съветникът на Путин добави, че вероятно подробностите ще бъдат съобщени от двете страни в четвъртък.Срещата между Путин и Тръмп ще се проведе на територията на трета страна, уточни Ушаков, но отказа да я назове.Според него преговорите вероятно ще се превърнат в основно международно събитие през лятото.По време на срещата Путин и Болтън са обсъдили въпросите за стратегическата стабилност в света, контрола над ядреното въоръжаване, а също така регионални проблеми, включително Сирия, Украйна, Северна Корея и ситуацията с решението на САЩ да излязат от ядреното споразумение с Иран, разказа Ушаков.За кратко е била обсъдена и темата за предполагаемата руска намеса на изборите в САЩ. Въпросът за санкциите не е бил повдиган, стана ясно от думите на руския съветник, който добави, че не е предавано писмено послание на Тръмп.През последните месеци се съобщава, че евентуална среща между двамата лидери може да се проведе във Виена или Хелзинки. Като вероятна дата се посочва 14 юли, тоест след срещата на върха на НАТО на 11 и 12 юли и преди закриването на Световното първенство по футбол на 15 юли. ", "date": "2018.06.27", "title": "Русия и САЩ договориха среща на върха между Путин и Тръмп"}
{"url": "https://news.bg/world/frantsiya-iska-da-se-podgotvi-stsenariy-za-brekzit-bez-sdelka-s-london.html", "text": "На премиера на Великобритания Тереза Мей ще бъде заявено на срещата на върха на ЕС тази седмица, че е постигнат напредък в договарянето на условията за Брекзит, но двете страни ще трябва да се подготвят за сценарий \"без сделка\".Това заяви източник от президентството на Франция, цитиран от \"Ройтерс\".Девет месеца преди Великобритания да напусне съюза все още не ясно какви ще бъдат бъдещите отношения на държавата с Общността след Брекзит.Без споразумение, конкретно за това как да се избегне \"твърда\" граница между Ирландия и Северна Ирландия след Брекзит, ЕС не може да сключи договор с Лондон за \"развод\".\"Всички са съгласни, че сценарий без споразумение е лоша новина\", каза представител на Елисейския дворец пред журналисти преди срещата на върха на ЕС на 28 и 29 юни.Политикът добави, че лидерите на срещата ще съобщят пред Мей, че има напредък на преговорите, но ключовите въпроси остават без отговор и тъй като времето изтича, необходимо е да се подготви сценарий и без споразумение.\"\", подчерта представителят.В Копенхаген датският премиер Ларс Расмусен заяви, че Брекзит може да приключи без споразумение.", "date": "2018.06.27", "title": "Франция иска да се подготви сценарий за Брекзит без сделка с Лондон"}
{"url": "https://news.bg/regions/katastrofa-zatrudni-vremenno-dvizhenieto-po-am-hemus.html", "text": "Катастрофа затрудни движението по АМ \"Хемус\". Това съобщиха от АПИ. Временно се ограничава движението в аварийната и активната лента в посока София, поради изтеглянето на аварирал тежкотоварен автомобил.Движението се осъществява в изпреварващата лента и се регулира от пътна полиция.", "date": "2018.06.27", "title": "Катастрофа затрудни временно движението по АМ \"Хемус\""}
{"url": "https://news.bg/politics/misiyata-izpalnena-otchete-lilyana-pavlova.html", "text": "Над 36 хиляди делегати са посетили България по време на шестте месеца на Българското председателство на Съвета на ЕС. Това обяви ресорният министър Лиляна Павлова.С думите \"мисията изпълнена\" министър Павлова открои ключовите постижения на председателството ни и представи напредъка и постиженията. Председателството работи динамично, ориентирано към постигане на резултати, прагматично и консенсусно. Министър Павлова не пропусна да благодари и на всички 1550 експерти и над 2000 души, ангажирани със сигурността. \"Работихме динамично, активно, прогресивно - всеки искаше да постигне резултат\", изтъкна Павлова.По отношение на първия приоритет - Бъдещето на Европа и младите хора, министър Павлова открои приемането на европейската рамка за чиракуване, договарянето на цялото законодателство за европейските избори, приемането на ключовите компетенции за учене през целия живот.По отношение на българския фокус - даване на европейска перспектива за Западните Балкани, министър Павлова отчете, че процесът необратим. Напредък се отчита и във връзка с договорените транспортни, дигитални, енергийни проекти. По отношение на енергийния съюз и темата с енергийната ефективност Павлова заяви, че сме постигнали успех не само в рамките на Съвета, но и на ниво Европейски парламент.Работихме много по темата сигурност и миграция. По отношение на дигитална Европа и дигиталните умения, Павлова отбеляза, че дигиталната трансформация не може да бъде догонващ процес, а е топ приоритет за всички.Пробив бе отчетен и по отношение на законодателството в социалната сфера, където се прие директивата за командироването на работници.78 са приключените досиета в рамките на нашето председателство от 105 получени. Организирани са 284 събития, 12 неформални съвета.Вицепремиерът и министър на външните работи Екатерина Захариева коментира, че все повече държави се убеждават, че ако не вземем дългосрочно, общоевропейско решение по отношение на кризата с мигрантите или ще се блокираме дотолкова, че да се саморазпаднем, или ще разрушим като съюз. Екатерина Захариева коментира, че 68,5 млн. са мигрантите в световен мащаб, което е най-високата миграционна вълна. \"Този съвет ще бъде ясен знак и рецепта как бихме могли да постигнем общо европейско решение за най-голямото предизвикателство - мигрантската криза\", коментира Захариева.", "date": "2018.06.27", "title": "Мисията изпълнена, отчете Лиляна Павлова"}
{"url": "https://news.bg/economics/okolo-7-protsenta-ot-proverenite-poyasi-za-ratse-ne-otgovaryat-na-iziskvaniyata.html", "text": "Около 7% процента от проверените пояси за ръце имат несъответствия. Това показва проверка на ДАМТН.467 продукта в 370 търговски обекта са проверили инспекторите на Държавната агенция за метрологичен и технически надзор (ДАМТН) само за първата седмица. Това е по кампанията \"Безопасно лято\" 2018, информираха от ДАМТН.През 2018 г. се забелязва значително намаляване на несъответстващите помощни средства за обучение по плуване за деца, които се предлагат на пазара, в сравнение с 2017 г. Тогава при същия продукт са отчетени около 32% нарушения.Съставени са и 169 броя актове за установяване на административни нарушения на неизрядните търговците. От проверените продукти 255 броя са различни модели играчки и 212 модели пояси за ръце. Инспекциите са в цялата страна.Те са в различни магазини за детски играчки, обекти за продажба на открито, складове и др. Резултатите показаха, че само за една седмица са открити 169 продукти с несъответствия.Инспекторите са издали 91 заповеди за спиране разпространението на несъответстващия артикул. Очаква се тази цифра да нарасне.И тази година сред най-честите нарушения, установени от агенцията, са: СЕ маркировка; инструкции на български език; задължителните предупредителни текстове, свързани с безопасната употреба или без превода им на български език; информация за наименование и адрес на отговорния икономическия оператор и др.С цел постигане високо ниво на защита на потребителите, инспекторите на ДАМТН ще продължи проверките на пояси за ръце до края на кампанията, тъй като защитата на децата е първостепенен приоритет.", "date": "2018.06.27", "title": "Около 7% процента от проверените пояси за ръце не отговарят на изискванията"}
{"url": "https://news.bg/int-politics/nasmetoha-vissh-partiets-v-yaponiya-narekal-horata-bez-detsa-egoisti.html", "text": "Лидер на управляващата партия в Япония предизвика скандал, наричайки хората без деца егоисти. Това е най-новият коментар от високопоставен политик, приканващ жените да имат повече бебета, съобщава \"Асошиейтед прес\".Тошихиро Никай, който е генерален секретар на Либералдемократическата партия, заяви през тази седмица, че младите поколения смятат, че са по-добре без деца. Никай коментира, че това е егоистично и ги е сравнил с по-възрастните хора, които са имали големи семейства въпреки опустошението на Втората световна война.Той призова жените да имат бебета за просперитета на Япония. Страната се бори със застаряващо и намаляващо население.Противниците подчертаха, че забележката на Никай пренебрегва правото на хората да избират размера на семейството си и е нечувствително към хората с финансови или медицински затруднения.", "date": "2018.06.27", "title": "\"Насметоха\" висш партиец в Япония, нарекъл хората без деца егоисти"}
{"url": "https://news.bg/bulgaria/radev-voennoto-pravosadie-e-garant-za-zashtita-na-obshtestveniya-interes.html", "text": "Това заяви президентът и Върховен главнокомандващ на Въоръжените сили Румен Радев в Резиденция \"Лозенец\" в столицата.Той направи изявлението по време на тържественото отбелязване на двадесетата годишнина от създаването на Военно-апелативния съд и Военно-апелативната прокуратура.Това съобщиха от пресцентъра на президентството. В днешната все по-тревожна, трудно предсказуема и противоречива среда за сигурност, ролята на Въоръжените сили непрекъснато расте, призна Радев. За ефективното функциониране на тази система са необходими законност, ясни стандарти, прозрачност и обективност на управленските решения на ръководството на отбраната по отношение на процесите на модернизация на Въоръжените сили и на изразходването на публични средства.На тържественото отбелязване присъстваха председателят на Военно-апелативния съд полк. Димитър Фикиин, бригаден генерал Веселин Стоев - Административен ръководител и Военно-апелативен прокурор на военно-апелативна прокуратура, главният прокурор Сотир Цацаров, съдии от Конституционния съд, магистрати, ръководители на служби, генерали и офицери от Въоръжените сили.", "date": "2018.06.27", "title": "Радев: Военното правосъдие е гарант за защита на обществения интерес"}
{"url": "https://news.bg/world/navodnenieto-blokira-patishta-v-gartsiya-za-chasove.html", "text": "Магистралата между гръцката столица Атина и Коринт бе прекъсната за 2 часа, предаде \"Катимерини\".Трафикът бе възстановен по-късно през деня. Други пътища също са били засегнати. Припомняме, че остава тежко положението в страната заради наводненията. Най-тежка е метеорологичната обстановка в районите на Волос, Лариса и Халкидики, където има информация за наводнения и нанесени материални щети.Българските власти вече предупредиха за тежката обстановка намиращите се в страната български граждани. Бедстващите българи в Гърция вече пътуват за България. Това информира Министерство на външните работи.В Генералното консулство на България в Солун са получени сигнали за български граждани, попаднали в бедствено положение в Северна Гърция заради пораженията от циклона \"Нефели\".Външно министерство напомня, че всички българи в нужда от съдействие или с желание да подадат сигнал за техни бедстващи близки, могат да сигнализират дежурните телефони на ГК Солун - +30 2310 829 210 и +30 2310 869 510 и на посолството ни в Атина - +30 210 67 48 105, 106, 107.На уебстраницата на ведомството са публикувани и препоръки за пътуващите или намиращите се на територията на Гърция. ", "date": "2018.06.27", "title": "Наводнението блокира пътища в Гърция за часове"}
{"url": "https://news.bg/int-politics/tramp-nyama-da-zabranyava-investitsiite-na-kitay-v-sasht.html", "text": "Няма да има ограничителни мерки срещу капиталовите инвестиции на Китай в САЩ. Това обяви финансовият министър на САЩ Стивън Мнучин в интервю за CNBC.Проблемът за \"кражбата на технологии\" обаче ще трябва да бъде адресиран от Пекин, а във Вашингтон Комисията за чуждестранни инвестиции ще контролира покупките на чувствителни местни технологии, допълни финансовият министър.\"В крайна сметка президентът Тръмп и съветниците му се спряха на идеята, че имаме силен и ефективен механизъм чрез Комисията за чуждестранни инвестиции... и това е механизъм, който може да бъде използван по гъвкав и агресивен начин за борба с практиките, които тревожат президента\", коментира Стивън Мнучин.Той допълни, че Китай няма да бъде \"набелязван\" с новата политика за чуждестранни покупки на \"критични\" технологии от САЩ.Финансовото министерство на САЩ ще може да блокира съвместните предприятия между Китай и САЩ, ако определи, че целта е изнасянето на критични технологии извън страната.В изявление на Белия дом, публикувано по-рано, Тръмп заяви, че ще приложи новото законодателство относно Комисията за чуждестранни инвестиции в САЩ, което има за цел да позволи надзор над чуждестранните покупки на чувствителни технологии, когато то стане закон.По-рано беше съобщено, че Тръмп се опитва да наложи нови правила, които биха попречили на компаниите с поне 25 процента китайски капитал да инвестират в САЩ. Стивън Мнучин и съветникът по търговията на Тръмп Питър Наваро обаче отхвърлиха информациите.", "date": "2018.06.27", "title": "Тръмп няма да забранява инвестициите на Китай в САЩ"}
{"url": "https://news.bg/world/korabat-s-nad-230-migranti-pristigna-v-malta.html", "text": "Кораб с над 230 мигранти е пристигнал най-сетне в Малта, предаде CNN. Това се случва след 5 дни бедстване в Средиземно море. Между бежанците има и жени и деца. Премиерът Джоузеф Мускат е потвърдил новината.Става въпрос за изоставения мигрантски спасителен кораб Lifeline. Това се случва след спор на редица лидери на европейски държави кой да приеме хората на своя територия. Сред тях са Италия, Франция, Люксембург и други. Малта обаче обяви, че първо ще се разследва дали няма нарушения при пристигането на кораба. Франция обяви, че може да приеме 50 души от бедстващите. Ейре обяви, че приема 25 души. Люксембург поема 15 мигранти. Миграцията бе основната тема на срещата на ЕС преди дни и се очаква да бъде засегната и в тази в края на седмицата. Срещата показа колко е разделен Съюзът по темата, след като едни държави я бойкотираха, а други поискаха проблемите да се решават общо. ", "date": "2018.06.27", "title": "Корабът с над 230 мигранти пристигна в Малта "}
