{"url": "https://news.bg/bulgaria/2501-imota-v-kraymorska-dobrudzha-sa-sas-zabrana-za-stroitelstvo-i-zemedelie.html", "text": "Временната забрана за земеделие и строителство в Крайморска Добруджа, постановена от Министерството на екологията, обхваща 2501 имота, класифицирани като понто-сарматски степи. От тях 2187 са частни, съобщава сайтът на община Каварна.Общинската администрация публикува с всички имоти, за които е в сила забраната, и всеки гражданин може да провери дали ограниченията важат за неговата земя.От община Каварна не изпратиха свои представители на срещите, организирани от МОСВ в столицата, като заявиха, че за да започнат преговори с министерството, искат \"повече информация за първичните теренни проучвания, които доказват безспорно наличието на понто-сарматски степи и на други местообитания в имотите на хората\".От общината настояват да получат пълни досиета на защитените зони в района , както и пълен комплект от първични данни и информация - включително протоколи от теренна работа, GPS тракове, GPS точки за проучваните площи. Поставено е и искане за \"детайлен финансов анализ на предвидените, с плана на управление, компенсаторни плащания, в т.ч. по имоти\".Припомняме, забраната за земеделие и строителство беше наложена поради това, че са част от европейската екологична мрежа \"НАТУРА 2000\" и опасността страната ни да понесе санкции от Европейската комисия.\"Процедурата по зониране в НАТУРА предполага, че онова, което е започнало като стопанска дейност, преди включването на дадено местообиталище, може да продължи. Разбира се, при спазването на условията и законодателството по опазване на околната среда. Около Калиакра има три вятърни парка. Инвестиционният процес там е напреднал към датата на включването на тези землища в НАТУРА. (...) От изграждането на парковете до сега няма данни, че т.нар. \"перки\" са попречили с нещо на околната среда. Няма умрели птици.\" - коментира пред news.bg експертът Красен Станчев.\"Освен това самите инвеститори, доколкото си спомням - от Mitsubishi, предлагат инсталиране на радар за ранно предупреждение, а AES Geo Energy го финансират, като наблюдението да се извършва от екологични организации с доказано реноме, например Кралското Дружество за защита на птиците от Великобритания на движението на птиците. Самите наблюдатели трябва да са от българското такова дружество. И, доколкото разбирам, това са експертите, участвали в определянето на местностите по \"Натура\". Но, които и да са, досега те не са намерили нито един случай на вредно влияние върху птиците. Това ще рече, че не се нарушават изискванията двете европейски директиви по \"Натура\", нито преди, нито след членството на България в ЕС.\" - посочи той.", "date": "2017.08.18", "title": "2501 имота в Крайморска Добруджа са със забрана за строителство и земеделие"}
{"url": "https://news.bg/society/norvegiya-dava-25-miln-za-nashite-zatvori.html", "text": "На семинара, организиран от Министерството на правосъдието в Стара Загора, стана ясно, че Норвегия е предвидила над 25 млн. евро по новия програмен период на Норвежкия финансов механизъм (НФМ) 2014-2021 г. за подобряване на условията в затворите, повишаване капацитета на служителите, работещи в сектора и за реинтеграция на лишените от свобода.Сред основните цели, за които ще се работи в следващите година са изграждане на пилотен затвор с учебен център към него, създаване на преходни отделения или т.нар.  за адаптация на затворници, на които им предстои освобождаване и ремонт на затвори и арести.Предвидено е такива преходни  отделения да бъдат обособени към затворническите общежития към затворите в Пловдив, Бобов дол и Бургас, а пилотният затвор, към който ще бъде изграден и учебен център, да бъде в Кремиковци.Производственият цех към Пазарджишкия затвор да стане обучителен център за подпомагане реинтеграцията на лишените от свобода след тяхното освобождаване.В норвежката програма е засегнато още и изграждането на нов арест и пробационна служба в Петрич, ремонтирането на затворите в Пловдив и Бобов дол, а във Враца преустройство на ново общежитие от открит тип.Разработване на Концепция за първоначално и продължаващо обучение на пробационните служители, проучване на възможността за въвеждане на нови алтернативни мерки на наказанието \"лишаване от свобода\" и разработване на специализирана програма за менторство, са сред другите заложени цели на новия програмен период.По време на семинара ресорният заместник-министър на правосъдието проф. Николай Проданов представи резултатите от мерките за подобряване на условията в затворите по досегашния програмен период на НФМ 2009-2014 г.Норвежката страна отпусна над 10 млн. евро, с които беше изградено затворническото общежитие в Дебелт към затвора в Бургас, ремонтираха се затворът в Стара Загора, общежитието в Разделна към Варненския затвор, яслата и медицинският център в Сливен, кухните в затворите в Бургас и Ловеч, където се обнови и болницата, в Шумен се изгради нов арест, а Учебният център за служители в Плевен също беше реновиран.", "date": "2017.08.18", "title": "Норвегия дава 25 милн. за нашите затвори"}
{"url": "https://news.bg/politics/simeonov-izprati-signal-za-nezakonni-stroezhi-v-slanchev-bryag.html", "text": "Незаконно изградени и ползвани атракционни съоръжения и обекти на територията на хотел \"Империал\" и хотел \"Амфора\" в к.к. \"Слънчев бряг\", община Несебър.Сигнал за тях в Министерството на регионалното развитие и благоустройството и Дирекцията за национален строителен контрол е изпратен лично от заместник министър-председателят по икономическата и демографската политика Валери Симеонов, съобщават от пресцентъра на МС.Сезирана е и РИОСВ-Бургас по отношение на проверка за евентуално наличие на дюни в зоните на въпросното строителство.От прессекретариата на Валери Симеонов припомнят, че на 16.08.2017 г. в публикация в интернет страницата на в. \"24 часа\" председателят на Съюза на собствениците в Слънчев бряг Елена Иванова е заявила, че не са извършени нарушения и че няма строителство върху морската ивица.Припомняме, преди седмица  на заведения в курортния комплекс \"Слънчев бряг\", което предизвика напрежение сред хотелиери, а и сред . Валери Симеонов се аргументира с  и наредбите за шума в населените места. Прокуратурата подкрепи действията на зам.-министър председателя с  и тяхната законосъобразност. От друга страна обаче хотелиери и собственици на заведения по Черноморието  и , инспирирана от Валери Симеонов. ", "date": "2017.08.18", "title": "Симеонов изпрати сигнал за незаконни строежи в \"Слънчев бряг\""}
{"url": "https://news.bg/world/nyama-informatsiya-za-postradali-balgari-pri-napadenieto-s-nozh-vav-finlandskiya-grad-turku.html", "text": "Към 18 ч българско време няма постъпила информация в посолството на България в Хелзинки за пострадали българи, след като мъж нападна с нож граждани на оживена улица в град Турку, Финландия.Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството ни във Финландия: 00358 44 055 0547Граждани, които имат информация относно инцидента в Турку, могат да информират местните власти на следните телефони: +358 503499187; +358 50 3268089", "date": "2017.08.18", "title": "Няма информация за пострадали българи при нападението с нож във финландския град Турку"}
{"url": "https://news.bg/regions/varnenskite-politsai-izdirvat-50-godishna-zhena.html", "text": "Областна дирекция на МВР-Варна издирва Розалина Янчева Йовчева. Тя е в неизвестност от 12 август 2017 година. Жената е на 50 години, висока е около 160 см, с пълно телосложение.Розалина има дълга до раменете прошарена коса; очите й са кафяви.На 12 август 2017 г. Розалина Янчева Йовчева  е излязла от дома си в с. Царевци, ул. Мимоза № 36. От тогава е в неизвестност.От МВР-Варна апелират гражданите, които имат информация за местонахождението на Розалина Йовчева да позвънят на на телефон 112 или да подадат сигнал в най-близкото поделение на МВР.", "date": "2017.08.18", "title": "Варненските полицаи издирват 50-годишна жена"}
{"url": "https://news.bg/disasters/oshte-nyama-vrazka-s-dvamata-balgari-v-barselona.html", "text": "Все още няма връзка с двамата българи. По думите на близките на издирваните те не могат да се свържат със сънародниците ни в Барселона.Припомняме, че единият сигнал е подаден веднага след атентата на булевард \"Ла Рамбла\". Вторият сигнал е подаден няколко часа след нападението.Към 17:30 ч българско време няма постъпила официална информация властите в Испания за пострадали български граждани при терористичната атака в Барселона.Централната търговска улица в Барселона \"Ла Рамбла\" вече е отворена за пешеходци, съобщава Министерството на външните работи,В близост до района, където се случи терористичната атака, все още не се допускат автомобили.Посолството в Мадрид продължава да следи ситуацията и е в постоянен контакт с местните власти.По последна информация на испанките власти при атаката са пострадали граждани на  Франция, Великобритания, Египет, Германия, Люксембург, Испания, Холандия, Австрия, Мароко, Аржентина, Канада, Мавритания, Венецуела, Еквадор, Белгия, САЩ, Австралия, Филипините, Унгария, Кувейт, Перу, Пакистан, Румъния, Тайван, Ирландия, Турция, Гърция, Италия, Куба, Алжир, Македония, Доминиканска република, Китай, Хондурас.", "date": "2017.08.18", "title": "Още няма връзка с двамата българи в Барселона"}
{"url": "https://news.bg/crime/obmudsmanat-sezira-zemedelskiya-ministar-za-shemi-sas-zemi-v-montansko.html", "text": "След проверка в Общинската служба по земеделие - Вълчедръм и в Областната дирекция \"Земеделие\" - Монтана омбудсманът Мая Манолова сезира министъра на земеделието, храните и горите Румен Порожанов за схеми със земите в тези райони.Манолова изпрати препоръка до министъра Порожанов, в която настоява да се засили контролът на държавата, като се проверява дали наемодателите/арендодателите са собственици на земите по договорите за аренда и наем.Според институцията на омбудсмана, договорите за ползване на земеделска земя, сключени от собствениците, трябва да се зачитат с предимство.Това стана след като омбудсманът се срещна с протестиращи земеделци от Монтана - производители и собственици на земя. Те бяха изпратили жалба до нея, която беше подписана от близо 160 души.Хората настояват за спешната намеса на омбудсмана за пресичане на порочна схема, в която терени от най-плодородната земя в Община Вълчедръм са отдадени едновременно на четири фирми, чиито управители и съдружници сключват помежду си договори, без да са собственици на парцелите.Става въпрос за хора, които сключват договори за наем на земите, със срок от 3 години, с нотариално заверени подписи и ги регистрират в службата по вписванията, без да са упълномощени от собствениците на земите.Още в понеделник националният обществен защитник обеща да се срещне с ръководството на Министерството на земеделието, храните и горите за спешно предприемане на необходимите мерки за разрешаване на проблема.Манолова се ангажира да предложи и промени в нормативната уредба на ползването на земеделските земи, гарантиращи правата на собствениците. Манолова ще настоява и пред Нотариалната камара да се проверява собствеността при заверяване на подписите на договорите за наем и аренда на земеделски земи.", "date": "2017.08.18", "title": "Обмудсманът сезира земеделския министър за схеми със земи в Монтанско"}
{"url": "https://news.bg/regions/trima-nelegalni-migranti-zadarzhaha-v-tsentara-na-sofiya.html", "text": "Трима души без документи за самоличност са задържани в София.От МВР съобщават за регулярна полицейска операция по превенция и противодействие на нелегалната миграция, която е проведена в столицата.Полицейски проверки бяха извършени в хостели и други места за настаняване. Задържани са трима души, които са били без документи за самоличност.Специализираните операции от този вид ще продължат, уверяват от МВР.Те се провеждат системно с цел превенция и контрол на пребиваването на чужденци на територията на столицата.", "date": "2017.08.18", "title": "Трима нелегални мигранти задържаха в центъра на София"}
{"url": "https://news.bg/world/zastrelyan-ot-politsiyata-napadatel-v-kambrils-e-karal-vana-ubiets-v-barselona.html", "text": "Шофьорът на атака в Барселона е един от мъжете, застреляни в Камбрилс, съобщават испанският телевизионен канал 24 Oras и El Pais. Каталунската полиция заяви по-рано, че е възможно шофьорът да е сред убитите при втория инцидент, но не бяха сигурни.Сред убитите терористи според информация на медиита е и Муса Укабир, който е и ключов заподозрян. Властите съобщават, \"продължаваме да работим, за да идентифицираме шофьора на микробуса, който вчера атакува Барселона\".Муса Укабир, за който се смята, че е на 17 или 18 години е заподозрян, че е използвал документи, принадлежащи на брат му 28-годишния Дрис Укабир, за да наеме микробуса, с който бяха нападнати хората в Лас Рамблас.Въпреки че е заподозрян като шофьор на микробуса, полицията все още не може да потвърди със сигурност. Също така е възможно Муса Укабир да е един от петте заподозрени, застреляни в Камбрилс при второто нападение вчера.Две бяха атаките Каталуния, Испания, където автомобили се врязаха с висока скорост в хора.В четвъртък следобед в 16 и 50 местно време бял ван се вряза в хора в Лас Рамблас, известен булевард в центъра на Барселона, който е пълен с туристи.Загинаха 13 души, а ранените бяха повече от 100 преди нападателят да избяга. Испанската полиция съобщи за терористична атака.Около осем часа по-късно автомобил Audi A3 се вряза в пешеходци в популярния крайморски курорт Камбрилс, на 110 километра югозападно от Барселона.Една жена, която беше тежко ранена, по-късно почина в болница. Други пет души и полицейски служители бяха ранени.Автомобилът на нападателите се преобърна и пет души, които носеха фалшиви колани с взрив, бяха застреляни от полицията. Смята се, че атаките в Лас Рамблас и Камбрилс са свързани.Дрис Укабир, с чийто, е арестуван вчера в Рипол, град в Каталуния, след като сам се предаде в полицията.още трима заподозрени. Един от северноафриканския анклав Мелила е арестуван в Алканар в четвъртък, а други двама са арестувани днес, един от тях в Рипол.Полицията съобщи, че трима от арестуваните са от Мароко, а един е от Испания, но без да дава повече подробности. Остава неясно колко хора точно са участвали.Полицията свързва атентатите с взрив в сряда вечер, който напълно унищожи къща в Алканар, на 200 км южно от Барселона, убивайки един човек и ранявайки седем души. Къщата е з била пълна с бутилки пропан. Полицията съобщи, че вярват, че взривът е осуетил плановете за още по-голяма атака.\"Те са подготвяли една или няколко атаки в Барселона и експлозията в Алканар е спряла това, тъй като са нямали необходимите материали\", коментира полицейски служител на Каталуния.При друг инцидент в четвъртък вечер една кола опита да блъсне полицаи на контролно-пропускателен пункт в покрайнините на Барселона. По-късно колата е намерена с мъртвец в нея, но вътрешното министерство отрича по-ранни съобщения, че е убит от полицейска стрелба. Длъжностните лица не изключват връзка с атаката в Лас Рамблас, но разследванията продължават.Също в четвъртък, малко след първата атака, в град Вик, разположен на 80 километра северно от Барселона, е намерен втори ван.Жертвите на атентата са от цял ​​свят и са най-малко от 34 националности: от Холандия, Великобритания, Франция, Австралия, Пакистан, Венецуела, Алжир, Перу, Германия, Холандия, Гърция, Хонконг, Тайван, Еквадор, САЩ, Аржентина, Румъния, Куба, Русия, Италия, Австрия, Филипините.Така наречената \"Ислямска държава\" пое отговорност за атаката в Лас Рамблас, но не предоставя никакви доказателства в подкрепа на твърденията.Атаката е в Испания, най-вероятно, защото страната е една от най-популярните туристически дестинации в Европа, а и през последните години не е имало джихадистки нападения, както във Франция, Великобритания, Белгия и Германия.Въпреки това в Испания беше един от най-големите атентати в Европа, когато през 2004 г. ", "date": "2017.08.18", "title": "Застрелян от полицията нападател в Камбрилс е карал вана убиец в Барселона"}
{"url": "https://news.bg/int-politics/stivan-banan-veche-ne-e-glaven-strateg-na-tramp.html", "text": "Главният стратег на американския президент Доналд Тръмп - Стивън Банън е уволнен от поста си, предадоха информационните агенции.След като информацията изтече в неофициално медиите, тя беше потвърдена от пресаташето на Белия дом Сара Хъкъби Сандърс.Не се съобщават подробности.Припомняме, Банън ръководеше предизборната кампания на Тръмп. През април президентът га извади от Съвета за национална сигурност.Критиците на Банън го обвиняват в расизъм, сексизъм, ксенофобия и антисемитизъм.През последните дни подобни обвинения бяха отправени от различни страни и към Тръмп заради нежеланието му да осъди расистките прояви в Шарлътсвил.", "date": "2017.08.18", "title": "Стивън Банън вече не е главен стратег на Тръмп"}
{"url": "https://news.bg/world/nyama-informatsiya-za-postradali-balgari-pri-napadenieto-v-turku.html", "text": "Няма информация за пострадали българи при нападението във финландския град Турку.Граждани, които имат информация относно инцидента, могат да информират местните власти на следните телефони: +358 503499187; +358 50 3268089Припомняме, двама души бяха убити, а най-малко 8 са ранени при нападение с нож н Турку. Полицията задържа мъж във връзка с нападението.", "date": "2017.08.18", "title": "Няма информация за пострадали българи при нападението в Турку"}
{"url": "https://news.bg/bulgaria/oblekchavat-dvizhenieto-pri-mosta-na-okolovrastnoto-nad-simeonovsko-shose.html", "text": "Отваря се още една лента за движение на моста на столичния Околовръстен път над бул.\"Симеоновско шосе\", съобщиха от Столичната община.Временната организация на движението влезе от днес, в ранния следобед. Светофарната уредба в локалното пътно платно вече пропуска с приоритет пропуска идващите от Околовръстния път в посоката към кв. \"Младост\".Мярката се предприема заради натоварения трафик и голямото задръстване, което се образува в този участък.Екипи на КАТ-Пътна полиция ще съдействат за регулиране на движението и облекчаване на трафика.\"Промените в движението се налагат във връзка с авариен ремонт на дилатационните фуги на моста на АПИ.\" - уточниха от общината.Същевременно от АПИ съобщиха, че изпълнителят не е съгласувал временната организация на движението с агенцията.\"През Агенция \"Пътна инфраструктура\" не е преминавала за съгласуване временна организация на движението и графика за гаранционни ремонтни дейности на Околовръстния път на София на надлеза над \"Симеоновско шосе\". АПИ ще санкционира изпълнителя ГБС за това, че като възложител не е била уведомена за започнатите дейности.Ако са констатирани нарушения и пропуски в изпълнението на одобрената от Столична община временна организация на движението строителят може да бъде санкциониран от органа, утвърдил организацията - Столична община.\" - посочват от АПИ.\"АПИ изиска от изпълнителя да завърши ремонта в максимално кратък срок.\" - уточняват от агенцията.", "date": "2017.08.18", "title": "Облекчават движението при моста на Околовръстното над “Симеоновско шосе“ "}
{"url": "https://news.bg/bulgaria/500-kg-yaychen-prah-s-fipronil-e-vnesen-u-nas.html", "text": "У нас е внесена партида от яйчен прах с наличие на токсичното вещество фипронил, съобщиха от Министерството но земеделието и храните.Пратката - близо 500 килограма, е внесена от Германия.\"В България е получена нотификация за една партида яйчен прах с наличие на фипронил. Българската агенция по безопасност на храните е предприела действия по установяване на наличните количества от продукта и евентуалното му изтегляне при наличие в търговската мрежа.\" - посочват от министерството.Ако се установи, че яйчният прах е стигнал до търговската мрежа, той ще бъде изтеглен от пазара, а потребителите ще бъдат информирани, увериха от ведомството.По-рано стана известно, че заразени с фипронил яйца са установени в 15 страни от ЕС, но не са внасяни в България.", "date": "2017.08.18", "title": "500 кг яйчен прах с фипронил е внесен у нас"}
{"url": "https://news.bg/bulgaria/hotel-otkaza-da-nastani-210-turisti-zaradi-stari-zadalzheniya-na-turoperatora.html", "text": "Хотел \"Мурите бийч\" в Черноморец отказа за настани 210 български туристи, сред които и деца, заради предишни задължения на туроператора \"Еврогрейд\", съобщиха от Министерството на туризма.Става дума за група танцьори, пристигнали за участие във фестивал. За престоя им е заплатено и пътуването им няма отношение към финансовия спор между ръководството на хотела и туристическата фирма.Те са подали сигнал до министъра на туризма Николина Ангелкова, която е отпътувала за Черноморец, като е информирала за случая и председателя на Комисията за защита на потребителите Димитър Маргаритов.На място са пристигнали инспектори от главна дирекция \"Туристическа политика\" и членът на КЗК Константин Райков. Пристигнал е и представител на \"Еврогрейд\".Спешната проверка е показала, че туристическата фирма има застраховка и удостоверение в Националния туристически регистър от 2005 г.След проведените на място преговори групата туристи е настанена, а хотелиерът ще търси по съдебен ред сумата, която дължи туроператорът.\"Хората не бива да стават заложници на частно-правен спор\", коментира министър Ангелкова.", "date": "2017.08.18", "title": "Хотел отказа да настани 210 туристи заради стари задължения на туроператора "}
{"url": "https://news.bg/bulgaria/balgarskiyat-duh-v-obichai-ritmi-i-bagri-se-vazrazhda-na-festivala-v-zheravna.html", "text": "С танцовия спектакъл \"Ние, българите\" на ансамбъл \"Чинари\", спомен за Шипченската епопея и знаменитите \"100 каба гайди\" започна тази вечер Десетият фестивал на фолклорната носия в Жеравна.Гостите на фестивала се имаха възможност да чуят и изпълнения на Иво Папазов-Ибряма, зурните от Петрич, тракийския оркестър \"Гергьовден\" и Етрополската духова музика,\"Радваме се, че сме успешно домакини на проявата за десета поредна година. Ежегодно фестивалът се надгражда и дава възможност да се върнем към корените на стария български морал. Усещането е уникално.\" - коментира кметът на община Котел Коста Каранашев.По думите му, това е не просто празник, а фестивал, който възпитава и учи младите хора, като показва традициите.\"Отново съм запленен от невероятни емоции и атмосферата, която всички дошли създаваме заедно. Хиляди българи всяка година изживяваме Жеравна и се потапяме в бита на българина от преди 150 години. Радващо е, че фестивалът се превръща в притегателно място и за стотици чужденци, които облечени в традиционни български носии, се възхищават на българския дух.\" - сподели председателят на парламентарната група на ГЕРБ Цветан Цветанов, който посещава фестивала събитието за девета поредна година.На официалното откриване на празника, който ще продължи до 20 август, присъстваха още вицепремиерът Валери Симеонов, кметове на населени места от Котел и Сливен, кметът на Ямбол Георги Славов.По време на официалното откриване тази вечер беше връчено годишното отличие \"Апостол на българщината\".Утре, 19 август, програмата ще започне в 10.30 часа. Ще бъде представена традиционна българска сватба, както и конкурс за автентична и стилизирана женска, мъжка и детска носия, народни борби и надиграване на танцьори.Вечерта ще приключи с фолклорен концерт на сливенският Ансамбъл за народни песни и танци и с изпълнения на солистката на ансамбъл \"Българе\" Албена Вескова.", "date": "2017.08.18", "title": "Българският дух в обичаи, ритми и багри се възражда на фестивала в Жеравна   "}
{"url": "https://news.bg/crime/mazh-zastrelya-zhena-si-v-stolichniya-kvartal-lagera.html", "text": "Към 15:00 ч. днес е постъпил сигнал, че някой е стрелял пред заведение в квартал \"Лагера\" в София.По първоначална информация 64-годишен мъж е убил, застрелвайки с пистолет, 42-годишната си съпруга.На мястото веднага са изпратени Полиция и Бърза помощ. Медиците са установили смъртта на жената.Малко след като застрелял жена си 64-годишният мъж се е предал в Шесто РУ в столицата, предал е и пистолета.Районът е отцепен, криминалисти извършват оглед. Оперативните действия по случая продължават.", "date": "2017.08.18", "title": "Мъж застреля жена си в столичния квартал \"Лагера\""}
{"url": "https://news.bg/euronews/nastapi-vreme-za-preosmislyane-na-satrudnichestvoto-es-turtsiya.html", "text": "От десетилетия ЕС и Турция се радват на продуктивни отношения в много сфери, най-вече в областта на търговията и сигурността в рамките на НАТО. Но през последните години, особено след неуспешния опит за преврат на 15 юли 2016, връзките между общността и Анкара рязко се обтегнаха.Референдумът за промени в конституцията на Турция (от парламентарна към президентска форма на управление), призивите за връщане на смъртното наказание (отменено през 2004 г.), нарушаването на човешките права, свободата на словото и върховенството на закона принудиха страни членки на ЕС и Европейския парламент да призоват за замразяване преговорите за еврочленство на турската държава, които се влачат повече от десетилетие.Евродепутатите са категорични, че вероятно е настъпило времето за преосмисляне на сътрудничеството на ЕС с Турция.От 1963 г. Турция е асоцииран член на Европейската икономическа общност, а през 1987 г. подава документи за присъединяване. Турция и ЕС са ключови търговски партньори от създадения през 1995 г. митнически съюз, който ЕК предложи през декември 2016 г. да бъде модернизиран. Призната е като кандидат за еврочленство през 1999 г., но преговорите започват през 2005 г. До момента само 16 от 35 преговорни глави са отворени и една е затворена. През юни 2016 г. ЕС отвори още една преговорна глава, но вместо това да предаде нов импулс на отношенията, те се влошиха. След неуспешния опит за преврат през юли 2016 г. и обявеното извънредно положение в Турция ЕС неофициално замрази разговорите. Визовата либерализация също спря, тъй като Анкара не е изпълнила всички критерии - конкретно изменение на законодателството за борба с тероризма. Призивите за връщане на смъртното наказание и натиска върху свободата на словото също се разглеждат като изключително обезпокоително развитие. На фона на тези събития миналия ноември ЕП прие резолюция, с която призова преговорите да бъдат временно спрени заради репресиите в Турция.Европейският парламент ясно заяви, че ЕС няма намерение да затваря вратата за приятелския турски народ, но не може да пренебрегне извършваните нарушения в Турция, които са в противоречие с принципите на общността.В годишната оценка за реформите в Турция през 2016 г. се казва, че е била трудна година за страната заради кризата в Сирия, миграционната вълна, терористичните атаки и опита за преврат, но и се изразява съжаление за диспропорционалните действия на властите след опита за пуч.В началото на юли тази година евродепутатите призоваха за незабавно спиране на преговорите за присъединяване на Турция към ЕС, ако конституционната реформа остане непроменена.Евродепутатите са загрижени за влошаването на положението в Турция в областта на правовата държава, правата на човека, свободата на медиите и борбата с корупцията. Те остро осъждат заявената от президента на Турция многократна подкрепа за въвеждане на смъртното наказание. Евродепутатите припомнят, че това би поставило под въпрос членството на Турция в Съвета на Европа и би довело до незабавно прекратяване на преговорите за присъединяване към ЕС.Като се вземе под внимание резултатът от провелия се наскоро референдум в Турция относно разширяването правомощията на президента, евродепутатите призовават ЕК и държавите членки незабавно да спрат официално преговорите за присъединяването на Турция, ако пакетът за конституционна реформа бъде приет непроменен, се казва в резолюцията.Въпреки противоречията Турция и ЕС си сътрудничат в НАТО и работят заедно по въпроса за миграцията след сключеното между тях споразумение през март 2016 г. Те също така имат стабилни търговски отношения. Европейският съюз е най-големият пазар за износ на турски стоки - 44,5% от износа на страната е предназначен за пазара в ЕС. Турция, от своя страна, е четвъртият по големина пазар за ЕС, като 4,4% от износа на ЕС отива в Турция. През декември 2016 г. Европейската комисия предложи да се актуализира митническият съюз с Турция и да се разширят двустранните търговски отношения. След приключването на преговорите парламентът ще трябва да одобри договореностите, преди те да влязат в сила.В приетата през юли резолюция евродепутатите признават значимостта на добрите отношения между ЕС и Турция, както и поддържането на конструктивен и открит диалог. Това е от основно значение за справяне с общите предизвикателства като миграцията, сигурността и тероризма. Евродепутатите подкрепят започване на преговори за последващо развитие на митническия съюз между ЕС и Турция, като ще изискват в него да се включи клауза относно правата на човека и основните свободи.Освен това ЕП подкрепя намирането на справедливо, всеобхватно и трайно решение на кипърския проблем, основано на създаването на федерация от две общности и две зони. Евродепутатите очакват Турция активно да подкрепи бързото и успешно приключване на преговорите и да започне изтегляне на своите войски от Кипър.Резолюцията беше приета с 477 гласа \"за\" срещу 64 \"против\", 97 \"въздържал се\". Парламентът планира да изпрати делегация на посещение в Анкара през есента с цел подновяване на парламентарния диалог.На този етап ЕС и Турция остават ангажирани да продължат преговорите за еврочленство и за реформиране на митническия съюз, но в същото време Брюксел ще продължи да призовава за спазването на универсалните ценности и върховенството на закона.", "date": "2017.08.18", "title": "Настъпи време за преосмисляне на сътрудничеството ЕС-Турция"}
{"url": "https://news.bg/world/papa-fransis-opredeli-slyapoto-nasilie-kato-tezhka-obida-kam-tvoretsa.html", "text": "Папата Франсис изпрати телеграма, в която изрази съболезнованията си за жертвите на терористичната атака в Барселона, в която загинаха 14 души и около 130 бяха ранени, съобщава \"Радио Ватикана\"Папа Франсис изрази \"най-дълбоката си съпричастност\" за жертвите на терористичната атака в четвъртък в Барселона в \"Лас Рамблас\", с телеграма до архиепископа на града Кардинал Хуан Хосе Омела. Телеграмата е подписана от кардинала и държавен секретар Пиетро Паролин.Папа Франсис осъжда \"сляпото насилие\", което показва атаката, като се казва, че това е \"тежка обида към Твореца\".Той се моли за онези, които \"изгубиха живота си в такъв нечовешки акт\".\"В тези моменти на скръб и болка\", Папата \"желае да предложи своята подкрепа на многото ранени, на техните семейства и на цялото каталунско и испанско общество\", съобщава телеграмата.Обръщайки се към бъдещето, папа Франсис казва че отправя \"молитвите си към Всевишния, за да ни помогне да продължим да работим с решителност за мир и хармония в света\". ", "date": "2017.08.18", "title": "Папа Франсис определи сляпото насилие, като тежка обида към Твореца"}
{"url": "https://news.bg/politics/petkova-izprati-oditite-na-tsankov-kamak-v-prokuraturata.html", "text": "В Министерство на Енергетиката пристигнаха докладите от извършените финансови инспекции на \"Цанков камък\", изпратени в прокуратурата във връзка с подадения тази седмица от депутати от 44-то Народно събрание сигнал до главния прокурор.От докладите става ясно,че през 2012 г. е извършена проверка за законосъобразност относно спазване на нормативните актове в областта на обществените поръчки във връзка с възлагането на строително-монтажни дейности, строителен и авторски надзор, консултантски услуги и технически становища на обект Хидровъзел \"Цанков камък\", както и изпълнението на сключените договори.Установени са 65 нарушения на ЗОП, Правилника за прилагане на ЗОП и Наредбата за възлагане на малки обществени поръчки. Установено е, че са извършени разходи на обща стойност 232 млн. лв., без да са проведени обществени поръчки.Докладът е изпратен от тогавашния директор на АДФИ г-жа Теменужка Петкова до органите на прокуратурата и съдържа информация за извършените проверки, установените нарушения и отговорните длъжностни лица.Министър Теменужка Петкова пожела да види документите, свързани с възлагането и реализацията на проекта за изграждане на хидровъзела от органите на Агенцията за държавна финансова инспекция. Тя изпрати официално писмо в понеделник, 14 август до директора на АДФИ.Припомняме, че от  за проекта \"Цанков камък\", след като . Включително премиерът  като \"поредните милиарди, които са изхарчени напразно\", подобна на коментарите му към проекта АЕЦ \"Белене\" преди години.Освен това лидерът на социалистите , които замесват името й с проекта \"Цанков камък\", а от ДПС излязоха с прессъобщение, в което отричат по какъвто и да е било начин почетния лидер на партията Ахмед Доган да е свързан с проекта.", "date": "2017.08.18", "title": "Петкова изпрати одитите на \"Цанков камък\" в прокуратурата"}
{"url": "https://news.bg/world/mariano-rahoy-borbata-sreshtu-terorizma-e-osnovnata-zadacha-na-tsyala-evropa.html", "text": "Борбата срещу тероризма е основната задача на цяла Европа, заяви испанският премиер Мариано Рахой на съвместна пресконференция с ръководителя на Каталуния, соъбщава ТАСС.\"Проблемът за Европа: борбата срещу тероризма, това е наша основна грижа\", каза премиерът. Според него в момента основната задача е да се окаже помощ на жертвите на терористични атаки и техните семейства.Освен това той обърна внимание на значението на предотвратяването на такива атаки в бъдеще и задържането на извършителите на инцидента. \"Можем да работим заедно, да действаме като екип\", подчерта Рахой.Двете атаки в Каталуния са планирани от известно време от хора, действащи извън град Алканар, съобщи полицията. Алканар е мястото на експлозия в къща малко преди полунощ в сряда, при инцидент, който полицията сега свързва с нападенията, съобщава Ройтерс.Трима от арестуваните досега за атаките са мароканци, а четвъртият е испанец, съобщи началникът на регионалната полиция на пресконференция. Никой от тях нямаше история свързана с тероризъм. Те са на възраст между 21 и 34 години.Полицията заяви, че все още не е идентифицирала шофьора на вана, който покоси пешеходците в центъра на Барселона, а след това избяга пеша.Възможно е този човек да е сред петте заподозрени и застреляни в курортния град Камбрия, но все още не е сигурно, каза шефът на полицията.", "date": "2017.08.18", "title": "Мариано Рахой: Борбата срещу тероризма е основната задача на цяла Европа"}
{"url": "https://news.bg/world/dvama-ubiti-i-8-raneni-sled-napadenie-s-nozh-vav-finlandskiya-grad-turku.html", "text": "Двама души са убити и най-малко осем други са ранени в град Турку във Финландия, съобщиха полицейски служители, цитирани от БиБиСи.Полицията е арестувала мъж след като го е простреляла в крака. Инцидентът е станал на площад Puutori-Market Square. Полицията предупреди, че други нападатели може да са на свобода и помоли хората да стоят настрана от центъра на града.Директорът на университетската болница в Турку Петри Виролайнен заяви пред журналисти, че най-малко осем души са били изпратени там с наранявания, а един човек е починал.На пресконференция по-късно полицията потвърди втората смърт. В Туитър, полицията в Югозападна Финландия в 16 и 40 часа местно време написа: \"Няколко души са намушкали в центъра на Турку. От хората се изисква да избягват центъра на града\".Вестникът \"Турун Саномат\" съобщи, че на място има няколко линейки, а полицията извършва проверки на обществения транспорт.Няколко сгради бяха евакуирани и полицейски служители разследваха редица хора в близкия търговски център, но не ги свързваха с атаката.Очевидецът Джеси Браун съобщава пред БиБиСи: \"Видях полицията да стреля по човек, хората тичаха и имаше разговор за нападение с нож, може би за многобройни извършители\". По-късен в пост полицията потвърди \"Полицаите търсят евентуално повече извършители в Турку.\"Финландският премиер Юха Сипила заяви, че правителството му наблюдава ситуацията. Министърът на вътрешните работи и националният полицейски комисар също заявиха, че пътуват към града.Беше увеличена и сигурността на ключовите места в столицата Хелзинки, където въоръжена полиция може да се види на централната жп гара и летището.Към 18 ч българско време няма постъпила информация в посолството на България в Хелзинки за пострадали българи, след като мъж нападна с нож граждани на оживена улица в град Турку, Финландия.", "date": "2017.08.18", "title": "Двама убити и 8 ранени след нападение с нож във финландския град Турку"}
{"url": "https://news.bg/world/kmetat-na-nitsa-iska-kruti-merki-za-sigurnost-v-evropeyskite-gradove.html", "text": "Кметът на френския град Ница, където десетки хора бяха прегазени преди година от нападател, управляващ камион, заяви, че ще свика европейски колеги следващия месец, за да види как могат да подобрят сигурността след атентата в Барселона, съобщава Ройтерс.Осемдесет и шест души загинаха при джихадистката атака във френската Ривиера, първият от няколко подобни инцидента в европейските градове.\"Убеден съм, че животът ще надделее над смъртта и че ще триумфираме над варварството и тероризма\", заяви кметът на Ница Кристиан Естроси пред репортери, след като почете жертвите от Барселона на \"Променад дес Инглес\", където бяха десетките жертви.\"Очевидно е, че кметовете - било то в Берлин, Лондон, Париж, Ница, Барселона или Стокхолм - са първите, които се сблъскват с това насилие и управляват тези обществени пространства ... но ние не сме тези, които участват в големите национални и европейски реформи \", каза той.Естроси заяви, че е взел трудното решение да похарчи от бюджета 30 милиона евро, за да защити потенциалните целеви райони в Ница от възможни атаки с автомобили и че градовете се нуждаят от повече пари, за да се справят с новите заплахи.\"Няма да спечелим войната с правилата на мира\", допълва Естроси.", "date": "2017.08.18", "title": "Кметът на Ница иска крути мерки за сигурност в европейските градове"}
{"url": "https://news.bg/world/nyama-informatsiya-za-postradali-balgari-v-barselona-i-kambrils.html", "text": "Министерството на външните работи предаде актуална информация във връзка с терористичния атентат в Барселона.Към 10:30 часа българско време няма постъпила официална информация от испанските власти за пострадали български граждани при терористичната атака в Барселона, Испания. Българското посолство в Мадрид продължава да следи ситуацията и е в постоянен контакт с местните власти.В съобщението на МВнР няма информация и за пострадали българи при терористичния акт в Камбрилс.По официални данни, с които посолството на Република България в Мадрид разполага броят на загиналите е 13. Други 15 души са тежко ранени, 23 са ранени по-леко. 48 души са с леки травми.По официална информация пострадалите хора са от 28 различни националности. Сред ранените са граждани на: Франция, Германия, Холандия, Аржентина, Венецуела, Белгия, Австралия, Унгария, Перу, Румъния, Ирландия, Гърция, Куба, Македония, Китай, Великобритания, Люксембург, Австрия, Канада, Еквадор, САЩ, Филипините, Кувейт, Пакистан, Тайван, Турция, Италия и Алжир.Местните власти съобщават за вероятна връзка между двете нападения от Барселона и Камбрилс. Властите обвързват атентатите и с взрива на къща на 17 август сутринта в крайморското градче Алканар, провинция Тарагона.Спрямо тези данни ставя ясно, че Каталуня е била подложена на мащабно терористично нападение, което се е развивало и има поне три оперативни фази.Движението в центъра на Камбрилс е блокирано. Туристите и гражданите чакат разрешение от органите на реда, за да могат да излязат от своите къщи.Испанското правителство обяви тридневен национален траур от днес до 20 август. Днес в 12 ч. местно време на площад \"Каталуня\" в Барселона ще се проведе официален акт за осъждане на атентатите, на който ще присъстват испанският министър-председател Мариано Рахой, както и лидерите на всички парламентарно представени испански партии. Те ще почета загиналите с едноминутно мълчание.Общественият транспорт в Барселона вече е почти напълно възстановен. Спирката на площад \"Каталуня\", откъдето започна вчерашният атентат, остава затворена, както и две спирки на метрото в централната част на града.За семействата и роднините на пострадалите са отворени две зали на терминал 1 и 2 на летището в Барселона, където за тях се грижат представители на Червения кръст, каталунската полиция и гражданска защита.Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството в Испания: 00 34 913 455 761; 00 34 913 456 651За медийни запитвания по въпроса: Петър Бучков, дирекция \"Пресцентър\", моб. 0893 33 96 03", "date": "2017.08.18", "title": "Няма информация за пострадали българи в Барселона и Камбрилс"}
{"url": "https://news.bg/regions/devet-ognishta-na-brutseloza-v-slivensko.html", "text": "Девет огнища на бруцелоза са установени в Сливенско, като осем от тях са в малки стопанства в село Гергевец и едно в сливенското предградие \"Речица\", съобщиха от областната администрация. По нареждане на БАБХ всички болни животни са били незабавно евтаназирани и извозени в екарисаж.Млечните продукти от засегнатите стопанства са поставени под забрана и продукцията, предимно сирене, е унищожена. Млякото задължително трябва да преминава термична обработка.Установени са двама носители на болестта бруцелоза. Те минават на лечение през Сливенската многопрофилна болница, съобщава БТА. При хората няма клинични данни, а са само носители на болестта. Днес двамата ще бъдат приети в Инфекциозното отделение на болницата.Общо са изследвани до момента проби от близо 48 души.Припомняме, в последните години огнища на бруцелоза избухваха всяко лято. Основно съсредоточаването на болестта беше в Югозападна България, но имаше избухване на епидемии и в Северна и Североизточна България. Като най-вероятен източник на заразата беше посочен незаконен внос на животни от Гърция. При установяване на заболяването /огнище/ на болестта животните се евтаназират, а във фермите се извършва основно обеззаразяване. При хората заболяването протича спорадично. Става при контакт с болни животни или необработени продукти от тях. Бактериите се откриват в млякото и месото. Инфектирането на човека става най-често при консумиране на заразени или замърсени продукти (месо, мляко и други). По-рядко замърсяването става чрез кожата и лигавицата по въздушен път - при обработка на кожи, стригане на вълна.", "date": "2017.08.18", "title": "Девет огнища на бруцелоза в Сливенско"}
{"url": "https://news.bg/crime/v-stara-zagora-izdirvat-mazh-za-vaorazhen-grabezh.html", "text": "Полицията в Стара Загора издирва мъж за въоръжен грабеж на магазин, съобщава БТА.Снощи, 18 август, 38-годишна жена се обадила в полицията и подала сигнал, че в магазина, където работи влязъл мъж с маска на главата. Мъжът я заплашил с пистолет и поискал всички пари в касата. Той взел целият дневен оборот на магазина, които бил около 1000 лв.Магазинът, в който е станал обира е на улица \"Майор Таньо Кавалджиев\".По случая е образувано досъдебно производство.", "date": "2017.08.18", "title": "В Стара Загора издирват мъж за въоръжен грабеж"}
{"url": "https://news.bg/world/dvama-dushi-i-oshte-edin-van-izdirvat-v-ispaniya.html", "text": "Още двама души и един микробус се издирват от полицията в Каталуния. Информацията съобщи радиостанция Cadena Ser, цитирана от световните агенции. До този момент са арестувани трима души.  и два автомобила - единият, с който бяха сгазени десетки хора в Барселона, другият - открит няколко часа след атаката на около 70 км. от Барселона, в град Вик.Тази нощ при второ нападение - по-скоро опит за атентат - бяха ликвидирани петима терористи. Четирима от тях бяха ликвидирани от службите на място в град Камбрилс. За смъртта на петия бе съобщено малко по-късно. в северния град Рипол. За него все още няма официално потвърждение от властите дали смятат, че той е шофьорът на вана в Барселона.Тази информация не е разпространена и във връзка с задържаните тази нощ двама души.", "date": "2017.08.18", "title": "Двама души и още един ван издирват в Испания?"}
{"url": "https://news.bg/world/mediite-v-ispaniya-prizovavat-za-edinstvo.html", "text": "Тероризмът не избира враговете си на случаен принцип и този път избра град, който представлява духа на отворената, демократична и разнообразна среда, както никой друг. Това пише испанският ежедневник \"El Pais\" по повод вчерашния терор в сърцето на Барселона и Камбрилс.От друга страна десноцентристкият всекидневник \"El Mundo\" сочи, че фундаментализмът и екстремизмът имат присъствие в Каталуния. \"В Каталуния процесите на радикализация протичат по-бързо, което прави градът първото място в Испания, където \"Ислямска държава\" може да се мобилизира\".\"El Pais\" акцентира, че атаката в Барселона съвпада с \"момент на максимално политическо объркване\" в Каталуния. Ежедневникът призовава регионалните и националните власти за единство. \"Време е да сложим край на демократичните глупости\", пишат от \"El Pais\".Припомняме, Каталуния планира да проведе референдум за независимост от Испания на 1 октомври. Мадрид се противопоставя на отцепването и твърди, че референдумът е противоречив.Барселонският вестник \"La Vanguardia\" също призовава за единство в Каталуния. Вестникът апелира към световната общественост да се продължат военните операции срещу \"Ислямска държава\" и да се \"укрепят единството и сътрудничеството на всички европейски страни за противодействие на терористичните заплахи\".", "date": "2017.08.18", "title": "Медиите в Испания призовават за единство"}
{"url": "https://news.bg/world/musa-ukabir-osnoven-zapodozryan-za-napadenieto-v-barselona.html", "text": "18-годишният Муса Укабир - това е основният заподозрян за извършване на нападението с автомобил от вчера вечерта в Барселона, съобщава изданието El Mundo.Муса Укабир е брат на първото лице, което беше завъртяно в медиите като издирван от полицията. Дрис Укабир, чийто документи бяха открити в микробуса на нападението, се предаде обаче в полицията, след като медиите разпространиха името и снимката му.В публикация, публикувана преди две години в мрежа Kiwi, Муса Укабир призовава мюсюлманите да \"убиват неверниците и да следват религията\", когато е попитан какво ще направи през първия си ден като абсолютен владетел на света.В друг отговор той коментира, че страната, в която никога няма да живее е Ватикана.Към момента Фейсбук и Туитър профилите на Муса  и Дрис Укабир са изтрити.Медиите съобщават, че Дрис Укабир, по-големият брат на Муса, е наблюдаван внимателно от испанската полиция. Той е прекарал един месец в ареста на затвора \"Фигерес\", като заподозрян в сексуално насили. Освободен през 2012 г.По информация от медии, Дрис Укабир е 28-годишен мароканец живеещ в Рипол, провинция Хирона, Каталуния, Испания.Кметът на Рипол, Джорди Муньел, коментира пред телевизионен канал на Каталуния, че Дрис е арестуван на път за местната полицейска служба, за да съобщи, че неговата лична карта е била откраднато. Муньел, описва Укабири като \"нормално семейство\".\"Изненадани сме, че тези трагични събития са свързани със семейство от Рипол. Те живеят тук от много години и никога не сме имали проблем. Хората тук са тъжни и притеснени, коментира кметът.\"Ние сме град от около 11 000 души с 9% имигранти. На практика ние всички се познаваме\", добавя Муньел.Дрис Укабир заяви в полицията, че няма нищо общо с терористичната атака и че документите му са били откраднати преди време. Не е ясно обаче защо не е подал сигнал в полицията.Още тази нощ се появи информация, че Укабир е дал сведения за своя брат като възможен извършител на атаките.До този момент са арестувани трима души.  и два автомобила - единият, с който бяха сгазени десетки хора в Барселона, другият - открит няколко часа след атаката на около 70 км. от Барселона, в град Вик.Появи се и информация, че полицията издирва още двама души и още един автомобил.Поясите, които носеха петимата ликвидирани в Камбрилс терористи, са били фалшиви, съобщи малко по-рано Ройтерс. Новината, съобщена от премиера на Каталуния Карлес Пучдемон, е потвърдена и от експерти по обезвреждане на експлозиви.Тази нощ петима души с автомобил \"Ауди\" прегазиха хора в курорта Камбрилс в опит да повторят нападението от Барселона от вчера следобед. Полицията ликвидира терористите. В атаката в Камбрилс бяха ранени петима граждани и един полицай.Никакви взривни устройства не се открити и в автомобила, който намерен в град Вик, на около 70 километра от Барселона. Той е бил паркиран в близост до заведение за бързо хранен от веригата Burger King.На този тепа според разследващите, терористите след нападението в Барселона са имали намерение да използват този автомобил за да избягат в неизвестна посока.Видеокамери са заснели този автомобил, паркиран на това място още в сряда през нощта.Това, което знаем досега за атаките в Испания:", "date": "2017.08.18", "title": "Муса Укабир - основен заподозрян за нападението в Барселона"}
{"url": "https://news.bg/crime/babh-izze-tonove-hrani-i-zatvori-13-obekta.html", "text": "През месеците юни и юли Българската агенция по безопасност на храните извърши 3000 извънредни проверки по Черноморието, след проверките са съставени 92 Акта и са издадени 250 Предписания.Иззети са 933 килограма храни, които ще бъдат унищожени. От тях има такива с изтекъл срок на годност, неправилно съхранявани, храни с липса на документи за произход, термично обработени храни без маркировка, нерегламентирано продавани храни без етикети и такива с неизвестен произход.Във Варна инспекторите са затворили 13 обекти. Основните причини са неправилно съхранение на храни, съвместно съхранение на готови за консумация храни и суровини, незадоволителна хигиена, извършване на дейност без издадено удостоверение за регистрация и несъответствия в сграден фонд и оборудване.В Бургас е затворен само един търговски обект със заповед за спиране на експлоатация за неправилно съхранение на храни, липса на електричество и несъответствия в предлаганият асортимент посочен в издаденото удостоверение за регистрация.Най-чести нарушения, които инспекторите установяват са несъответствия на сграден фонд и оборудване, липса на регистрация, съвместното съхранение на различните групи храни, изискващи различен температурен режим на съхранение, нарушения по поддържане на Системите за управление на безопасността на храните СУБХ и др.През месец юли са извършени 14 000 проверки от отделите \"Контрол на храните\" пък е провело 14000 проверки през изминалия месец на обекти за производство, търговия на едро и дребно с храни и заведенията за обществено хранене в страната. Съставени са 208 акта и са издадени 776 Преписания. От тези проверки над тон месо е насочено за унищожение. От предприятия и складове за търговия на едро: 20 597,90 кг. храни от животински и неживотински произход.Общ брой затворени обекти с временно преустановена дейност са 19, от които 9 на територията на гр. Варна, 4 на територията на гр. Добрич, 3 на територията на гр. Шумен, 2 на територията на гр. София и един на територията на гр. София-област.", "date": "2017.08.18", "title": "БАБХ иззе тонове храни и затвори 13 обекта"}
{"url": "https://news.bg/world/vlastite-v-ispaniya-sa-zalovili-51-dzhihadisti-ot-nachaloto-na-2017-g.html", "text": "Броят на операциите срещу джихадисти в Испания се е увеличил значително, съобщава БиБиСи.Испания повиши нивото на заплаха от терористичен акт от четвърта на пета степен през месец юни 2015 г.Според статистика на \"El Pais\" преди атаките от вчера в Барселона и Камбрилс в страната са били задържани 51 души, заподозрени в джихадизъм.През изминалата 2016 година в Испания са задържани 69 души по подозрения за организирането на терористичен акт и радикализация. През 2015 година са били задържани 75 души.От местния ежедневник посочват, че нивото на сигурност и наблюдение в Испания е било засилено след атаката от Ница през юли миналата година и нападението в Берлин пред месец декември.Това, което знаем досега за атаките в Испания:", "date": "2017.08.18", "title": "Властите в Испания са заловили 51 джихадисти от началото на 2017 г."}
{"url": "https://news.bg/crime/kola-se-vryaza-v-benzinostantsiya-v-stolitsata.html", "text": "Лек автомобил се е врязал във витрината на търговски обект в столицата, съобщават от Столична дирекция на вътрешните работи. Червеният \"Ситроен\" е \"влязал\" в бензиностанция, съобщават пък от БТВ.Според служителите в обекта, на шофьорът му е прилошало. Оказва се, че лично един от работещите в бензиностанцията е откарал водача на червената кола у дома.От бензиностанцията обясняват, че щетите не са сериозни и обектът е застрахован.Сигналът за инцидента е получен в СДВР в 8:00 ч. тази сутрин. Към момента няма информация за пострадали, щетите са само материални по данни на СДВР.Катастрофата е станала в София на Околовръстния път при квартал \"Бояна\".Към момента разследването по случая продължава. ", "date": "2017.08.18", "title": "Кола се вряза в бензиностанция в столицата"}
{"url": "https://news.bg/crime/prokuraturata-v-smolyan-razsledva-smetishteto-v-rudozem.html", "text": "Окръжна прокуратура-Смолян разследва престъпление по служба заради прекратен договор за експлоатация на сметището край РудоземДосъдебното производство се води срещу неизвестен извършител за прекратен договор за експлоатация на сметището в местността \"Бунарски дол\", с. Бърчево, общ. Рудозем.Става дума, че за периода от 19 май 2014 г. до септември 2016 г. в Рудозем, кмет, секретар на община или друго длъжностно лице от Общинската администрация при Община Рудозем, е нарушил и/или не е изпълнил служебни задължения при прекратяване на договор за експлоатация на общинско депо.Прекратяването на договора с фирма \"Боропласт\" ЕООД е възможно да са били нарушени разпоредбите на Закона за обществените поръчки и Закона за задълженията и договорите, като е била издадена заповед на основание Закона за местното самоуправление и местната администрация за забрана на достъп на външни лица до депото и с това е ограничен достъпа на търговското дружество до сметището.Според прокуратурата целта е била да има облага за някого и да се причини другиму вреда. Това е можело да доведе вредни последици за общината или.Разследването е започнало след подадена жалба до прокуратурата, в която се твърди, че фирмата \"Боропласт\" ЕООД е имала сключен договор за експлоатация на депото за срок от десет години - до края на 2017 г., сключен от община Рудозем, като възложител, след проведена процедура за възлагане на обществена поръчка, но бил прекратен едностранно от община Рудозем на 19 май 2014 г.", "date": "2017.08.18", "title": "Прокуратурата в Смолян разследва сметището в Рудозем"}
{"url": "https://news.bg/health/v-dve-sela-vodata-e-zabranena-zaradi-esherihiya-koli.html", "text": "Питейната вода в селата Джерово и Чакаларово в община Кирково е заразена с бактерията ешерихия коли, съобщава БНР.Това означава, че тя е негодна и абсолютно се забранява пиенето.В Чакаларово са установени и ентероколи над нормата. Регионалната здравна инспекция в Кърджали забрани използването на водата за питейни нужди и издаде предписания до В и К за обработка на водопровода.В цялата област са извършени общо 11 проверки през август и не са открити други отклонения.", "date": "2017.08.18", "title": "В две села водата е забранена заради ешерихия коли"}
{"url": "https://news.bg/crime/8-brakonieri-zaloveni-za-nezakonna-sech-za-tri-dni.html", "text": "Горски служители хванаха осем системни нарушители, които незаконно са секли в горите. Това се случило само за последните три дни.При внезапна проверка на Агенцията по горите през вчерашния ден са заловени петима нарушители на Закона за горите са задържани. Хората са хванати в крачка в момент, в който са секли немаркирани дървета в землището на село Цар Шишманово, област Видин.Освен тях е задържан и товарен автомобил с 6 куб. м. незаконно добита дървесина. Лицата са отведени за разпит със съдействието на РУ на МВР гр. Кула.Два дни по рано при рутинна акция на ИАГ, трима нарушители са заловени с 5 куб. м. незаконна дървесина в землището на село Макреш.На всички заловени са съставени актове за нарушение на Закона за горите.", "date": "2017.08.18", "title": "8 бракониери заловени за незаконна сеч за три дни"}
{"url": "https://news.bg/health/pravyat-zabranitelen-spisak-na-lekarstva-za-reeksport.html", "text": "Експертен съвет и списък на т.нар наблюдавани лекарства, за които има недостиг в българските аптеки, ще бъдат създадени.Когато се установи, че има недостиг и дадено лекарство го няма в 5 аптеки, то тогава част от този наблюдаван списък ще стане ограничителен.Това стана ясно като готвени мерки от Министерството на здравеопазването за борба  у нас, който периодично води до криза с продукти, .Цените на лекарствата в България са най-ниски и затова са \"апетитни\" да бъдат изнасяни, подчерта посочи зам.-министърът на здравеопазването Лидия Нейчева на пресконференция в МЗ, на която бяха представени промените в Закона за лекарствата.\"Разчитаме на изключителна политическа подкрепа от всички политически сили и обединяване около това пациентите да са осигурени с лекарства\", каза още Нейчева и подчерта, че \"когато в България този реекспорт заплашва здравето на пациентите, защото хората не могат да си намерят лекарства, не бива да бъде допускан\".Тя гарантира, че ще се опитат да регулират реекспорта. По думите й в първия момент за някои от участниците промените няма да бъдат приемливи, но когато това е национален интерес, означава, че всички трябва да се обединим около тази идея. \"Нашите близки, роднини, приятели са тези, които страдат от недостига на лекарства\", допълни Нейчева.Друга промяна, касаеща болниците, е намаляването на административната тежест при извършването на дарения на лекарства. Предвижда се да няма вече разрешителен режим от Изпълнителната агенция по лекарствата (ИАЛ), за който се чакаше от 7 до 10 дни. Сега ще има само уведомителен такъв.Промяна се предвижда и за проекта за изменение и допълнение на Закона за лекарствени продукти и хуманната медицина. Ще се въведе т.нар. състрадателна употреба на лекарствата.Нейчева обясни, състрадателната терапия визира лекарствата, при които клиничните проучвания са затворени, все още не са регистрирани, нямат цена и не могат да бъдат закупени. Тези медикаменти обикновено са иновативни, изключително скъпи като нови молекули, до които пациентите са нямали достъп досега, посочи Нейчева.\"С въвеждането на тази състрадателна употреба тези пациенти, които нямат друга алтернатива за лечение в България, биха получили възможността да опитат да се лекуват по един начин, който много често дава много добър резултат\", допълни зам.-министър Нейчева. Тя уточни, че тези лекарства ще бъдат безплатни за пациентите. Цената на медикаментите ще бъде плащана от фирмите-производители.Друга промяна е намаляване на административната тежест за клиничните проучвания. Досега, за да бъде разрешено проучването, се е налагало документите да се внасят на две места. Сега обаче те ще трябва да се внасят само в Изпълнителната агенция по лекарствата.Законопроектът е подготвен от предишния редовен кабинет. В този вид, в който е представен, проектът е нотифициран от ЕК и Конституционния съд.\"Политическата подкрепа за този законопроект е изключително важна\", заяви Нейчева.Вече всички желаещи могат да дарят кръв в даден град и тя да бъде осигурена на пациент, който се намира в друг град, заяви зам.-министър Нейчева. Заповедта, която позволява това, е на министъра на здравеопазването Николай Петров и е от 11 август, уточни Нейчева.Във връзка с Националния кръвен център, който не е работел през почивните дни, Нейчева заяви, че причината не е липса на персонал, а по-малко тестове за изследване на дарената кръв. Тя допълни, че вече ще работят в събота. Нейчева увери, че сега недостиг на тестове няма. Заради забавяне на обществени поръчки са липсали тестове, поясни още зам.-министърът.", "date": "2017.08.18", "title": "Правят забранителен списък на лекарства за реекспорт"}
{"url": "https://news.bg/crime/na-letishte-burgas-hvanaha-dvama-turisti-lagali-za-krazhba.html", "text": "При проверката на багажа на норвежка туристка на Летище Бургас са открити фотоапарат \"Канон\" и камера \"Сони\". Десет дни по-рано жената ги е обявила за откраднати, а така наречените \"откраднати вещи\" са аоткрити в личния й багаж.Във втория случай холандски турист заявил в полицията на 13 август, че от него са откраднати фотоапарат \"Панасоник Лумикс\", слънчеви очила \"Полароид\", слънчеви очила \"Карера\", ръчен часовник \"Гес\" и ръчен часовник \"Керамика\". По думите му кражбата била извършена три дни преди да подаде сигнал. Вещите са открити в багажа на туриста при отпътуването му от България на 15 август.Това показва, че порочната практика през годините чуждестранните туристи да заявяват кражби на вещи, за да получат удостоверение от Районно управление - Несебър и така да могат да получат застрахователното обезщетение, продължава.Особена черта на този вид измама е, че туристите дават сигнал, че вещите им за откраднати само няколко дни преди отпътуването си от България.Това е и причината от няколко години органите на реда да работят със служителите от Граничен полицейски участък - Летище Бургас и при съмнение за застрахователна измама, уведомяват граничните полицаи, за да проверят обстойно багажа на туристите за \"откраднатите вещи\".", "date": "2017.08.18", "title": "На Летище Бургас хванаха двама туристи, лъгали за кражба"}
{"url": "https://news.bg/world/valna-ot-saprichastnost-zalya-evropa-sled-terora-v-barselona.html", "text": "Засилени мерки за сигурност и вълна от съпричастност в Европа след терористичния акт на \"Ла Рамбла\" в Барселона и Камбрилс.Вълна от съпричастност заля Европа след като 14 души загинаха и стотици бяха ранени по време на двете терористични нападения в Барселона и Камбрилс.В Брюксел знамената на Европейския съюз пред сградата на Европейската комисия са спуснати наполовина в знак на съпричастност с трагедията в Барселона. В сградата на ЕК знамената са с черна лента, предаде БГНЕС.Членове и служители на ЕК запазиха минута мълчание като съпричастност към жертвите и пострадалите в нападението.В Москва хората полагат цветя и свещи пред посолството на Испания, с което почитат паметта на загиналите хора в Барселона.На площад \"Каталуния\" в Барселона стотици хора се събраха, за да почетат с едноминутно мълчание смъртта на загиналите. Присъстваха кралят на Испания Фелипе VI, председателят на общината в Каталуния Карлос Пучдемонт и кметът на Барселона Ада Колау.В Германия също имаше вълна от съпричастност към терора в Барселона. Десетки души се събраха и запазиха едноминутно мълчание. Присъстваше и лидерът на германската социал-демократическа партия (SPD) Мартин Шулц.Много хора положиха цветя и свещи на мястото на нападението на булевард \"Ла Рамбла\" в Барселона. Светът е потресен от случващото се.Властите в Италия са засили мерките за сигурност пред посолството на Испания в страната. Засилено полицейско присъствие има и в някои от най-посещаваните туристически обекти в Рим.В много европейски страна испанските знамена на посолствата бяха спуснати в знак на съпричастност към трагедията.", "date": "2017.08.18", "title": "Вълна от съпричастност заля Европа след терора в Барселона"}
{"url": "https://news.bg/world/musa-ukabir-iskal-da-ubiva-nevernitsi-ako-stane-vladetel.html", "text": "18-годишният Муса Укабир е издирван и заподозрян за В публикация, публикувана преди две години в мрежа Kiwi, Муса Укабир призовава мюсюлманите да \"убиват неверниците и да следват религията\", когато е попитан какво ще направи през първия си ден като абсолютен владетел на света.В друг отговор той коментира, че страната, в която никога няма да живее е Ватикана.Към момента Фейсбук и Туитър профилите на Муса и Дрис Укабир са изтрити.Медиите съобщават, че Дрис Укабир, по-големият брат на Муса, е наблюдаван внимателно от испанската полиция. Той е прекарал един месец в ареста на затвора \"Фигерес\", като заподозрян в сексуално насили. Освободен през 2012 г.По информация от медии, Дрис Укабир е 28-годишен мароканец живеещ в Рипол, провинция Хирона, Каталуния, Испания.Кметът на Рипол, Джорди Муньел, коментира пред телевизионен канал на Каталуния, че Дрис е арестуван на път за местната полицейска служба, за да съобщи, че неговата лична карта е била откраднато. Муньел, описва Укабири като \"нормално семейство\".\"Изненадани сме, че тези трагични събития са свързани със семейство от Рипол. Те живеят тук от много години и никога не сме имали проблем. Хората тук са тъжни и притеснени, коментира кметът.\"Ние сме град от около 11 000 души с 9% имигранти. На практика ние всички се познаваме\", добавя Муньел.", "date": "2017.08.18", "title": "Муса Укабир искал да убива неверници, ако стане владетел"}
{"url": "https://news.bg/world/tramp-pak-se-izdani-v-tuitar.html", "text": "Президентът на САЩ Доналд Тръмп обича да се хвали, че проверява фактите преди да пише в Туитър, за да може те да са точни.Последната му позиция за терора в Барселона обаче показа липса на познание, коментира Си Ен Ен.Проучете какво направи генерал Пършинг от Съединените щати на терористите, когато ги хвана. Нямаше радикален ислямски терор за 35 години! Това написа Доналд Тръмп.Президентът на САЩ по всяка вероятност се опира на слуховете за действията на генерал Джон Пършинг по време на Филипино - американската война. Според тях висшият военен е заповядал да се разстрелват пленените мюсюлмани с куршуми, потопени в свинска кръв и техните трупове да се погребват заедно с избити прасета.Изследователи на мемоарите на Пършинг обаче не намират подкрепа за тези слухове. Шири се убеждението, че мюсюлманин, застрелян с куршум, потопен в свинска кръв, отива в ада. Но това не е вярно. Коранът забранява консумацията на свинско, но няма изрично наказание за физически контакт с прасе, коментира за в. \"Хъфингтън поуст\" професорът по религия Шанън Дън.Си Ен Ен припомня, че случката за потопените в свинска кръв куршуми е разказана от Тръмп за първи път на митинг от 2016 г.В историята, която Тръмп разказва по онова време, силите на Пършинг са заловили 50 мюсюлмански затворници. Тогава Пършънг \"е взел 50 куршума и ги е потапил в кръвта на прасетата. След това ги заредил в пушките и разстрелял 49 от заловените. На останалия единствен жив той заповядал да се върне при народа си и да разкаже какво се е случило. \"И за 25 години нямаше проблем\", завърши тогава речта си Тръмп.Си Ен Ен все пак отбелязва, че няма доказателства в подкрепа на действията на Пършинг.", "date": "2017.08.18", "title": "Тръмп пак се издъни в Туитър"}
{"url": "https://news.bg/bulgaria/premierat-gasi-pozhar-kray-haskovo.html", "text": "Министър-председателят Бойко Борисов посети тази вечер района на Хасково и се запозна на място с обстановката и с дейностите за справяне с пожара там. Ситуацията към момента му беше докладвана от директора на Регионалната дирекция \"Пожарна безопасност и защита на населението\" Николай Вълчев.Това съобщиха от правителствената пресслужба.Уточнени бяха действията, които ще бъдат предприети тази нощ във връзка с гасенето. Утре сутринта ще продължат да оказват подкрепа военнослужещите от Сухопътните войски, както ще се включи и тежка инженерна техника от Агенция \"Пътна инфраструктура\".Активизирани са и работят всички поделения на МВР, местните власти, служителите на държавното горско предприятие, помощ оказват и доброволци.Премиерът Борисов поздрави екипите за добрата координация.", "date": "2017.08.18", "title": "Премиерът гаси пожар край Хасково"}
{"url": "https://news.bg/world/ogranichenie-za-grazhdanite-ot-es-sled-brekzit.html", "text": "Трудовите имигранти от Европейския съюз след Брекзита ще трябва да имат поне 4 години трудов стаж, за да получават социални помощи.Това пише в. \"Телеграф\". Изданието се позовава на източници от правителството.Предишният премиер Дейвид Камерън също искаше да ограничи до 4 години трудов стаж за имигрантите преди да имат достъп до социалната система.Бъдещите права на живеещите в ЕС британски граждани и на живеещите във Великобритания граждани на ЕС са един от въпросите, които ЕС иска да уреди в първия етап на преговорите и едва след това да се премине към бъдещите търговски отношения.", "date": "2017.08.18", "title": "Ограничение за гражданите от ЕС след Брекзит"}
{"url": "https://news.bg/world/napadatelyat-ot-myunhen-bil-nevmenyaem.html", "text": "Нападателят от Мюнхен бил невменяем. Той няма да лежи в затвора, а в психиатрията, предаде АП.Наказателният съд в германския град постанови, че мъжът, убил през май 2016 г. с нож един човек и ранил трима, не е в състояние да отговаря за действията си и го остави в психиатрията.Според съда 28-годишният Паул Х., за който първоначално се смяташе, че може да е ислямист, не може да отговорен за своите действия.", "date": "2017.08.18", "title": "Нападателят от Мюнхен бил невменяем"}
{"url": "https://news.bg/world/turoperatori-gotovi-da-anulirat-rezervatsii-za-ispaniya.html", "text": "Асоциацията на белгийските туроператори обяви, че всички, които имат резервации за Испания, могат да се откажат от своето пътуване. Парите от неизползваните пакети ще им бъдат възстановени изцяло.Белгийска гражданка е сред жертвите на кървавото нападение в Барселона. Министърът на вътрешните работи Дидие Рейндерс потвърди, че става дума за жителка на Фландрия, която е била на почивка в Испания.Нейните близки са били уведомени за трагичния инцидент. Външно министерство на Белгия проверява всичките туристи от страната дали са в безопасност.", "date": "2017.08.18", "title": "Туроператори готови да анулират резервации за Испания"}
{"url": "https://news.bg/world/atentatite-v-evropa-tazi-godina.html", "text": "Терористи се врязоха с ван в пешеходци на оживения бул. \"Ла Рамбла \" в Барселона. Загинаха най-малко 13 души, а над 100са ранени.Тази година има пик на подобни терористични атаки в Европа, най-често са с ислямистки мотиви, припомня бТВ.На 22 март стана атаката на моста \"Уестминстър\" в Лондон, когато загинаха шестима души.В Стокхолм имаше нападение през април - равносметката тогава беше петима убити.Отново във Великобритания, атаката на Лондон бридж взе 11 жертви, сред които и тримата нападатели.Дни по-късно във Финсбъри парк жител на Кардиф прегази група мюсюлмани, като уби един човек.Последната терористична атака беше на 9 август в Париж. Целта бяха шестима френски военни - за щастие, те оцеляха, макар и с тежки наранявания.", "date": "2017.08.18", "title": "Атентатите в Европа тази година"}
{"url": "https://news.bg/world/v-ispaniya-ubiha-petima-atentatori.html", "text": "Най-малко петима атентатори са били убити при акцията на полицията в Камбрил, предаде Ройтерс.Всички са били с колани с експлозиви.По-рано каталунската регионална полиция съобщи в Туитър, че в Камбрилс, курортен град на брега на морето, се провежда операция във връзка с възможен терористичен акт. Властите вече открито съобщават, че инцидентните в Камбрилс и Барселона са свързани.Заподозрените са опитали да извършат атентат, подобен на този в Барселона, като се врежат с автомобил в пешеходци. Според медията те са ранили седем души, двама от които тежко.Шестима цивилни и един полицейски служител са ранени, след като автомобил се врязва в тълпа хора в испанския крайморски курорт Камбрилс. Това се случва броени часове след подобното, но по-смъртоносно, нападение в Барселона.", "date": "2017.08.18", "title": "В Испания убиха петима атентатори"}
{"url": "https://news.bg/world/sasht-pak-preduprediha-phenyan.html", "text": "Северна Корея може да се изправи пред тежки военни последици, ако предприеме военни действия, предупреди министърът на отбраната на САЩ Джим Матис.От своя страна държавният секретар Рекс Тилърсън увери, че САЩ ще спазват \"безусловно\" договора си за отбрана с Япония, предаде Ройтерс.Китай от десетилетия води териториални спорове с няколко държави за редица острови в Южнокитайско море, край които са открити значителни запаси петрол и газ.САЩ и Япония са против милитаризация на Южнокитайско море.", "date": "2017.08.18", "title": "САЩ пак предупредиха Пхенян"}
{"url": "https://news.bg/world/grazhdani-ot-18-strani-sa-postradali-v-ispaniya.html", "text": "Граждани от най-малко 18 страни са пострадали при атентата вчера в центъра на Барселона, предаде Дойче веле.Според информация към 1 ч местно време е известно за пострадали от Франция, Германия, Испания, Холандия, Аржентина, Венецуела, Белгия, Австралия, Унгария, Перу, Румъния, Ирландия, Гърция, Кубя, Македония, Китай, Италия и Алжир.Няма данни за пострадали българи.", "date": "2017.08.18", "title": "Граждани от 18 страни са пострадали в Испания"}
{"url": "https://news.bg/bulgaria/uspenie-na-sv-ivan-rilski-1.html", "text": "Днес е църковният празник Успение на св. Йоан Рилски Чудотворец. Той е почитан като най-великия български светец, небесен покровител на България и застъпник на народа ни пред Бога.Земният му път преминава по времето на княз Борис и сина му Владимир, на цар Симеон и сина му Петър - време на широко разпространение на християнството в пределите на България.Св. Йоан Рилски е роден около 876 г. в село Скрино, Дупнишко. Умира на 18 август 946 г. на 70-годишна възраст.Приживе избира трудния път на отшелничеството. Дните му минават в пост и молитва. Около него се събират последователи, които образуват монашеско братство. Преди да напусне този свят, св. Йоан написва завет към своите ученици и към целия народ, който и днес звучи поучително: \"Ако ли се намери някой измежду вас, който сее плевели, раздори и други съблазни, такъв веднага го отстранете от вашето събрание, за да не обърне това в разяждаща живеница и да не се разпространи злото между добрите.\"След смъртта му неговите ученици пренасят тленните му останки от Рилската обител в древния Средец.През 1183 г. мощите са отнесени в Унгария, но скоро след това отново са върнати. През 1195 г. цар Асен I тържествено пренася мощите на св. Йоан Рилски в Търново, където те остават почти три столетия. През 1469 г. реликвата е върната в Рилския манастир.Почитан е като общобългарски светец, но славата му се разнася в Русия и по целия Балкански полуостров.Днес Рилският манастир - най-голямата и почитана българска светиня, отбелязва своя храмов празник.", "date": "2017.08.18", "title": "Успение на св. Иван Рилски"}
{"url": "https://news.bg/world/atomna-podvodnitsa-s-uspeshna-strelba-v-rusiya.html", "text": "Атомната руска подводница \"Северодвинск\" успешно изстрела крилата ракета \"Калибър\", съобщава пресслужбата на Северния флот.Стрелбата е осъществена в петък на полигон в Баренцово море в района на Архангелска област.От властите обявиха, че стрелбата е била успешна.", "date": "2017.08.18", "title": "Атомна подводница с успешна стрелба в Русия"}
{"url": "https://news.bg/weather/ochakva-ni-slanchev-den.html", "text": "Температурите в страна днес ще са около 30 - 36 градуса.Очаква се в София максималната температура да бъде 30 градуса. Най-топло ще бъде във Югоизточна и Североизточна България, където температурите може и да надвишат 35 градуса.В централните части от страна също се очаква термометрите да показват около 33 - 34 градуса.Температурите по Черноморието ще се движат около 30 градуса. В следобедните часове в Бургас градусите да стигнат до 32. Температурата на морската вода ще бъде около 26 градуса.Възможно е леко заоблачаване над планинските райони в западните части от страната.Днес в страната също има висок риск от възникването на пожари.Най-голяма възможност за пожари има в източните-югоизточните райони. Опасност от нови пожари ще има и в югозападните райони и централните части на северна България.Синоптиците вещаят и хубав уикенд с минимални температури между 17 и 20 градуса. Максималните стойности в събота, 19 август, ще са около 33 градуса, а в неделя - 32.Възможно в неделя над някои част от страната да има превалявания, които ще продължат в понеделник, 21 август, когато се очаква и рязко захлаждане с температури между 24 и 27 градуса за цяла България.", "date": "2017.08.18", "title": "Очаква ни слънчев ден"}
{"url": "https://news.bg/world/ispanskata-politsiya-izdirva-pone-edin-napadatel.html", "text": "Испанската полиция издирва атентатора, който извърши нападението на пешеходната търговска улица \"Рамбла\" в центъра на Барселона вчера надвечер.При нападението загинаха 13 души и повече от 100 бяха ранени.Нападателят изостави автомобила, с който измина близо 500 метра на зиг-заг - почерк на терористичното нападение от Ница от преди година.Според свидетели издирванията е човек с ръст около 1.70 м. и е облечен с бяла тениска.Двама души бяха задържани след нападението - единият е мигрант от Мароко, а другият от Мелиля (испански анклав в северна Африка на границата с Марок). Според полицията двамата са свързани с нападението в Барселона.Втори атентат беше предотвратен в Испания при операция на полицията в Камбрил отново вчера, малко след първото нападение.Петима атентатори са били убити при акцията на полицията при излизането им от автомобила, с който са се опитали да извършат нападение.Всички са били с колани с експлозиви.Властите вече открито съобщават, че инцидентните в Камбрилс и Барселона са свързани.При второто нападение са ранени седем души, шестима цивилни и един полицай. Двама от ранените са в тежко състояние.Първоначално властите обявиха името и разпространиха снимка на Дрис Укабир, на името на когото е бил нает бусът, използван за атентата в Барселона. При появата на информацията в медиите човекът се е явил в полицията в Каталуния и е заявил, че няма общо с нападенията. Той е заявил, че са му откраднати документите.Все още няма официална информация за това точно колко са били нападателите. Според някои източници във вана от Барселона е имало повече от един човек. В този смисъл полицията може да издирва и двама терористи.\"Ислямска държава\" пое отговорност за нападението. Няма обаче потвърждение дали действително е терористичната организация е участвала пряко в организацията на действията на терористите. ИДИЛ има практиката да поема отговорност за нападения в градове и държави от Запада, трупайки по този начин имидж сред последователите си. Няма потвърждение обаче за това от разузнавателните служби.", "date": "2017.08.18", "title": "Испанската полиция издирва поне един нападател"}
{"url": "https://news.bg/regions/tezhka-tehnika-gasi-pozhara-kray-haskovo.html", "text": "Битката с възникналите пожари в област Хасково е продължила цяла нощ. И към момента огнеборците се борят с огнената стихия.И днес 35 военни и техника от състава на Сухопътните войски се включиха в гасенето на пожара край село Маточина, община Свиленград. Военнослужещите гасят пожар на фронт от 4 км. Припомняме, късно снощи, 17 август, на територията на област Хасково се разразиха нови 4 огнища.Няма опасност за жителите на населението места в района на пожарите.Вече втори ден пожарникарите не могат да локализират . Бедствието е обхванало близо 2 000 дка земя. Причината за пожара най-вероятно е почистването на пасища или инцидент, възникнал след работа с тежка селскостопанска техника. Пожарите са на метри от границата ни с Турция, информира bTV.Пожар отново се е разразил и край село Сакарци. Припомняме, бедствието е района, както и пожарите край Ивайловград и село Черничино, бяха потушени вчера. Възникна пожар обаче в гората над село Княжево. По първоначална информация се предполага, че бедствието е причинени умишлено.Припомняме, че днес в страната отново има висок риск от възникването на пожари. Най-голяма вероятност за пожаи има в югоизточните райони на страната, както и в част от Западна България.", "date": "2017.08.18", "title": "Тежка техника гаси пожара край Хасково"}
{"url": "https://news.bg/world/svetat-e-solidaren-kam-zhertvite-na-atakite-v-ispaniya.html", "text": "В знак на солидарност към жертвите на терора в Барселона Франция ще изключи светлините на Айфеловата кула, информира БиБиСи.Според официално писмо от ръководството на забележителността тази нощ от 00.45 часа местно време светлините на Айфеловата кула ще бъдат изключени в знак на съпричастност към жертвите и пострадалите в двата терористични акта в Испания.Световният търговски център в Ню Йорк също е бил осветен в червени и жълти светлини в знак на солидарност към случващото се в Испания.", "date": "2017.08.18", "title": "Светът е солидарен към жертвите на атаките в Испания"}
{"url": "https://news.bg/int-politics/tsru-predupredilo-ispanskite-sluzhbi-za-vazmozhni-ataki.html", "text": "Още преди два месеца ЦРУ е предупредило полицията в Каталуня за заплаха от терористични атаки в Барселона, съобщава El Periodico.Според американското разузнаване една от възможните цели на нападението би била именно улица \"Рамбла\", където вчера терористичното нападение взе 13 жертви на място и рани повече от 100 души.Освен това преди две седмици в един от акаунтите в Туитър, свързан с терористичната организация \"Ислямска държава\" се е появило съобщение със заплаха към Испания, съобщава Интерфакс.\"Ние ще осъществим джихад в Испания и ще си върнем нашата земя. Атаката в Андалусия е неизбежна. Това е волята на Аллах\", пише в туита.", "date": "2017.08.18", "title": "ЦРУ предупредило испанските служби за възможни атаки"}
{"url": "https://news.bg/world/ekaterina-zaharieva-izrazi-saboleznovaniya-za-zhertvite-v-barselona.html", "text": "Заместник министър-председателят и министър на външните работи Екатерина Захариева изрази съболезнования за жертвите при терористичното нападение в Барселона в телеграма до испанския си колега Алфонсо Мария Дастис Кеседо.\"С дълбока скръб посрещнах новината за нападението в Барселона, довело до човешки жертви и множество пострадали.Потресени сме от тази проява на жестокост и агресия и вярваме, че виновниците за този акт на насилие ще понесат отговорността си.В този тежък момент, разтърсил целия свят, изразявам най-искрена приятелска и човешка съпричастност към скръбта на близките на пострадалите, солидарност и подкрепа за испанския народ\", се казва в телеграмата. ", "date": "2017.08.18", "title": "Екатерина Захариева изрази съболезнования за жертвите в Барселона"}
{"url": "https://news.bg/press/nyama-bezrabotitsa-gabarite-izcheznaha-usd5-mln-ot-tsvetan-vasilev-za-priyatel-eksgubernator.html", "text": "Няма безработица! Гъбарите изчезнахаВъпреки че могат да изкарват до 450 лева на ден, в Родопите вече почти няма желаещи да събират диворастящи гъби. Това показа проверка на 24 часа в района на Момчиловци, Хайдушки поляни, Смолян, Доспат и Момчиловци. Хората, които традиционно изкупуват гъби в региона, се оплакват, че гъбарите са намалели, независимо че манатарки има достатъчно, а и изкупните цени са стабилни и по-високи, отколкото в предни години. Причините са няколко - хората вече масово бягат към градовете и в чужбина, страхуват се от мечките, а и повечето заклети гъбари са вече възрастни хора и не могат като преди да ходят с километри. 100 бона глоба за хапчета на черно Между 50 000 и 100 000 лева глоба за търговец на едро, който незаконно изнася лекарства. Това е записано в публикуваните промени в Закона за хуманната медицина, подготвени от здравното министерство. Ако търговец на едро не изпълни някое от задълженията, свързани с паралелния износ на медикаменти в ЕС, го заплашва санкция от 10 000 до 25 000 лв.$5 млн. струва на Цветан Василев да си има приятел ексгубернатор5 милиона долара струва на Цветан Василев приятелството му с бившия американски губернатор Бил Ричърдсън, който в момента дирижира пропагандната кампания в негова защита.През годините, в които банкерът беглец е източвал парите на вложителите от Корпоративна търговска банка, с част от тях е скрепил дружбата си с Ричърдсън. Вследствие на това сега фондацията на ексгубернатора се е ангажирала \"от добри чувства\" да внесе в Конгреса искане мустакатият аферист да получи закрила по закона \"Магнитски\". Лобистите, които Василев е ангажирал за тази мисия, обаче отдавна са извън US-администрацията и в същност са нищо повече от групичка лапачи, които банкера беглец захранва с парите на вложителите, откраднати от КТБ.Каракачанов праща 600 въоръжени военни на границата с ТурцияБългария ще използва армията си, за да охранява границата с Турция, откъдето всеки ден влизат нелегални мигранти. Границата ще бъде разделена на 5 участъка, които ще се охраняват от общо 600 души, разделени на добре въоръжени и обучени групи от специалните части. Това заявява военният министър Красимир Каракачанов в остро интервю срещу бежанците, дадено за вестник \"Ди Велт\", което разбуни духовете в Германия.БСП: Проектите на ГЕРБ са скъпи и неефективниОстри критики по ефективността на мащабни и скъпи проекти, осъществявани от Бойко Борисов и ГЕРБ, отправиха вчера от БСП. Депутатът от левицата Георги Свиленски коментира, че столичният завод за боклук, който струва над 350 млн. лв., не работи ефективно и още не е стигнал поставената цел след преработването на отпадъците, под 10% да отиват на депо. Той припомни и безкрайните повторни ремонти на столичните булеварди \"Цариградско шосе\" и \"Черни връх\", както и за реконструкциите на \"Орлов мост\" от времето на кметуването на Борисов.Свиленски заяви, че ако ГЕРБ не сезират прокуратурата и Комисията за защита на конкуренцията за концесията на интермодалния терминал в Пловдив, той ще го направи в началото на септември.ТОЛ-кова много чакане16 август, стая 702 в сградата на Агенция \"Пътна инфраструктура\" (АПИ). Близо 30 души, седем камери и поне 5-6 фотообектива са се събрали да документират развръзката на една от най-дълго чаканите обществени поръчки у нас - за изграждане на тол-системата. Само помислете за времето, което отне - търгът на стойност 200 млн. лв. беше обявен през април 2016 г. Оферти за него бяха събрани едва през май тази година заради многобройни обжалвания пред Комисията за защита на конкуренцията (КЗК) и Върховния административен съд (ВАС). Списъкът с кандидатите пък стана известен чак сега, година и четири месеца по-късно.", "date": "2017.08.18", "title": "Няма безработица! Гъбарите изчезнаха, $5 млн. от Цветан Василев за приятел ексгубернатор"}
{"url": "https://news.bg/world/prodalzhava-izdirvaneto-na-dvama-balgari-v-barselona.html", "text": "Близки продължават да издирват двамата българи в Барселона. Това заяви пред bTV консулът ни в Мадрид Борислав Евлогиев.По думите на близките на издирваните те не могат да се свържат със сънародниците ни в Барселона.Единият сигнал е подаден веднага след атентата на булевард \"Ла Рамбла\". Вторият сигнал е подаден няколко часа след нападението.Припомняме, вчера в Испания имаше две терористични нападения, за които отговорност пое \"Ислямска държава\". Първият атентат беше на оживения булевард \"Ла Рамбла\" в Барселона. В нападението починаха 13 души, а над 100 бяха ранени.Другият терористичен акт беше в Камбрилс. Там бяха ранени 7 души, двама от които са в критично състояние. Според властите двете нападения са свързани.Атентаторите от Камбрилс са били 5. Четирима бяха убити, а петият нападател беше тежко ранен. По-рано днес стана ясно, че той също в починал. Властите в Барселона обаче продължават да издирват един или повече от нападателите на \"Ла Рамбла\".Относно издирваните българи стана ясно, че те живеят в Барселона. Към момента няма информация за възрастта и пола на сънародниците ни.Евлогиев беше категоричен, че представителите ни в Испания нямат основания да смятат, че издирваните българи са били в района на атентата на булевард \"Ла Рамбла\".Припомняме, от Министерството на външните работи съобщиха, че към момента няма данни за загинали и ранени български граждани при двете атаки в Испания.Стана ясно обаче, че в първото нападение - на булевард \"Ла Рамбла\", където кола се вряза в тълпа с хора, убивайки 13 души и ранявайки над 100, пострадалите хора от 18 различни националности.Телефоните на българското консулство, на които можете да подавате сигнали за ваши близки или да потърсите информация за тях са:0034 913 455 7610034 913 456 651Испанските власти разпространиха и още два официални номера:0034 932 142 1240034 900 400 012", "date": "2017.08.18", "title": "Продължава издирването на двама българи в Барселона"}
{"url": "https://news.bg/world/chukov-islyamska-darzhava-udrya-turizma.html", "text": "Нападението от вчера в Барселона е не толкова срещу Испания, а изобщо срещу туризма. Това мнение изказа арабистът Владимир Чуков в студиото на Нова телевизия.Той коментира тактиката и контекста, в който попада .Владимир Чуков подчерта, че трябва да се видят снимките от мястото на атентата. Виждат се хора, които се чувстват свободни, вижте как са облечени, как се чувстват, посочи Чуков. По думите му това е атентат изобщо срещу западния начин на живот, атака на мисленето от отвъд Средиземно море. За професор Чуков не е изненада обаче нападението от вчера, макар че Испания засега остава извън обсега на \"Ислямска държава\" и изобщо на джихадистите.Анализаторът допълни няколко факта - Испания засега остава на втори план в антитерористичната коалиция, за разлика например от Франция и Великобритания. Нейният контингент е значително по-малък. Малко е и предполагаемото ядро на джихадистите в Испания, отново за разлика от данните на разузнавателните служби във Франция.Тук Чуков подаде възможна посока за анализ - че Франция започва да се превръща в износител на джихадисти. Чуков посочи и че по информация до този момент единствената следа по документи води към Марсилия.Професор Чуков припомни и факта в потвърждение на тезата си, че атаката е насочена глобално срещу туризма, а не локално към Испания, това, че преди няколко месеца \"Ислямска държава\" отправи предупреждение към Египет и Тунис да спрат да приемат туристи.Испания е топ дестинацията на европейския туризъм в момента. 10 милиона туристи посещават държавата и то предимно Барселона. Чуков припомни и факта, че туристическият поток в Испания е толкова голям, че дори и местни хора в последните години са се възпротивили и са поискали мерки за ограничаването му.Все пак проф. Чуков посочи, че според данни на службите повече са предотвратените терористични нападения, отколкото осъществените. \"Тероризмът не е изкореняемо явление, то може да бъде ограничено и парирано, но не и премахнато като заплаха\", посочи експертът.", "date": "2017.08.18", "title": "Чуков: \"Ислямска държава\" удря туризма"}
{"url": "https://news.bg/world/treti-zadarzhan-za-napadeniyata-v-ispaniya.html", "text": "Властите в Испания са задържали трети човек, заподозрян в съучастие към терористичните актове вчера в Барселона и Камбрилс. Това съобщи местната медия Mossos.Мъжът е задържан в град Рипол, намиращ се в провинция Херона в Каталония.Според главния прокурор на Върховия съд в Испания Хавиер Сарагоса нападателите от Барселона и Камбрилс не са имали предишни престъпни деяния. Те не са били свързани с терористична дейност, предаде БиБиСи.Това, което знаем досега за атаките в Испания:", "date": "2017.08.18", "title": "Трети задържан за нападенията в Испания"}
{"url": "https://news.bg/world/zhan-klod-yunker-podobno-varvarstvo-nyama-da-ni-uplashi.html", "text": "Председателят на Европейската комисия Жан-Клод Юнкер осъди . Юнкер изказа съболезнования към близките на жертвите и всички пострадали. \"С голяма скръб и страдание научих за терористичната атака в сърцето на Барселона. Моите мисли са с хората в Барселона\", посочва Юнкер.\"Имам специално отношение по адрес на героичните постъпки на хората, които въпреки опасността, се впуснаха да помагат на пострадалите и властите, които работят за запазването на сигурността на населението. Европейската комисия е на разположение на властите за всякаква помощ. Тази страхлива атака е целенасочена и е отправена към хората, които обичат живота. Такова варварство никога няма да ни уплаши.\"Това, което знаем досега за атаките в Испания:", "date": "2017.08.18", "title": "Жан-Клод Юнкер: Подобно варварство няма да ни уплаши"}
{"url": "https://news.bg/crime/prokuraturata-v-burgas-protestira-sreshtu-razporedba-za-shuma-v-zavedeniyata.html", "text": "Окръжна прокуратура-Бургас внесе в Административния съд в града протест против разпоредбата на чл.3 ал.1 от \"Наредба №1 за осигуряване на обществения ред. Разпоредбата, която прокуратурата иска отменена гласи, че се забранява ползването на жива музика и озвучителна техника в заведенията за хранене и развлечение без необходимата шумоизолация, както и в откритите в непосредствена близост до жилищни сгради и хотелски комплекси. Като между октомври и април часовете на забраната са от 22 ч. до 7 ч., а от май до септември от 24 ч до 7 ч.Според Бургаската прокуратура тази разпоредба влиза в конфликт с чл. 16а ал.2 от Закон за защита от шума в околната среда, според който \"Не се допуска озвучаването на открити площи на заведения за хранене и развлечения, разположени в жилищни зони и курорти, за времето между 23,00 и 7,00.\"Прокуратурата в Бургас иска Административен съд-Бургас да отмени горепосочената разпоредба, защото я намира за незаконосъобразна.Припомняме, че от Върховната административна прокуратура (ВАП) организираха поредна проверка по реда на надзора за законност спрямо норми от подзаконовите нормативни актове, приети от общинските съвети и посветени на опазване на обществения ред, на провеждане на търговската дейност и т. н.Конкретно проверката е в контекста на , който привлече и вицепремиера Валери Симеонов.ВАП първоначално е изследвала наредбите, действащи на териториите на общините от Черноморското крайбрежие.При това проучване на подзаконовите актове в редакциите, публикувани на съответните интернет-страници, бяха установени разрешения, с които е въведен различен (по-късен) час, до който е разрешено озвучаването.Намерени са и разрешения, в които часовият диапазон на забраната е диференциран според местонахождението на заведенията за хранене и развлечения с въвеждане на по-ранен час за жилищни зони и на по-късен за курортите. Такова разграничение обаче законодателят не прави, посочват от прокуратурата.Конкретните случаи, разкрити до момента, касаят териториите на общини Шабла, Каварна, Варна, Несебър.Казусът с шума в курортите стана изключително наболяла тема и след като вицепремиерът Валери Симеонов започна да прави изненадващи среднощни проверки на заведенията. Той даже сподели в личния си профил във Фейсбук, че през миналата петъчна нощ събрал \"всички контролни институции в РПУ Слънчев Бряг\" и превърнал Слънчев бряг \"в синоним на нормален и тих европейски курорт\"Заедно с НАП констатирали множество нарушения на трудово-правния статус на работещите, данъчни и нарушения на закона за храните.Заради изобретателността на нарушителите, Симеонов допълва, че \"след като приключихме проверката на \"Оксижен\" и заведението затвори,тарикатите са внесли нови апаратури. Изчакахме \"възкръсналото\" заведение пак да се напълни с хора и отново им иззехме аудио уредбите\".Вицепремиерът обясни , че появата му на проверките в \"Слънчев бряг\" не била с цел повишаване наи, а била, за да дисциплинира. ", "date": "2017.08.18", "title": "Прокуратурата в Бургас протестира срещу разпоредба за шума в заведенията"}
{"url": "https://news.bg/world/130-sa-postradalite-v-barselona-frenskite-i-ispanski-vlasti-proveryavat-granitsite.html", "text": "Френските граничари, заедно с испанската полиция, провеждат интензивни проверки на границите след терористичните атаки в Каталуния, съобщава френският вътрешен министър Жерар Колон, съобщава ТАСС.\"Тъй като има информация, че участник, коментира вътрешният министър, отговаряйки на въпрос от френска радиостанция.Френските власти са готови да предоставят на Испания необходимата помощ е заявил Емануел Макрон в телефонен разговор с министър-председателя на Испания Мариано Рахой.Испанските власти съобщават, че към момента са установили 130 жертви и ранени в атаките и те са от 34 различни националности.Унгарският министър на външните работи Петър Сиарто заявява, че терористичният акт в Барселона е резултат от провалената миграционна политика на Европейския съюз, която отваря външните граници, вместо да ги укрепва.\"Европа трябва да се защити, да гарантира сигурността на европейците и за тази цел е необходимо да се укрепят границите на Шенгенската зона. За всички е очевидно, че има взаимовръзка между нелегалната миграция и тероризма\", коментира Сиарто.", "date": "2017.08.18", "title": "130 са пострадалите в Барселона, френските и испански власти проверяват границите"}
{"url": "https://news.bg/world/chetvarti-zadarzhan-vav-vrazka-s-atentata-v-barselona.html", "text": "Властите в Испания са задържали четвърто лице във връзка с вчерашните терористични актове в Барселона и Камбрилс, съобщи БиБиСи.Испанската медия Mossos също информира за четвърти арест. Лицето е задържано в град Рипол. Арестът е станал около 13.40 часа.Не е ясно към коя от двете атаки са подозренията на неговата съпричастност.Припомняме, по-рано днес . Арестът беше на територията на град Рипол, намиращ се в провинция Херона в Каталония.Стана ясно и че във връзка с нападението с ван на булевард \"Ла Рамбла\", в което загинаха 14 души, вече има заподозрян. Това е 18-годишният Муса Укабир.Припомняме и че Муса Укабир е брат на първото лице, което беше завъртяно в медиите като издирван от полицията. Дрис Укабир, чийто документи бяха открити в микробуса на нападението, се предаде обаче в полицията, след като медиите разпространиха името и снимката му.Според главния прокурор на Върховия съд в Испания Хавиер Сарагоса нападателите от Барселона и Камбрилс не са имали предишни престъпни деяния. Те не са били свързани с терористична дейност.", "date": "2017.08.18", "title": "Четвърти задържан във връзка с атентата в Барселона"}
{"url": "https://news.bg/politics/borisov-namekna-za-kontsesiya-na-am-cherno-more.html", "text": "Министър-председателят Бойко Борисов се срещна с представители на бизнеса в Китай и обсъдиха възможностите за реализиране на проекти с помощта на китайски инвестиции. Срещата се проведе в сградата на общината в Бургас и в разговора участва и бургаският кмет Димитър Николов.Акцентът на разговора беше поставен върху автомагистрала \"Черно море\".\"Много напредваме по магистрала Черно море\", отбеляза премиерът след срещата, като добави, че идеята е тя по възможност да се концесионира. \"Искахме да видят трасето и кметът да представи и своите инвестиционни проекти\", добави Борисов.Той отбеляза, че интерес е проявен и към пристанищните зони. На срещата беше обсъдена и темата за инвестиции в АЕЦ \"Белене\".Премиерът обясни, че за региона би било много полезно, ако има директни полети от Китай до Бургас, които да се извършват не само през туристическия сезон.Освен това, министър-председателят заяви, че август ще започне работата по обхода на Ахелой. Той обеща,ч е догодина най-важните отсечки ще бъдат готови и ще се облекчи трафикът.", "date": "2017.08.18", "title": "Борисов намекна за концесия на АМ \"Черно море\""}
{"url": "https://news.bg/int-politics/erdogan-iska-turtsite-v-germaniya-da-glasuvat-sreshtu-merkel.html", "text": "Турският президент Тайип Ердоган заяви днес, че християндемократическата партия на германския канцлер Ангела Меркел и нейните съюзници са врагове на Турция, съобщава Ройтерс.Той поиска от турските избиратели в Германия да не гласуват за тях на изборите през следващия месец.\"Призовавам всички мои сънародници в Германия: християндемократите, СДП, Зелената партия са врагове на Турция. Подкрепяйте онези политически партии, които не са врагове на Турция\", коментира Ердоган.", "date": "2017.08.18", "title": "Ердоган иска турците в Германия да гласуват срещу Меркел"}
