{"url": "https://news.bg/int-politics/ek-nyama-da-ima-kompromis-s-byudzheta-na-italiya.html", "text": "Европейската комисия поиска от Италия да представи проектобюджет за 2019 година, който да отговаря на нормите на ЕС, предаде Дойче веле. Новината беше огласена от еврокомисаря по икономиката Пиер Московиси на среща с министрите на финансите от еврозоната.По думите му е погрешно да се предполага, че Брюксел ще сключи компромисна сделка с Рим, за да преодолее конфликта с италианското правителство.\"Не, това не се обсъжда, не водим преговори. Правилата са си правила и трябва да се уважават.\" - подчерта Московиси.Припомняме, правителството на Матео Салвини е заложило бюджетен дефицит в размер на 2.4 процента от брутния вътрешен продукт за идната година. Само така управляващата коалиция може да финансира предизборните си обещания. Според правилата на ЕС обаче дефицитът не може да надхвърля 2 процента.ЕС даде срок до 13 ноември на италианските власти, за да представят коригиран вариант на бюджета. В противен случай може да последват санкции с високи глоби., тъй като политиката на новото италианско правителство, което се , застрашава финансовата стабилност на Еврозоната и ЕС като цяло. Държавната задлъжнялост на Италия вече възлиза на 2.3 трилиона евро, което е 130 процента от брутния продукт на страната. Това я превръща във втория най-голям длъжник в общността след Гърция.", "date": "2018.11.05", "title": "ЕК: Няма да има компромис с бюджета на Италия"}
{"url": "https://news.bg/regions/stolichna-obshtina-tarsi-idei-za-podzemiyata-na-mavzoleya.html", "text": "Кметът на Столична община Йорданка Фандъкова покани съвременни български творци, които да предложат идеи за задание, по което ще се направи архитектурен конкурс за подземното пространство на бившия мавзолей на Георги Димитров.С решение на Столичния общински съвет се предвижда мястото на подземието на бившия мавзолей на Георги Димитров да бъде превърнато в галерия за съвременно изкуство - филиал на Софийска градска художествена галерия (СГХГ).Предстои да бъде обявен международен архитектурен конкурс за пространството на бившия мавзолей. Като първа стъпка трябва да се изготви архитектурно задание за конкурса.За идеи и предложения за изготвянето на заданието Фандъкова е поканила участниците в Националния конкурс \"С усилия към звездите\" на Фондация \"Културни перспективи\", в който заедно с млади творци работят и ментори.Менторите - Недко Солаков, Георги Господинов, Галина Борисова и Явор Гърдев. Те, заедно с някои от стипендиантите на конкурса Емона Илиева, Констанца Гецова, Надя Керанова и кмета на София Йорданка Фандъкова, посетиха подземните пространства.На посещението присъстваха и председателят на Комисията по образование наука, култура и културно многообразие към Столичния общински съвет Малина Едрева, зам.-кметът Тодор Чобанов, главният архитект Здравко Здравков и директорът на СГХГ Аделина Филева.Бъдещият архитектурен конкурс ще бъде съобразен с направените предложения за развитие на съвременни изкуства, информираха от Столична община. ", "date": "2018.11.05", "title": "Столична община търси идеи за подземията на Мавзолея"}
{"url": "https://news.bg/crime/kostenurki-hameleoni-i-bebeta-zmiorki-patuvat-kontrabanda-prez-balgariya.html", "text": "Костенурки, хамелеони и защитени видове растения, предназначени за Западна Европа, бяха задържани на границата ни.Митнически служители са спасили от трафик 1 кайманова и 8 алигаторови костенурки, както и леопардов хамелеон.Костенурките са задържани на МП Капитан Андреево през май 2017 г., при опит да бъдат пренесени от Турция в България на път за Западна Европа. Спасените животни са защитен вид и понеже за тях не са представени необходимите документи, са предадени в спасителен център.При друг случай от ноември 2017 г. на ГКПП Кулата митнически служители откриват леопардов хамелеон - също защитен вид. Животното е било скрито в кашон, който пътувал с автобус по редовната линия от Стара Загора към Атина.През август тази година на Митница Аерогара София беше спряна пратка от два килограма пушена европейска змиорка. Видът е критично застрашен, но се смята за деликатес.През 2015 г. отново служители от Митница Аерогара София задържаха няколко контейнера с 2 милиона бебета змиорки, които пътували в чекиран багаж на пътници. Пред митническите служители пътниците обяснили, че пренасят храна.От началото на 2017 г. досега митническите служители са конфискували и близо 1500 опаковки козметични продукти с екстракт от хайвер от есетрови риби. Козметиката е задържана при два отделни случая при внос от САЩ и Малайзия.При друг случай са открити почти 16 000 ампули хранителни добавки с дървовидно алое, които са пристигнали от Грузия.Предотвратени са и два случая на внос на хранителни добавки с екстракт от африканска череша с общо тегло 35 кг.Обикновено стоките, които са изработени от застрашени видове животни и растения, пътуват като въздушни пратки, тъй като става дума за малки по обем продукти. Те рядко се укриват от митническите власти, а най-честото нарушение е липсата на необходимите разрешителни.", "date": "2018.11.05", "title": "Костенурки, хамелеони и бебета змиорки пътуват контрабанда през България"}
{"url": "https://news.bg/regions/mikrobus-ubi-chovek-na-tsentralno-stolichno-krastovishte.html", "text": "Мъж е починал при тежък пътен инцидент в столицата, станал малко след 16.30 часа.Микробус е блъснал пресичащ пешеходец на кръстовището на булевардите \"Христо Ботев\" и \"Мария Луиза\".На място веднага са изпратени екипи на полицията и Спешна помощ. Установена е самоличността на мъжа - той е 40 годишен.При качването му в линейката, той е починал.Извършен е оглед. По случая е образувано досъдебно производство.", "date": "2018.11.05", "title": "Микробус уби човек на централно столично кръстовище"}
{"url": "https://news.bg/int-politics/gruziya-i-sasht-podgotvyat-voenni-ucheniya-za-2019-godina.html", "text": "Конференция за планиране на многонационални международни военни учения Agile Spirit 2019 е открита в Тбилиси, съобщава министерство на отбраната на Грузия, цитирано от ТАСС.Според министерството, \"грузинско и американско военно оборудване ще бъде представено през предстоящото лято, следващата година\".Командирът на западните сухопътни войски на грузинските въоръжени сили, бригаден генерал Георги Матайшвили коментира, че \"на конференцията в Тбилиси се обсъждат въпроси, свързани с провеждането на учението - броят на участващите страни и целите\".Участвайки в конференцията, представител на европейското командване на въоръжените сили на САЩ Кевин Стибич коментира че Agile Spirit 2019 ще се проведе под ръководството на грузинските въоръжени сили и европейското командване на американската армия. \"Упражненията на персонала ще се провеждат на ниво бригади и полеви маневри на батальон, ще вземат участие представители на въоръжените сили на Съединените щати, Грузия и страните партньори\".Според Министерството на отбраната на Грузия, предстоящите упражнения имат за цел да \"укрепят сигурността на Черноморския регион и да повишат съвместимостта на отбраната между участващите държави\".По-рано грузинският министър на отбраната Леван Изория коментира, че ученията Agile Spirit 2019 са насрочени за август, заявявайки, че е планирано да се добави към тях морски компонент и обучение за киберсигурност.Министерството на отбраната обяснява, че ученията \"са един от компонентите на сътрудничеството между Грузия, Съединените щати и НАТО\". През 2015 г. тези маневри са под егидата на НАТО.След ученията, американските бронирани машини са върнати по базите си в Европа.Миналата година упражненията са проведени в нов формат - под формата на компютърна симулация, без участието на войници.", "date": "2018.11.05", "title": "Грузия и САЩ подготвят военни учения за 2019 година"}
{"url": "https://news.bg/society/1114-lv-zaplata-za-kvalifitsiran-stroitel-predvizhda-kamarata-na-stroitelite.html", "text": "Най-малко 1114 лв. заплата ще получава квалифициран строител. Това предвижда подписаният Отраслов колективен трудов договор (ОКТД) за отрасъл \"Строителство\" между работодатели и синдикати.Договорът касае предприятия в дейностите на строителството, строителната индустрия, благоустройството, проектирането и инвестирането.Споразумението е за срок от две години. То има за цел да ограничи сивата икономика и да защити интересите на коректните строителни фирми.Цветелина Иванова, председателят на ФНСС към КНСБ подчерта, че договорът е изцяло базиран на нуждите на работещите в строителния отрасъл.Тя допълни, че големите строителни фирми на територията на България спазват стриктно договорните клаузи. Сред по-важните от тях Иванова открои повишаването на основния платен годишен отпуск на не по-малко от 23 работни дни, повишаване стойността на безплатната храна и повишението на процента на прослуженото време на 1%.Тя изтъкна още повишаване на всеки отработен нощен час с размер не по-малък от 50% от минималната часова работна заплата за отрасъла, както и определянето на минималното месечно основно трудово възнаграждение за сектор строителство на база МРЗ за страната.Друг основен аспект в договора е осигуряването на курсове и обучения за работниците.Според Цветелина Иванова изпълнението договора в условията на криза ще бъде трудно, но изрази надеждата си страните по договора да бъдат коректни.", "date": "2018.11.05", "title": "1114 лв. заплата за квалифициран строител предвижда Камарата на строителите"}
{"url": "https://news.bg/int-politics/shveytsariya-se-radva-da-e-skuchna-v-erata-na-brekzit-i-tramp.html", "text": "Хубаво е да бъдем скучни в тези несигурни времена, заяви президентът на Швейцария Ален Берсе във връзка с президента на САЩ Доналд Тръмп и британския референдум за Брекзит, съобщава \"Ройтерс\".Берсе обясни, че швейцарската политическа система е трудна за чужденците. \"Президент, който не може самостоятелно да взема решения и заема длъжността в продължение на една година. Добре, за някои от вас, това би могло да звучат наистина като добра идея\".Швейцарската система на пряка демокрация означава, че се гласува за \"почти всичко\", с дати за следващите 64 вота и избори до 2034 г., допълва Берсе.\"Не съм сигурен дали можете дори да обясните това на читателите си у дома. Очевидно има държави, в които само един референдум е достатъчен, за да се потопи страната в години на несигурност и хаос. За щастие в Швейцария вече сме уредили отношенията си с ЕС\".В проучване на градовете с най-добро качество на живот, БиБиСи описва Цюрих като \"скучен\", а Женева като \"смъртно тъпа\". \"Разбира се познавате, Швейцария по-добре. Ние работим много усилено, за да бъдем толкова \"скучни\". Този вид обида е музика за нашите уши. Да си скучен може да е хубаво\", добави Берсе, цитирайки стабилност, приемственост и надеждност.Посланикът на САЩ Ед Макмълън коментира, че забележките на Берсе са добър хумор. \"Той се шегуваше. Беше въпрос за швейцарското президентство и колко иронично е, че се променя всяка година. Някои харесват това, други не\", обяснява Макмълън.", "date": "2018.11.05", "title": "Швейцария се радва да е скучна в ерата на Брекзит и Тръмп"}
{"url": "https://news.bg/crime/napraviha-nov-ogled-na-garata-na-hitrino.html", "text": "Съдебният състав и страните по делото \"Хитрино\" направиха нов оглед на гарата, съобщи БНР.Това е вторият път, в който  във връзка с, при която загинаха 7 души, а близо 30 бяха ранени.За огледа от Националната компания \"Железопътна инфраструктура\" (НКЖИ) осигуриха 3-часов прозорец, в рамките на който по железния път да не преминават влакове. Всички присъстващи са били инструктирани за безопасност.Призованите свидетели от компанията превозвач и НКЖИ са демонстрирали работата на. На мястото е имало спор дали и как стрелката осигурява безопасност за дадения маршрут и дори опитали да счупят съоръжението, за да демонстрират твърденията си.Спор е имало и за състоянието веднага след инцидента, когато всички свидетели са направили заедно оглед.Представителите на НКЖИ бяха категорични, че дори стрелката да не е била изправна, както твърди защитата, при преминаване на фаталния влак с 40 километра в час, а не със 78, не би се стигнало до инцидента.News.bg припомня, че на 25 октомври 2017 г. Окръжната прокуратура в Шумен внесе в съда , управлявали влака - Димитър Михнев и Радослав Петков.Те бяха обвинени, че са управлявали влака в нарушение на правилата.На 12 март 2018 година \"Булмаркет\" представи данни, които посочват, че не високата скорост, а незаключена стрелка на релсовия път е причина за трагедията. Фирмата се позовава на . Прокуратурата обаче .Днес хора от Хитрино не посмяха да отидат на място и да наблюдават откритото заседания на шуменския окръжен съд. Единствен до жп линиите отишъл Емин Сали - помощник машинист, чиято дъщеря ослепя напълно след взрива на гарата.\"Тука сега търсят под вола теле, за мене. За машинистите не искам присъда. Присъда искам за ръководството. Дъщеря ми е много зле, да има две очи, друго нищо не искам\", каза той за общественото радио.Следващото заседание на съда е насрочено за 15 ноември.Припомняме, влакова композиция с пропан бутан на фирма \"Булмаркет\" дерайлира и . Седем души загинаха, 29 бяха ранени.Вследствие на взрива бяха разрушени къщи, силната експлозия дори заличи улици. В Хитрино беше обявено , а в цялата страна 12 декември беше ден на национален траур за жертвите от трагедията. ", "date": "2018.11.05", "title": "Направиха нов оглед на гарата на Хитрино"}
{"url": "https://news.bg/society/eva-maydel-spestyavame-po-30-leva-za-parichen-prevod-kam-evropa.html", "text": "\"Всеки българин, който превежда пари от или в друга държава на ЕС, ще спестява поне по 30 лева на превод.\" Това заяви евродепутатът Ева Майдел след приемането на Регламента за презграничните плащания в Комисията по икономически и парични въпроси на Европарламента.Като основен докладчик по регламента Майдел подчертава, че основната ѝ цел е било премахването на двойния стандарт при банковите преводи в Европа.\"Банките в България поддържат най-високите такси в ЕС за получен превод в евро - между 30 и 50 лева за превод от 10 евро, докато гражданите от Еврозоната превеждат евро срещу минимални или нулеви такси\", обясни евродепутатът.По думите ѝ ако за едни превод от 10 евро досега сме плащали средно по 40 лева такси, то сега цената за него ще бъде не повече от 2-3 лева.Майдел е категорична, че основната цел е намаляването на таксите за превод до нивата на таксите за вътрешни преводи. Мотивът за промяната е да се спестят между 3-4 млрд лева годишно на гражданите и бизнесите от страните извън Еврозоната.\"Трябва да е ясно, че подобни постижения за потребителите могат да се постигнат само в рамките на ЕС, а не от всяка държава поотделно\", допълни тя.В регламента се предвижда и засилване на прозрачността при плащане с карта или теглене на пари от банкомат в чужбина. Потребителите ще имат повече информация при какъв курс се обменят парите им и ще имат право на избор, ако има различни възможности за превалутиране.Очаква се регламентът да влезе в сила в началото на 2019 г.", "date": "2018.11.05", "title": "Ева Майдел: Спестяваме по 30 лева за паричен превод към Европа"}
{"url": "https://news.bg/int-politics/zhiva-veriga-na-dauning-striyt-10.html", "text": "Граждани на ЕС във Великобритания и правозащитни групи, представляващи британци, които живеят в други европейски държави, сформираха жива верига пред \"Даунинг стрийт\" 10.Хората настояват правителството на Острова да гарантира техния статут в случай, че Великобритания и ЕС не постигнат сделка по Брекзит.Демонстрантите са се хванали за ръце пред резиденцията и работен офис на министър-председателя Тереза Мей на \"Даунинг стрийт\" 10. Те са връчили писмо на Мей, в което изразяват своята изключителна загриженост от застоя в преговорите за Брекзит, пише кореспондентът на БНР в Лондон.Протестиращите носели плакати с надпис \"Ние не сме разменна монета!\".Никълас Хатън - един от основателите на групата \"3 милиона\", която представлява гражданите на други европейски страни, живеещи на Острова - е посочил, че \"липсата на сделка не е опция за европейските граждани\". По думите му гражданите на другите държави членки просто искат справедливо отношения към тях след Брекзит.Припомняме, до излизането на Великобритания от ЕС остават по-малко от 5 месеца. По план напускането на страната трябва да е факт на 29 март 2019 година, след като премиерът Тереза Мей задейства Член 50 от Договора за ЕС на 29 март 2017 година. В същото време правозащитните организации стават все по-загрижени от липсата на яснота около развода, особено след застоя в преговорите по въпроса с границата на Ирландия.", "date": "2018.11.05", "title": "Жива верига на Даунинг стрийт 10"}
{"url": "https://news.bg/int-politics/prints-charlz-prizna-britanskata-rolya-v-targoviyata-s-robi.html", "text": "Принц Чарлз призна британската роля в търговията с роби, наричайки я ужасяваща жестокост, която \"остави неизличими петна върху историята на нашия свят\", съобщава \"Ройтерс\".В реч в Гана, която е служила като основен център, където африкански роби са държани и изпращани отвъд Атлантическия океан, наследникът на британския престол коментира, че \"дълбоката несправедливост\" на миналото никога не може да бъде забравена.\"В събота в замъка Осу беше особено важно за мен, както и при първото ми посещение там преди четиридесет и една години, да призная най-болезнената глава от отношенията на Гана с народите на Европа, включително Обединеното кралство. Ужасяващото жестокост на търговията с роби и невъобразимото страдание, което причини, оставиха незаличима петна върху историята на нашия свят\", обяснява Чарлз.Преди два дни принцът посети Кристиансборгския замък в Осу, който първоначално функционира като датска търговска крепост за роби и откъдето се предполага, че са търгувани повече 1,5 милиона африканци.По-късно замъкът става седалище на правителството на Гана след независимостта на страната от Великобритания през 1957 г.\"Великобритания може да се гордее, че по-късно води пътя към премахването на тази срамна търговия, ние имаме споделена отговорност да гарантираме, че невъобразимият ужас на робството никога няма да бъде забравен\", обясни Чарлз в речта си.Принцът и съпругата му Камила са на втория етап от обиколката на три африкански държави, след като посетиха Гамбия, която поздрави за това, че обръща гръб на авторитарното управление и се връща в Британската общност, преди да замине за Нигерия във вторник.В речта си в Акра, Чарлз, който по-рано тази година бе одобрен за наследник на 92-годишната си майка Кралица Елизабет като глава на Британската общност, говори за ролята, която свободното обединение на 53 държави-членки може да играе в борбата с изменението на климата, ключов проблем на кампанията на принца.\"В такъв несигурен и променящ се свят никой от нас не може да знае каква планета ще наследят нашите внуци и пра-внуци, но Британската общност ... ни предлага жизненоважен механизъм, който да гарантира, че той не е отровен и замърсен и че неговата жизненост не е компрометирана\", допълва той.Чарлз и Камила ще приключат обиколката си седмица преди Чарлз да отпразнува 70-ия си рожден ден на 14 ноември.", "date": "2018.11.05", "title": "Принц Чарлз призна британската роля в търговията с роби"}
{"url": "https://news.bg/society/izpratiha-dva-yastrebovi-orela-za-razmnozhavane-v-ispaniya.html", "text": "Два ястребови орела бяха изпратени в Испания, за да се включат в размножителна програма, съобщиха от Агенция \"Митници\".След изпращането им там, двете птици ще бъдат включени в размножителни двойки и техните поколения ще летят свободно в небето. Така ще бъде поправена поне малко щетата върху природата, нанесена от бракониера.Орлите отлитат от България с полет за Мадрид утре.Говорителят на Агенция \"Митници\" Тамара Влайкова споделя, че през годините и българските митници са задържали множество защитени животни. По думите ѝ случаят с ястребовите орли доказва, че доброто сътрудничество между институциите и НПО дава резултати.Двете хищни птици влизат в полезрението на институциите и Зелени Балкани в края на март 2010 г., когато в района на ГКПП Ферибот Видин митничари проверяват автомобил, напускащ България в посока Румъния и Западна Европа.В колата се превозвали две птици от изключително редкия вид ястребов орел (Hieraeetus fasciatus) с фалшиви украински документи.Птиците са задържани и настанени в Спасителния център за диви животни на Зелени Балкани.В последствие, при обиск в дома на нарушителя, полицията открива фалшиви сертификати за износ на птици, печати на Министерството на околната среда и водите и австрийското министерство на земеделието, горите и околната среда.След дълга съдебна битка контрабандистът получава условна присъда, а орлите са отнети в полза на държавата.Тъй като в България този вид няма популация, екипът на Зелени Балкани се свърза с природозащитници от GREFA, които работят по програма за завръщане на вида в Испания.Произходът на птиците остава неясен. Видът се среща предимно в Южна Европа, както и в Африка, Близкия и Средния Изток.Ястребовите орли се наричат \"ястребови\" тъй като летят с бързи махове, подобно на ястреб.", "date": "2018.11.05", "title": "Изпратиха два ястребови орела за размножаване в Испания"}
{"url": "https://news.bg/regions/zhiteli-na-chepelare-se-oplakaha-ot-voda-s-cherven-tsvyat.html", "text": "Жителите на Чепеларе се оплакаха от вода с червен цвят, информира bTV.Поради подмяна на спукан кран на улиците \"Бор\" и \"Зорница\", водата е била спряна.След подновяване на водоподаването, мътна вода с червен цвят, която тръгнала по чешмите, притеснила сериозно хората.От ВиК-Смолян обясняват, че след такава реконструкция е нормално да тръгнат такива води.Община Чепеларе имала и готов проект за пречиствателна станция за питейни води, но търсела финансиране.Кметът на града Славка Чакърова отбелязва, че тъй като общината е малка не попада в критериите по ОП \"Региони в растеж\" и затова разчитат единствено на инвестиционната програма на ВиК асоциацията. За изминалите две години предвидените инвестиции във водопроводната мрежа са в рамките на километър.", "date": "2018.11.05", "title": "Жители на Чепеларе се оплакаха от вода с червен цвят"}
{"url": "https://news.bg/politics/nikolay-vasilev-podkrepya-menda-stoyanova-za-20-hil-lv-obezshtetenie.html", "text": "Бившият вицепремиер и министър икономиката Николай Василев  за близките на починал при катастрофа, защото става въпрос за по-малката част от цялостното обезщетение, което се разделя на материални и нематериални щети, коментира той пред БТВ.В ЕС таваните обикновено са между 5000 и 25 000 евро, ако са верни цифрите в медиите, в България не може да се очаква да има по-голяма цена на Гражданската отговорност и по-големи обезщетения от Западна Европа, обясни Василев.\"По-скоро подкрепям варианта на Менда Стоянова. След тази обществена дискусия може да бъдат променени цифрите, но да се остави без таван означава .\", допълни той.\"Всяка година бюджетът расте при намаляващо население обаче го наричаме все по-лош и постен. Бюджет 2019 си е направо тлъста лазаня, защото вдига разходите с 5 млд. лв., което май никога не е било\", обясни Василев.Според него, това е един много щедър бюджет, не е изненада, че ще се хареса на синдикатите, защото всичко се увеличава - заплати, пенсии, разходи във всички пера.\"Няма реформи - няма лошо да се вдига заплатата на държавните служители, но не трябва да забравяме, че през последните години техния брой постоянно се увеличава. Когато аз бях министър намалихме държавната администрация със 17 хил. души - сега сигурно са назначени 20 хил. души\", коментира бившият вицепремиер Николай Василев.", "date": "2018.11.05", "title": "Николай Василев подкрепя Менда Стоянова за 20 хил лв. обезщетение"}
{"url": "https://news.bg/int-politics/sasht-saobshtavat-za-opasna-manevra-na-ruski-su-27-nad-cherno-more.html", "text": "Руски Су-27 прихвана американски ЕП-3 Орис II, който прелита в международно въздушно пространство над Черно море, съобщава американският флот.Руският изтребител е провел високоскоростна маневра директно пред ЕП-3 и след това го преследва за втори път, което флотът на САЩ нарича \"небезопасно взаимодействие\".Военноморските сили допълват, че техният самолет лети в съответствие с международното право и че предоставят видео, с което ще покажат това.Пълно изявление на :", "date": "2018.11.05", "title": "САЩ съобщават за опасна маневра на руски СУ-27 над Черно море"}
{"url": "https://news.bg/society/koi-sa-goryanite-vrashtane-kam-izlichenata-istoriya.html", "text": "На 1 октомври 1951 г. край казанлъшкото село Габарево група от 15 младежи, току-що присъединили се към горянското движение заради насилията на комунистите при принудителното коопериране на земята, е вкарана в капан от агенти на Държавна сигурност. Агентите, представящи се за горянска чета, разстрелват от засада младежите и хвърлят телата им в общ гроб край селото.Тази история от най-тежките години на въоръжената съпротива срещу съветския режим в България е открита в архивите на ДС от бившия сътрудник на Комисията за досиетата Мариян Гяурски. Според него въоръжената съпротива, зародила се още по време на съветската окупация, започва бързо да се разраства най-вече след като по заповед на Сталин и Димитров е ликвидирана легалната опозиция и е обесен нейният лидер Никола Петков. А когато комунистическата власт слага ръка върху цялата дребна и едра градска собственост, съпротивата получава допълнителен импулс.В началото на 1950-те години горяните се превръщат в реална заплаха за комунистическата власт в обширни райони на страната. Движението бързо се разраства и в резултат от масовите насилия при бруталната колективизация в селските райони, където тогава живеят почти 80% от хората. През 1950 г. БКП поема курс към тотално насилствено коопериране по сталински образец, съпроводено с насилия, убийства и принудителни изселвания. Именно през 1950-1951 г. съпротивата на горяните достига своя апогей в почти всички краища на страната - и особено в Пиринския и в Сливенския край. На брой те са не повече от 7-8 хиляди души, но ДС особено се тревожи заради големия брой доброволни ятаци, които с подслон, храна и дрехи улесняват борбата на горските чети.\"За разлика от комунистическите партизани по време на войната, чиито \"подвизи\" почти изцяло са свързани с грабежите на частни мандри и добитък, а също и с палежи и убийства на кметове, свещеници, учители, военни и полицаи, горяните са били добре изхранвани от местните селяни\", обяснява Гяурски. А шефът на Агенция \"Държавни архиви\" Михаил Груев допълва: \"Да, имало е случаи и горяните да нападат мандри, но само когато тези мандри са били вече заграбени от \"народната\" власт. Повсеместно горяните защитават частната собственост и не допускат терористични нападения с цел убийства на комунистическите първенци и техните слуги\".Държали властта под напрежение и страхСпоред Груев, горяните държат властта под напрежение и страх, но употребяват оръжие единствено при самозащита. В оперативните си справки ДС открито признава, че в много райони, особено в Пиринския и Сливенския край, официалната власт на практика не съществува в отдалечените села. Голяма част от пиринските горяни се включват в съпротивата не само заради грабежите и издевателствата, но и в отговор на опитите \"на продажната върхушка в София да ги македонизира\", допълва Груев.Според изследователите, сред тогавашната въоръжена съпротива са разпространени надеждите, че Западът най-после ще тръгне на освободителна война срещу империята на Кремъл. \"Американците ще дойдат!\" - убедени са не само преките жертви на червения терор, но и много бедстващи хора в града и селото, единодушни са изследователите Михаил Груев и Мариян Гяурски. Предчувствието за края на марионетния режим в София се задълбочава особено след началото на Корейската война през 1950 г., когато САЩ нанасят тежки удари на съветските и китайските \"доброволци\" в Корея. Скоро обаче идва и разочарованието.Подкрепяни от българските мохамедани\"Отказът на най-могъщите западни държави да застанат зад борбата за независимост на унгарския народ и неговото правителство срещу съветските окупатори и техните марионетки през ноември 1956 г. нанася тежък психологически и морален удар върху горянското движение в България. Обезверяването насочва участниците в съпротивата към изтегляне през южните и западните граници на страната\", разказва Мариян Гяурски. Една от последните горянски чети под ръководството на Шукри Дервишев е разбита край Доспат чак в края на 1958 г., припомня Михаил Груев. Той подчертава, че всеобщата подкрепа на българите-мохамедани за горяните се дължи не само на насилствената колективизация на земята, стадата и горите в района, но и на първите опити на БКП да асимилира хората от това малцинство и да забрани религията и обичаите му.Българската въоръжена борба срещу натрапената от Кремъл диктатура не се отличава особено от борбата на поляците, украинците или прибалтийските народи. Единствената разлика е, че в изброените страни съпротивата е по-масова и в някои случаи се стига до локални граждански войни, твърдят Мариан Гяурски и Михаил Груев. \"Спецификата в българския случай е свързана и с много дългия период на действие на горянските чети. Тяхната активност следва пиковете в бруталното насилие на марионетния комунистически режим срещу българския народ и разбива мита, че България е била страната, която е приела натрапената ѝ от Кремъл диктатура по сравнително най-мирен начин на фона на случилото се в останалите съветски сателити\", заключава Михаил Груев.", "date": "2018.11.05", "title": "Кои са горяните – връщане към изличената история"}
{"url": "https://news.bg/int-politics/dve-treti-ot-evropeytsite-gledat-s-nostalgiya-kam-minaloto.html", "text": "Две трети от европейците гледат на миналото по-позитивно от настоящето и са скептични относно имиграцията и членството в Европейския съюз, сочи проучване, съобщава ДПА.Фондацията \"Бертелсман\", независима изследователска група, провежда проучване сред 10,885 души в Германия, Франция, Испания, Италия и Полша.Проучването установява че 67% от запитаните гледат с носталгия към миналото. В Германия цифрата е 61%.Общо 78% от носталгичните смятат, че имигрантите не искат да се интегрират в обществото, докато 63% от тези които не изпитват носталгия са на това мнение.Носталгията е знак за голяма несигурност в обществото, коментира Исабел Хофман, съавтор на изследването.Фондацията заявява, че е провела проучването през юни в петте най-големи държави-членки на ЕС и че е представително за ЕС като цяло. ", "date": "2018.11.05", "title": "Две трети от европейците гледат с носталгия към миналото"}
{"url": "https://news.bg/crime/do-2-godini-zatvor-za-dvamata-predizvikali-masoviya-boy-v-kazanlak.html", "text": "Прокуратурата предаде на съд двамата обвинени за масовия бой в центъра на Казанлък в първия учебен ден.И.И и А.А на 20 и 19 години са обвинени като инициатори на боя на площад \"Севтополис\".След сериозно разследване в рамките на 40 дни двамата мъже бяха обвинени и задържани.За престъплението законът предвижда наказание до две години \"лишаване от свобода\" или \"пробация\", както и \"обществено порицание\".До този момент и двамата не са осъждани.Припомняме, че на 17 септември се разрасна масово сбиване в центъра на Казанлък. При разминаване на две групи, един от мъжете дръпнал жена, която живее с мъж от другата компания. Това предизвикало приятеля й, който заедно с още един мъж започнали юмручен бой.Това предизвика и недоволството на Те обвиниха кмета и полицията, че умишлено крият информация по случая и изразиха притеснението си, че случаите на ромска агресия са зачестили.На 19 септември След разигралия се бой Общинският съвет в Казанлък поиска осигуряване на допълнително видеонаблюдение в града. ", "date": "2018.11.05", "title": "До 2 години затвор за двамата, предизвикали масовия бой в Казанлък"}
{"url": "https://news.bg/politics/mo-protsedurata-za-remonta-na-samoletite-su-25-ne-e-prekratena.html", "text": "Министерството на отбраната опроверга разпространената медийна информация, че е прекратена процедурата по възлагане на обществена поръчка за ремонта на самолетите Су-25.Малко по-рано БНР съобщи, че министърът на отбраната Красимир Каракачанов е отменил решението беларуска фирма да изпълнява ремонта на самолетите Су-25, които са на въоръжение във военновъздушните ни сили.Само ден по-рано  че цената на ремонта може да надвиши многократно определената сума от 82 млн. лева без ДДС.", "date": "2018.11.05", "title": "МО: Процедурата за ремонта на самолетите Су-25 не е прекратена"}
{"url": "https://news.bg/int-politics/komisiya-na-ep-nastoyava-za-barzo-priemane-na-balgariya-i-rumaniya-v-shengen.html", "text": "Членовете на Европейския парламент отново призовават за приемане на България и Румъния в Шенген. Това се казва в прессъобщение, публикувано на сайта на ЕП.Комисията по граждански свободи отправи апел към Съвета на ЕС да вземе \"бързо и утвърдително решение\" за пълноправно членство на двете страни в Шенгенското пространство.Евродепутатите настояват приемането на България и Румъния да бъде еднократен правен акт. Те подчертават, че двустепенният подход - първо с процедура за морските и въздушните граници, а след това за сухопътните, носи редица рискове и може да се отрази негативно върху бъдещото разширяване на Шенгенското пространство.Докладчикът по темата - председателят на ПЕС Сергей Станишев, посочва, че разделянето на процеса на две фази няма правно основание.\"Днес Комисията за граждански свободи потвърди, че България и Румъния трябва да станат пълноправни членки на Шенгенското пространство и отхвърли перспективите за частично присъединяване - право с въздушните и морските граници, а след това евентуално и със сухопътните. Този \"двуетапен\" подход е опасен прецедент, който не само не притежава правна легитимност, но и води до редица икономически, социални и политически негативи за ЕС.\" - предупреждава Сергей Станишев.Докладът на Сергей Станишев е приет с 36 гласа \"за\", 4 \"против\" и един въздържал се. Документът ще бъде гласуван от пълния състав на ЕП през декември.Членовете на ЕП призовават също Съветът на ЕС да вземе решение за в Шенген веднага щом страната изпълни критериите.ЕП даде зелена светлина за приемането на България и Румъния в Шенген през юни 2011 г. Окончателното решение трябва да бъде взето с единодушно решение на Съвета на ЕС", "date": "2018.11.05", "title": "Комисия на ЕП настоява за бързо приемане на България и Румъния в Шенген"}
{"url": "https://news.bg/society/tazi-vecher-maykite-protestiraha-s-avtoshestvie.html", "text": "Поредният протест в столицата на майките на деца с увреждания тази вечер се състоя под формата на автошествие, предаде БНР.Майките, които  тръгнаха от сградата на БНБ, преминаха през ул. \"Георги Раковски\" и други централни столични улици и булеварди до \"Орлов мост\".Там демонстрантите блокираха закратко движението - около 20:30 ч., след което се разотидоха, като заявиха, че ще продължат протестите и през следващите дни.", "date": "2018.11.05", "title": "Тази вечер майките протестираха с автошествие"}
{"url": "https://news.bg/crime/prokuraturata-atakuva-94-obshtinski-naredbi.html", "text": "94 общински наредби бяха оспорени при проверка за законност, извършена от Върховната административна прокуратура.Целта на проверката е да се установи изпълнението на административнопроизводствените правила при приемането на актове от съответните общински съвети.Трябва да бъдат спазени следните изисквания: в началото се изработва и публикува проект на акта на интернет страницата на съответната община. На заинтересованите се предоставя най-малко 14-дневен срок за предложения и становища по проекта, като след законодателната промяна от 4 ноември срокът за обществени консултации е не по-кратък от 30 дни.Компетентният орган издава нормативния административен акт, след като обсъди проекта заедно с представените становища и възражения.При проверката са установени нарушения на описаните изисквания и са изготвени 94 протеста до съответните административни съдилища.Сред оспорените наредби са:Към момента 25 прокурорски акта са уважени.", "date": "2018.11.05", "title": "Прокуратурата атакува 94 общински наредби"}
{"url": "https://news.bg/world/padnaliyat-v-indoneziya-samolet-e-imal-problemi-s-indikatora-za-skorost-pri-chetiri-poleta.html", "text": "Индонезийският пътнически самолет, който катастрофира в Яванско море през миналата седмица, е имал проблеми с индикатора за скоростта при последните четири полета, включително и при последния, обявиха разследващите, цитирани от ДПА.Boeing 737 MAX 8 на индонезийската компания Lion Air катастрофира 13 минути след излитането си от международното летище в Джакарта на 29 октомври. Всички 189 души на борда загинаха.\"\", обяви на пресконференция Нуркаио Утомо, следовател от Националната комисия за транспортна безопасност.\"Опитваме се да установим дали е бил развален индикаторът, инструментът за измерване или компютърната система, или някой компонент е бил премахнат или заменен\", добави той.От Lion Air потвърдиха информация, че е имало проблеми с инструментите за отчитане на височината и скоростта по време на предишен полет от Бали до Джакарта на 28 октомври. Но от компанията поясниха, че проблемите са били разрешени същата вечер.От Националната комисия за транспортна безопасност разкриха, че самолетът е паднал в морето при висока скорост и се е разбил при удара. Двигателите са се ударили във водата при висока скорост, така че към този момент се изключва да е имало проблем с тях.Представители на спасително-издирвателния екип, полицията и разследващите катастрофата запознаха роднините на жертвите с последното развитие на операцията и на разследването.Предварителният доклад за катастрофата ще бъде изнесен след месец. Свалени са 69 часа от \"черната кутия\" с данните за полета. Властите се надяват да открият и другата \"черна кутия\" със записите от пилотската кабина.До момента полицията е установила самоличността на 14 от загиналите.", "date": "2018.11.05", "title": "Падналият в Индонезия самолет е имал проблеми с индикатора за скорост при четири полета"}
{"url": "https://news.bg/crime/transportna-firma-iznasyala-kulturni-tsennosti-kam-ispaniya.html", "text": "Съвместно с Испания сме разбили група, която се е занимавала с трафик на културни ценности извън страната. Културни ценности са продавани чрез електронни сайтове, а за придвижването им към Испания е използвана транспортна фирма.Общо са задържани 13 лица за трафик и държане на 30 600 движими културни ценности, които включват монети, украшения и метало-керамични предмети.В България, където е пребивавала организираната престъпна група, са открити 600 предмета - металотърсачи, мобилни телефони и лаптопи. При претърсването на един от автомобилите на транспортната фирма са намерени и иззети 170 000 евро, които пари са били пакетирани в малки бели пликчета.Операцията по разбиването на канала е проведена на 23 октомври на територията на двете държави, като са претърсени над 20 адреса. Издадени са европейски заповеди за разследване и европейски заповеди за арест.Пет са издадените европейските заповеди за арест, с които 4 български граждани са задържани и към момента тече производство по екстрадиция от Испания. На територията на Испания са задържани другите 9 лица, като те са с обвинения по разследване за измами, пране на пари.Директорът на ГДБОП главен комисар Ивайло Спиридонов поясни, че работят по случая още от януари месец настоящата година, като координацията за операцията е направена на 5 октомври 2018 г. по време на среща в сградата на Евроджъст.Наблюдаващият прокурор Сийка Милева обясни, че се касае за образувани две паралелни досъдебни производства изцяло на българи на територията на България и Испания. На територия на България става въпроса за организирана престъпна група, която се занимава с държане и трафик на културно-исторически предмети.В Испания също е образувано досъдебно производство на организирана престъпна група за измами и пране на пари, уточни Милева.Милева изтъкна още, че пет са издадените европейските заповеди за арест, с които 4 български граждани са задържани и към момента тече производство по екстрадиция от Испания. На територията на Испания са задържани другите 9 лица.", "date": "2018.11.05", "title": "Транспортна фирма изнасяла културни ценности към Испания"}
{"url": "https://news.bg/crime/16-godishen-obra-benzinostantsiya-v-plovdivsko.html", "text": "Полицаи задържаха 16-годишно момче за обир на бензиностанция в пловдивското село Крумово.До ареста се стигнало, след като в събота, 3 ноември, в полицията се получава сигнал за обир на бензиностанция в селото. Според сигнала, подаден около 5 часа сутринта, маскиран мъж влязъл в обекта, нанесъл няколко удара на 69-годишния служител, след което взел над 300 лева от оборота и избягал.Служителят не е пострадал сериозно, съобщиха от пресцентъра на Областната дирекция на МВР в Пловдив.Полицаите започнали разследване и установили, че извършителят на обира е 16-годишен младеж от селото. Той е задържан.Предстои спрямо младежа да бъде повдигнато обвинение за извършеното престъпление. Работата на разследващите продължава", "date": "2018.11.05", "title": "16-годишен обра бензиностанция в Пловдивско"}
{"url": "https://news.bg/world/probiv-na-pregovorite-za-brekzit-ne-se-ochakva-tazi-sedmitsa.html", "text": "Европейският съюз и Великобритания все още продължават техническите преговори за сключване на споразумение за Брекзит, обявиха от Европейската комисия, цитирани от \"Ройтерс\".\"Все още не сме там\", каза говорителят на Комисията Маргаритис Схинас.Източници в Брюксел сигнализираха, че има напредък в постигането на споразумение по ирландския въпрос, въпреки че се запазват различията между Лондон и ЕС за продължителността на прилагане така наречената \"мрежа за сигурност\".Междувременно политическият редактор на \"Сън\" Том Дън написа в \"Туитър\", че не се очаква сделка за Брекзит през тази седмица. Той добави, че датите за провеждане на извънредна среща са изместени за 27 или 28 ноември.", "date": "2018.11.05", "title": "Пробив на преговорите за Брекзит не се очаква тази седмица"}
{"url": "https://news.bg/finance/zastrahovatelite-iskat-yasna-metodika-za-izchislenie-na-obezshteteniyata.html", "text": "Застрахователите искат ясна методика за изплащане на имуществените и неимуществените суми.Браншът е заплашен от криза, предупредиха на пресконференция в БТА от Асоциацията на българските застрахователи.  да внесе промените в Застрахователния кодекс. Това заяви Светла Несторова, председател на Асоциацията на българските застрахователи. Асоциацията на българските застрахователи нямат интерес от социална криза, която би възникнала, тъй като едно увеличение на \"Гражданската отговорност\" ще засегне 3 милиона 53 хиляди 317 души.На пресконференция в БТА Несторова разясни, че от лятото след излизането на решението на ВКС, с което се разширява кръгът от лицата, които могат да получат обезщетение, застрахователите предлагат такива промени, но никой не им е обърнал внимание.Застрахователите продължават да настояват за ясна методика за изчисление на обезщетенията и очакват ограничаване на злоупотребите, заяви Несторова.Освен това от Асоциацията на застрахователите обявиха, че ако не се направят законови промени, които .Проблем според Асоциацията е, че в България шофьорите плащат най-евтината застраховка \"Гражданска отговорност\" в Европа, а същевременно застрахователите плащат високи обезщетения и регистрират най-високата смъртност при пътно-транспортни инциденти. Застрахователите няма как да издържат при това положение, категорична е Несторова. Заведени дела за над милиард лева няма откъде да дойдат освен от цената на \"Гражданска отговорност\".Припомняме, в неделя  да не приемат внесените между първо и второ четене в парламента на промените в Застрахователния кодекс. Причината е, че след приемането на документа на първо четене, председателят на бюджетната комисия Менда Стоянова внесе промени, с които се лимитират обезщетенията за роднините и близките на загинали в катастрофи. Подобен таван на обезщетенията има в евродиректива и според противници на промените не е необходимо още едно ограничение.С лимита на обезщетенията се постигат три неща - делегира се официална методика за имуществени и неимуществени вреди. Второ - тези лимити са временни. Трето - изясняване на отговорностите - проблемите за обезщетения при смърт не са част от наказателното право.Според застрахователите обезщетенията няма да намалеят, но ще се изместят от неимуществени към имуществени вреди.Мотивът на застрахователите да искат лимит на обезщетенията е, че .На пресконференцията в БТА беше обявено, че 9 адвокатски кантори разполагат дори с мобилни екипи, които пристигат на мястото на катастрофата дори преди линейката, и срещу пълномощно водят дела, които не са в интерес на самите пострадали. От тях печелят само адвокатските кантори. От АБЗ не пожелаха да посочат конкретни имена, тъй като за това си има разследващи органи, но посочиха, че самата адвокатска колегия се разграничава от тях.След решението на ВКС от КФН са поискали становище какви резерви трябва да заделят застрахователите за 5-годишен период.", "date": "2018.11.05", "title": "Застрахователите искат ясна методика за изчисление на обезщетенията"}
{"url": "https://news.bg/crime/otkradnaha-50-000-leva-ot-ofis-vav-veliko-tarnovo.html", "text": "Откраднаха близо 50 000 лева от фирмен офис във Велико Търново, съобщиха от Областната дирекция на МВР.Обирът е извършен в периода 2-3 ноември.По данни на потърпевшите крадците са разбили метален шкаф, в който се съхранявали около 50 000 лева. Офисът се охранявал от частна охранителна фирма.На местопроизшествието е извършен оглед.По случая е започнато досъдебно производство.", "date": "2018.11.05", "title": "Откраднаха 50 000 лева от офис във Велико Търново"}
{"url": "https://news.bg/crime/uvolniha-ohranitelya-koyto-blasna-dvama-mladezhi-v-targovishte.html", "text": "Уволниха охранителя, който пиян блъсна двама младежи на мотоциклет в Търговище.Припомняме, инцидентът стана на 2 ноември около 14.15 часа. При нерегламентирана маневра, при която охранителят пресича двойно непрекъсната линия на пътното платно, той удря с автомобила си мотоциклет. На него се возят 16-годишно момче и 18-годишно момиче. Младежите получават сериозни наранявания при сблъсъка.След катастрофата мъжът е избягал от местопроизшествието. Той е установен по-късно от полицаите, като пробата му за алкохол е била положителна - той е шофирал с 0.71 промила концентрация на алкохол в кръвта.Във връзка с тежкия инцидент служителят на Главна дирекция \"Охрана\" е бил уволнен със заповед на Главния директор на ГДО, информираха от пресцентъра на Министерството на правосъдието.От ведомството обясняват, че винаги са били безкомпромисни към подобен род инциденти.От прессъобшението става ясно още, че по време на инцидента мъжът е бил в почивен ден след дежурство. Той е управлявал личния си автомобил.Междувременно .Според хората случаят може да се потули, защото братът на задържания е бивш шеф на Областната дирекция на МВР в града, а самият той е служител в ГДО.Според протестиращите това не е първото нарушение на мъжа, но той никога не е бил наказван.", "date": "2018.11.05", "title": "Уволниха охранителя, който блъсна двама младежи в Търговище"}
{"url": "https://news.bg/int-politics/v-meksiko-siti-pristigna-parvata-grupa-ot-migrantskiyat-kervan-kam-sasht.html", "text": "Първите мигранти от кервана пътуващ през Мексико към Съединените щати, пристигнаха в столицата Мексико Сити, съобщава БиБиСи. Около 450 души, предимно мъже и момчета, получават временен подслон на стадион.Керванът тръгна от Хондурас преди няколко седмици и сега наброява около 5 000 души. Американският президент Доналд Тръмп коментира, че ще изпрати войници на границата, за да ги спре да преминат от Мексико в САЩ.Критиците обвиняват Тръмп, че използва заплахата от нелегална имиграция, за да ангажира своите поддръжници преди изборите.Мигрантите твърдят, че бягат от преследване, бедност и насилие в родните си страни Хондурас, Гватемала и Ел Салвадор. \"От това, което носех от Хондурас, нямам нищо. Дори вчера ходих бос\", коментира 21-годишният Кени Алварадо за \"Ел Универсал\", след като пристига на стадиона.\"Ние искаме да стигнем до Съединените щати и да постигнем американската мечта. Имаме вяра в Бога, че ще направим това независимо от обстоятелствата\", коментира Маурисио Мансила, който пътува от Хондурас със своя шестгодишен син.Властите в Мексико коментират, че са подготвили храна и подслон, както и медицински услуги и правни консултанти за хилядите, които се очаква да пристигнат през следващите седмици.\"Има бременни жени, много деца, уязвими хора и ние трябва да гарантираме място и услугите, от които се нуждаят\", коментира столичният кмет Хосе Рамон Амиева Галвес. Жителите на Мексико Сити също даряват дрехи и обувки, съобщават местни медии.Президентът Тръмп обяви, че ще използва военните, за да затвори границата между САЩ и Мексико, ако е необходимо, за да спре преминаването на мигрантите. Той също така заплашва да намали помощите за Гватемала, Ел Салвадор и Хондурас.Въпреки това много хора в кервана не са се отказали да търсят убежище в САЩ.", "date": "2018.11.05", "title": "В Мексико сити пристигна първата група от мигрантският керван към САЩ"}
{"url": "https://news.bg/world/indiya-veche-s-yadrena-triada.html", "text": "Индия съобщи, че наскоро първата ядрена подводница, произведена в страната, е завършила \"патрул за сдържане\". Така страната вече е с ядрена триада - сухопътни, морски и въздушни компоненти, информира \"Ройтерс\".Премиерът на Индия Нарендра Моди заяви, че INS Arihant е \"отговор на тези, които си позволяват ядрено изнудване\". Предупреждението е предимно към ядрен Китай на север и ядрен Пакистан на запад., каза Моди пред екипажа на подводницата по време на реч, предавана по телевизията.Arihant е открито предупреждение към враговете на страната, към враговете на мира, отбеляза той и предупреди да не изпитват Индия.Моди разкри, че подводницата успешно е провела едномесечен патрул 20 години след първите ядрени тестове. Министър-председателят също така приветства \"успешното сформиране на ядрена триада\".Ракетите на индийската подводница са с обхват до 3 500 километра.", "date": "2018.11.05", "title": "Индия вече с ядрена триада"}
{"url": "https://news.bg/crime/mayka-dade-na-13-godishniya-si-sin-da-shofira.html", "text": "Полицаите от Районното управление в Кирково хванаха малолетно момче да шофира кола в село Фотиново, област Пазарджик.По данни на Областната дирекция на МВР в Кърджали 13-годишното момчето шофирало, след като 32-годишната му майка му предоставила семейния автомобил.Спрямо жената са съставени два акта. Първият - за преотстъпване на моторното превозно средство на неправоспособен вода. Вторият - по Кодекса за застраховането за липса на задължителна застраховка \"Гражданска отговорност\".Предстои автомобилът да бъде дерегистриран.С детето вече е разговарял инспектор от Детска педагогическа стая в управлението в Кирково.", "date": "2018.11.05", "title": "Майка даде на 13-годишния си син да шофира"}
{"url": "https://news.bg/regions/kamion-pomete-mazh-na-patya-ruse-byala.html", "text": "Камион-влекач помете мъж на пътя Русе-Бяла в района на село Волово, съобщи БНР.Мъжът е загинал, а самоличността му все още не е установена.Камионът бил с турска регистрация и имал хладилно ремарке.Инцидентът е станал рано тази сутрин. Причините се изясняват. ", "date": "2018.11.05", "title": "Камион помете мъж на пътя Русе - Бяла"}
{"url": "https://news.bg/economics/22-ognishta-na-ptichi-grip-registrirani-v-stranata.html", "text": "В момента има регистрирани 22 огнища на птичи грип, сред които 5 големи ферми за кокошки и 4 ферми в задни дворове, а засегнати са 993 000 птици, които вече са унищожени.Отсега птичият грип навлиза в своя пик и продължава до средата на май, обясниха от Ръководството на БАБХ.\"Имаме повтаряемост във фермите. Тези факти ни карат да вземем мерки, които не се възприемат лесно от бизнеса\", заяви на пресконференция директорът на Агенцията по безопасност на храните Дамян Илиев. Шефът на БАБХ не е сигурен, че всичките заповеди на органите в стопроцентова степен се изпълняват. Това води до разпространяването на птичия грип\", уточни той.Ръководството на . От БАБХ са предложили във фермите, в които има повтаряемост на заболяването, да бъде спряно зареждането до 1 юни 2019 година. Илиев изтъкна необходимостта от забрана за населването на нови птици, както и развъждането им и продажбата на пазари и панаири. Това е било отхвърлено от фермерите.За патичарския бизнес заповедта изглежда най-рестриктивна и неприемлива, а БАБХ вече има уговорена среща с патичарския бизнес за утре.Възможни са санкции , ако страната не изпълнява договореностите с ЕС за инфлуенца, предупреди Илиев, затова и предложенията от фермерите трябва да отговарят на всички европейски изисквания.\"Един проявен популизъм не помага при епидемии\", заяви директорът на Агенцията. Той допълни, че БАБХ не цели създаването на пречки за бизнеса, но има малки частни дворове, които могат да застрашат съответния регион.\"За вирусите максимална ефективност не може да се очаква, но могат да се очакват по-малко огнища\", заяви Илиев.Той обясни, че може да се мисли за криминализиране на някои действия, което води до загуба на държавни пари поради административни наказания.Забрана за отглеждане на животни в нерегистрирани обекти е мярка която БАБХ предлага за криминализиране. Това се явява проблем за бизнеса, където мерките могат да доведат до това, че да бъдат засегнати големите ферми. За малките ферми в селските райони е трудно да се гарантира биосигурност, добави Илиев.Докато не установим конкретно какво става с пробите, не можем да говорим за манипулации, коментира Илиев в отговор на протестиращите, според които пробите за вируса не са истинни.Около 300 души събра протестът пред централната сграда на Агенцията за безопасност на храните. Гражданите изразиха мълчаливо своето недоволство от бездействието на контролния орган.На брифинга в БАБХ стана ясно, че през 2017 година са дадени компенсации от 6 млн. лева при първи кръг, а при втори кръг са 5 млн. лева. За тази година сумата е около 3 млн. лева.", "date": "2018.11.05", "title": "22 огнища на птичи грип регистрирани в страната"}
{"url": "https://news.bg/bulgaria/divo-prase-prichini-katastrofa-na-am-trakiya.html", "text": "Диво прасе причини катастрофа между две коли на магистрала \"Тракия\", предаде Канал 3.Инцидентът е станал около 20.00 часа на 4 ноември в района на км 243.900 в посока Бургас.Животното изскочило на магистралата и било ударено от \"Опел Зафира\", шофиран от 38-годишен водач от Хасково. От удара прасето изхвърчало във въздуха и паднало върху предното стъкло на движещия се отзад лек автомобил \"Ауди А3\", който управлявал 47-годишен варненец. Това довело до сблъсък между двата автомобила.При катастрофата най-сериозно е пострадала 34-годишна жена от Варна.Първоначално тя е транспортирана в МБАЛ \"Д-р Иван Селимински\" в Сливен, където е установено, че има счупен прешлен. След това пострадалата е откарана в специализирана клиника за стабилизиране на гръбнака в Пловдив. Жената е без опасност за живота.По случая е образувано досъдебно производство.", "date": "2018.11.05", "title": "Диво прасе причини катастрофа на АМ \"Тракия\""}
{"url": "https://news.bg/health/15-dushi-chakat-za-belodrobna-transplantatsiya.html", "text": "15 души чакат за белодробна трансплантация, информира bTV. Някои от пациентите, очаквали белодробна трансплантация, са починали. Роднините на един от починалите - Адриан Петков, който близо година е бил в листата на чакащите за трансплантация на бял дроб, ще съдят държавата.Договорът с болницата в Австрия, където могат да се трансплантират български пациенти, още не е подновен. Започват преговори с чуждестранни експерти, които да обучават български лекари за извършване на белодробни трансплантации в България.Бившият директор на агенцията по трансплантации Мариана Симеонова заяви, че програмата за обучение на лекарите трябва да се развива, но това не трябва да става за сметка на пациентите, които чакат присаждане на чужд орган. \"Имаме лекарите, въпросът е на организация, защото в една болница трябва да имаме всички звена за да бъде всичко от-до\", каза Симеонова.Смъртта на трима души предизвика остра обществена реакция. Техни близките обвиниха както министерството на здравеопазването, така и Агенцията по трансплантации.Бившият директор на агенцията за трансплантации Мариана Симеонова заяви, че 1/3 от хората въобще нямаха място в агенцията, като позиция и специализация, като специалност. \"Те идваха да си починат, да си изгледат филмите, не случайно го казвам и да изпият кафето, след което след обедната почивка да се съберат на чаша вино и да си тръгнат\", каза Симеонова.По думите й, когато тя става шеф в агенцията, донорство почти е липсвало. Причината - 0,3 донора в мозъчна смърт на милион население е по-малко от 0,5 клони към нула. ..Припомняме, Евротрансплант е една от съществуващите организации за обмен на донори. В Евротрансплант членуват Австрия, Белгия, Нидерландия, Люксембург, Хърватска, Германия и Словения. Другата организация - Скандиатрансплант обадинява Швеция, Дания, Финландия, Норвегия, Исландия.След като един от пациентите, очаквали трансплантация - Андриан, почина дни преди да замине за трансплантация в чужбина обаче, се разбра, че е прекъснат важен договор с болница в Австрия, която приема български пациенти. Договорът е сключен чрез Евротрансплант.\"Ние имаме договор с Евтротрансплант. Този договор е в действие. Не е вярно, че министерството не е информирано - информирано е навреме. След изтичане на договора с Виена, който е с конкретната болница, която ще приеме нашите пациенти, има много сериозна кореспонденция в МЗ\", заяви Симеонова. Бившата шефка на Агенцията по трансплантация поясни, че в кореспонденцията тя обяснява защо е важно да продължи договора и че отнема минимум година, за да се стартира една такава програма наново. От мен се иска да търся държава с договор извън Еротрансплант или извън Виена. Това е ясно написано, така че няма неуведомени хора, защити се Симеонова.\"Докато действаше договорът с Виена също от мен се искаше да търся втора оферта за всички тези пациенти, което е абсолютно неправилно, тъй като има действащ договор, който е одобрен от Министерството\", допълни Симеонова.Според договора с Евротрансплант, България няма право да сключва споразумения с болници от останалите 8 държави. Мотивът на досегашната шефка на Агенцията за трансплантиции, написан в писма до здравното министерство, е че трябва да запазим отношенията си с виенската болница и че сключването на нови договори би отнело повече финансови средства.По думите й от февруари 2017 година е започнала атака към Агенцията и към нея. Симеонова отишла в министерството, при новия екип, за да попита защо няма отговор, тъй като тя има правомощия да води преговори с Виена чрез Евротрансплант. Симеонова поясни, че в онзи момент вече са влезли и новите правила в сила, но отговорността е на министерството.Заради прекъснатите отношения с виенската болница е разпоредена и проверка. След като се чула със здравния министър Кирил Ананиев, му заявила: \"Две проверки за едно и също нещо в рамките на два месеца, означават следното: първия резултата не ни харесва, трябва да се сдобием с втори\".Бившият директор на Агенцията за трансплантации заяви, че твърдението как за да имаме договор с Евротрансплант, трябва да имаме 10 донора на милион население е невярно. \"Това е за да станем пълноправен член - нещо което също подлежи на обсъждане, ако стигнем до там. Това означава нашите пациенти, които чакат да бъдат в общи листи с други осем държави\", обясни Мариана Симеонова.", "date": "2018.11.05", "title": "15 души чакат за белодробна трансплантация"}
{"url": "https://news.bg/int-politics/nova-ruska-fregata-s-krilati-raketi-pristiga-v-sredizemno-more.html", "text": "Русия изпраща нова фрегата с далекобойни крилати ракети \"Калибър\" в Средиземно море, няколко месеца след като Москва подсили военноморските си сили по сирийските брегове, съобщава \"Ройтерс\".\"Фрегата на Черноморския флот \"Адмирал Макаров\" напусна военноморска база Севастопол и се насочи към Черноморския пролив. Корабът ще е част от постоянната военноморска сила на руския флот в Средиземно море\", коментира руското министерство на отбраната.Русия е изстрелвала крилати ракети от фрегати и подводници, разположени в Средиземно море в  подкрепа на офанзивите на сирийската армия. Министерството не споменава дали фрегата ще участва във военна операция в Сирия.Руският президент Владимир Путин коментира през май, че руски военни кораби с ракети \"Калибър\" ще бъдат в постоянна готовност в Средиземноморието, за да се противопоставят на това, което определя като терористична заплаха в Сирия.Русия разгърна няколко военни кораба в Средиземно море през това лято, включително \"Адмирал Григорович\", фрегатите \"Адмирал Есен\" и \"Питиви\", заедно с десантният кораб \"Николай Филченков\" и ракетният кораб \"Вишни Волочок\".Руското издание \"Известия\" съобщи през август, че Русия е събрала най-голямата военноморска група в Средиземно море от 2015 г. насам, включително 10 кораба, повечето от които са въоръжени с крилати ракети \"Калибър\", като са изпратени и две подводници.", "date": "2018.11.05", "title": "Нова руска фрегата с крилати ракети пристига в Средиземно море"}
{"url": "https://news.bg/crime/mitnichari-otkriha-nad-1-5-t-nezakonen-alkohol-v-sklad-kray-elin-pelin.html", "text": "Митничари откриха над 1,5 спирт без документи в склад в района на Елин Пелин, съобщиха от Агенция \"Митници\".Спиртът е с алкохолно съдържание 96% vol. Инспекторите откриват 105 десетлитрови бутилки, както и пластмасов резервоар от един тон, пълен наполовина. Общото количество на открития спирт е 1550 литра.За стоката не са представени документи, удостоверяващи начисляването, плащането или обезпечаването на акциза на стоката.Установено е, че е имало сключен договор за наем за ползването на помещението между две юридически лица.Представител на дружеството наемодател е присъствал при претърсването на склада. Разследването продължава.", "date": "2018.11.05", "title": "Митничари откриха над 1,5 т незаконен алкохол в склад край Елин Пелин"}
{"url": "https://news.bg/politics/nso-ohranyavat-dogan-ot-2009-godina.html", "text": "НСО охраняват почетния лидер на ДПС Ахмед Доган от 2009 година насам.Охраната се налагала заради рискови заплахи спрямо Доган, както от територията на България, така и такива, възникнали извън нея.Това написа лидерът на НФСБ и вицепремиер Валери Симеонов в профила си в социалната мрежа \"Фейсбук\". Информацията е от отговор на НСО на негово допитване относно охраната на Ахмед Доган.Припомняме, в края на месец октомври Симеонов написа в профила си, че  относно статута на Доган и необходимостта той да бъде охраняван.\"От службата ми обясниха, че нямам неограничен достъп до класифицирана информация и не съществува обективна нужда аз да знам това. Дори ме предупредиха да не разгласявам това, което така или иначе не знам\", написа тогава Симеонов.Днес вицепремиерът информира, че е поискал повторен отговор на допитванията си и че е провел по въпроса срещи с министъра на вътрешните работи, вицепремиера по вътрешен ред и сигурност Красимир Каракачанов, както и с началника на Национална служба за охрана.Отговорът дошъл днес - 5 ноември. В него била изложена максимално допустимата за явно ползване информация.Първият въпрос на Симеонов: \"На какво основание се отпускат суми за охрана на г-н Ахмед Доган?\"Отговорът на НСО - Доган се охранява на основание решение на Комисията по чл. 23 от ЗНСО, състояща се от Началник на НСО, председател на ДАНС и главен секретар на МВР, ръководителите на служба \"Военна информация\" и на Държавна агенция \"Разузнаване\".\"Комисията безспорно е установила рискови заплахи, както от територията на България, така и такива, възникнали извън нея. Става въпрос за наличие на застрашеност от чужда държава. Това е наложило необходимостта от денонощна охрана на Ахмед Доган до настоящия момент\", пише в отговора, достигнал до Симеонов.Вторият въпрос: \"От колко години се осъществява охраната му, колко души са ангажирани и какви средства се осигуряват за неговата охрана?\"Отговорът на НСО: \"Охраната се осъществява от 2009 г. Съгласно Закона за НСО, видът, обхватът и времетраенето на охраната, както и друга информация, обективирана в решенията на комисията по чл. 23, не може да бъде разгласявана. Това е така, защото въз основа на нея могат да се правят достоверни изводи за количеството и качеството на използваните сили и средства за гарантиране безопасността на охраняваните лица, което би улеснило планирането и извършването на опити за терористични действия или друго посегателство.\"Третият въпрос на Симеонов: \"Каква е точната изразходвана сума до момента и има ли непосредствена опасност за живота на г-н Доган, с която да се оправдаят разходите?\"От НСО отказали да предоставят точна информация на този въпрос. Въпреки това Симеонов пише, че в писмото се посочва, че средствата за охрана на Доган са многократно по-малки от сумарните разходи за охрана на лицата, които трябва да бъдат охранявани по силата на закона - президент, министър-председател, председател на Народното събрание, вицепрезидент, главен прокурор.\"Общият размер на месечните разходи за охрана (в т.ч. транспорт) нямат нищо общо с разпространяваните от медиите суми и са съизмерими с месечното възнаграждение на един телевизионен водещ от сутрешен блок или на началник отдел в държавно търговско дружество\", пише Симеонов, без да става ясно дали това е конкретният отговор в писмото на НСО.Вицепремиерът пише и че по този начин в страната са били охранявани и други политици в определен период от време като Лютви Местан, Румен Петков, Иван Искров, и други.\"След ерата на социализма, в която по политически причини загубиха живота си и бяха репресирани десетки хиляди български граждани, обявени за \"врагове на народа\", за щастие през новата история на България след 1989 г. не е допуснат случай на политическо убийство с изключение на убийството на Андрей Луканов по неизяснени политически или икономически причини. Подобен случай не бива да се допуска днес, когато България вече е член на Европейския съюз, а не на Варшавския договор\", пише в поста на Симеонов, отново без да става ясно дали това е точният отговор от НСО.Вицепремиерът допълва, че ще продължава да иска информация от НСО за основанията за охрана на Доган, както и за нейното прекратяване при отпадането или намаляването на степента на застрашеност спрямо почетния лидер на ДПС.Припомняме, че покушението . Тогава по време на речта на Доган на Осмата национална конференция на партията, 25-годишният Октай Енимехмедов от Бургас нападна политика с пистолет в ръка. Оръжието обаче засече, при което нападателят беше възпрепятстван да стреля, но и добре понабит от делегати на ДПС.", "date": "2018.11.05", "title": "НСО охраняват Доган от 2009 година "}
{"url": "https://news.bg/crime/zadarzhaha-mazh-zaplashval-s-ubiystvo-trima-dushi.html", "text": "Мъж от Котел, който е заплашвал с убийство трима души, е задържан под стража от съда.Срещу Мартин М. е повдигнато обвинение, че от 20 януари до 9 февруари тази година е отправил следните заплахи за убийство към мъж: \"Ще те убия, ще ти запаля къщата!\" и \"Гледаш ли телевизия? Видя ли шесторното убийство? Това и с вас ще го направя!\".В периода от 11 декември миналата година до 9 февруари 2018 г. обвиняемият се заканил и на жена, че ще я убие с думите: \"Ако те набарам ще те убия!\", \"Само да ми паднеш в ръцете, ще те убия!\" и \"Ще те заколя!\".Словесният агресор отправил закани за убийство и към друг мъж. Между 19 декември 2017 г. и 29 октомври 2018 г. той го заплашил със следните думи: \"Ще те убия!\" и \"Ще те убия и ще те излежа\".Според прокурора Мартин М. е извършил деянието, за което е обвинен, и би могъл да извърши ново престъпление.Съдът прие мотивите му и задържа под стража обвиняемия.", "date": "2018.11.05", "title": "Задържаха мъж, заплашвал с убийство трима души"}
{"url": "https://news.bg/comments/izbori-za-kongres-v-sasht-tozi-pat-putin-igrae-pas.html", "text": "Спокойно е. Много спокойно. Твърде спокойно?Това е въпросът, който онзи ден си задаваше \"Ню Йорк Таймс\": \"Къде са руснаците?\" В сравнение с преди две години те са изненадващо тихи в тази предизборна кампания. Проблемът е решен? Може би не ... Дискретността на Москва \"успокоява някои и тревожи други\", споделя експерт пред вестника. Едно нещо е сигурно: за разлика от 2016 г. всички са нащрек, от експерти през журналисти до служители на разузнаването и вътрешната сигурност. Всеки инцидент, всяка аномалия се инспектира надълго и широко. За запознатите с физическо подслушване по кабел в мрежа, разпространения отказ от услуга, \"робоклал\" и други хакерски техники, Vox публикува мащабно проучване (6 месеца работа, над 100 интервюирани) за ситуацията в навечерието на изборите. Тя не е успокоителна.За нас, непосветените, френското списание Le Nouvel Observateur предлага кратък тур из възможните обяснения на тази мистерия:Руската манипулация през 2016 г. беше силно преувеличена, по-добре да се бяхме заинтересували от китайцитеМинимизиране на фактите, посяване на съмнения и заличаване на следите: това е стратегията на Доналд Тръмп. След изборите той най-накрая трябваше да признае, че руснаците са си наврели носа в кампанията, но веднага добави друг акорд: \"Ние бяхме атакувани и от други страни\" и \"може би други хора\". Във всеки случай \"руснаците нямаха никакво влияние върху нашите гласове\". Неотдавна той се нахвърли на Китай, \"който се опита да се намеси в предстоящите ни избори през ноември 2018 г.\".Нелеп опит да удави рибата: всички експерти, плюс специалния прокурор Робърт Мюлер (който обвини десетина руснаци) и Дан Койтс, директорът на разузнаването, потвърдиха, че руснаците масово са се намесили в кампанията. Въпросът дали те наистина са направили разликата между кандидатите, още стои без отговор. Джейн Майер, в добре документирана статия на \"Ню Йоркър\", заявява, че \"целевите кибератаки, идващи от хакери и тролове, са били решаващи\".Америка си е научила уроците и е взела необходимите меркиТези избори \"ще бъдат най-сигурните, които някога сме имали\", каза Кирстен Нилсен, секретар по вътрешната сигурност. Да, \"много неща се промениха от 2016 г. насам\" и \"избирателите трябва да имат доверие\", казва Дейвид Бекер, директор на вашингтонския Център за изборни иновации и изследвания (CEIR).\"Щатите се координират с федералното правителство по отношение на киберсигурността, както никога досега. Департаментът за вътрешна сигурност им помага да диагностицират и обезопасяват своите избирателни системи и четирикратно е увеличил мониторинга на злонамерените атаки на тези системи, добавя още той. Бихме искали да сме съвсем сигурни, но все още имаме някои проблеми. Така както във филмите за Джеймс Бонд правителството предлага на държави и окръзи редица антируски джаджи, включително сензора \"Алберт\" - сива кутия, която се свързва със сървърите и контролира аномалиите в интернет трафика.\"Но както казва самият Бекер, \"около 80% от гласоподавателите могат да гласуват с хартиена бюлетина след електронното гласуване\", което означава, че за останалите 20% няма хартиено проследяване на електронния им вот в случай на хакерство. Но, както руснаците са разбрали, достатъчно е да се предизвика бъркотия в няколко окръга или определени щати, за да се дискредитират целите избори.За експертите, интервюирани от Vox, присъдата е ясна: \"От 2016 г. избирателната инфраструктура на страната се е подобрила, но не много, а нещата ще се влошават.\" Два са виновниците: \"Конституцията, която е създала избирателна система, изцяло администрирана от щатите - привилегия, която те яростно защитават\", както и факта, че \"американската избирателна индустрия е доминирана от три частни компании: Dominion, Hart InterCivic и най-голямата Избирателни системи и софтуер (ES & S). \"Електронните машини за гласуване не са достатъчно сигурни, всеки го знае. През август, на конференцията DEFCON, хакерите сe забавляваха до насита, за да покажат колко уязвими са те.Руснаците чакат деня на изборите, за да нанесат големия ударНикой не изключва този кошмарен сценарий: едно е да се повлияе на кампанията чрез Туитър или Фейсбук, а друго - да се възпрепятства самото гласуване, било чрез електронна промяна на гласовете (техника, която трудно може да се приложи, повечето от машините за гласуване не са онлайн), било като влязат в избирателния регистър и сеят раздори по време на гласуването (на хиляди гласоподаватели им е казвано \"Не, госпожо или господине, не сте в списъка \") или по време на преброяването и предаването на резултатите.Нещо малко би било достатъчно, за да бъде дискредитиран целият изборен процес. Да не забравяме, че през 2016 г. Доналд Тръмп говореше за \"фалшифицирани\" избори по време на кампанията. Днес знаем, че в случай на поражение той е планирал да оспори тяхната валидност.Този път Путин е решил да играе пас и да насочи усилията си към 2020 г.Това е най-логичният сценарий. Какъв интерес биха имали руснаците да се целят в изборите през 2018 г.? Доналд Тръмп ще остане президент, без значение какво ще се случи, а промяната на мнозинството в някоя от камарите на Конгреса няма да разстрои сделката за Москва.Да сеем раздор, за да дискредитираме малко американската демокрация? Тръмп го прави много добре и сам с регулярните си атаки срещу всички институции.През 2020 г. нещата ще изглеждат другояче. По всяка вероятност, Тръмп ще се кандидатира за втори мандат. Хакерите биха могли да подпомогнат победата му или, ако загуби, да всеят такова съмнение в резултатите, че страната да изпадне в тежък период на нестабилност. Точно това иска Русия.", "date": "2018.11.05", "title": "Избори за Конгрес в САЩ - този път Путин играе пас"}
{"url": "https://news.bg/politics/uvolniha-petar-haralampiev-kato-predsedatel-na-dabch.html", "text": "Петър Харалампиев е освободен от поста председател на Държавната агенция за българите в чужбина (ДАБЧ), съобщиха от пресслужбата на Министерски съвет.Харалампиев е отстранен с правителствено решение. Длъжността временно ще бъде изпълнявана от заместник-председателя на Агенцията Димитър Владимиров до определянето на нов титуляр.Предложението за отстраняването на Харалампиев е било на премиера Бойко Борисов. То е прието неприсъствено, допълват от МС.Припомняме, зам.-главният прокурор Иван Гешев заяви, че Държавната агенция за българите в чужбина  за около година.В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .След това спецсъдът уважи  и реши задържаните председател на ДАБЧ Петър Харалампиев и други служители да останат за .На 31 октомври, сряда, президентът Радев посочи, че в администрацията на президентството са получавани писма и сигнали за нередности в ДАБЧ. .\"Всички сигнали са предадени в прокуратурата, имал съм разговори с ДАНС, и с прокуратурата\", изтъкна тогава Радев. .По-късно обаче заместникът на главния прокурор Иван Гешев коментира лаконично, че .На 1 ноември стана ясно, че.Катя Матева, бивш шеф на дирекция \"Българско гражданство\" в Министерство на правосъдието, е изпращала многократни сигнали до различни институции, включително до министър-председателя и прокуратурата.Матева е изпратила писмо със сигнал за нередности в ДАБЧ до президента на 9 март 2017 година. От президентството са сезирали прокуратурата на 20 март 2017 година.В сигнала били изложени множество твърдения за закононарушения в МП и в ДАБЧ, свързани с процедурите по предоставяне на българско гражданство, както и за воденето на \"репресивна политика\" на служебен министър на правосъдието, както и на министъра по отношение на служителите в дирекция \"Българско гражданство\".На 5 юни 2017 година Матева подава нов сигнал за схемите в ДАБЧ и МП. Във втория сигнал имало конкретни оплаквания за упражняван натиск и осъществяване на незаконосъобразни действия спрямо Матева. Натискът бил осъществяван от заместник на министър-председателя (вицепремиер).ДАНС започнали проверка и по този сигнал. Заключенията от проверката - липса на данни за извършени престъпления.С постановление от 25 октомври 2017 г. прокуратурата е отказала образуване на наказателно производство.На 2 ноември, петък, Катя Матева беше гост в сутрешния блок на bTV. Там тя категорично заяви, че има .На 4 октомври пък Илия Ангелов, бивш зам.-министър на правосъдието в кабинета \"Орешарски\", заяви, че . ", "date": "2018.11.05", "title": "Уволниха Петър Харалампиев като председател на ДАБЧ"}
{"url": "https://news.bg/int-politics/sasht-i-kitay-govoryat-za-voyna-no-sa-tvarde-ikonomicheski-vzaimosvarzani.html", "text": "Китайският лидер и пенсиониран генерал от САЩ говорят за \"война\", но не се паникьосвайте, въпреки че Китай има около 300 ядрени бойни глави и повече от 2 милиона военнослужещи, повече от всяка друга постоянна армия на планетата, съобщава \"Евронюз\".Вече има търговска война със Съединените щати. Сега политици от миналото и настоящето на двете страни говорят за възможността да избухне реална война.Китайският президент Си Дзинпин обясни пред военни на 25 октомври да се \"съсредоточат върху насърчаването на готовността за война и борба\". Ден по-рано бившият командир на американската армия в Европа прогнозира конфликт между световните сили.\"Мисля, че след 15 години това не е невъзможно, но има много голяма вероятност да бъдем във война с Китай\", каза пенсионираният генерал-лейтенант Бен Ходжис пред Варшавския форум за сигурност.Неговите коментари повтарят и думите на бившия главен стратег на Белия дом Стив Банън, който през 2016 г. заяви: \"Ще воюваме в Южнокитайско море след пет до десет години, няма съмнение за това\".Банън посочи мрежа от военни бази на Пекин изградени върху изкуствено разширени коралови рифове, като тези милитаризирани аванпостове имат писти, морски пристанища, сгради и има съобщения за разполагане на ракети.Много експерти са съгласни, че този тип разговори носят сериозни рискове. Но повечето смятат, че светът не е толкова близо до война между двете най-големи икономики.\"Има ясно изостряне на реториката между двете страни, а ние в момента виждаме истински тласък в тревожна посока. Все пак наистина сме загрижени, че може да приключи зле\", коментира Рафаело Пантучи, директор в Royal United Services Institute, мозъчен тръст със седалище в Лондон.САЩ и Китай \"\", коментира началникът на щаба на военноморския флот на САЩ адмирал Джон Ричардсън  в Джакарта във вторник.Морските \"срещи\" са само един пример за \"все по-напрегнати отношения\" между страните. Другите точки на конфликт, са огромните инфраструктурни проекти на Китай в Азия, Европа и Африка, както и \"непрекъснатата кражба на технологии\".Следва Тайван, за който Китай смята, че островът тяхна провинция. Макар че не е в интересите на САЩ и Китай да започнат война, това може да се случи от неразбиране или лоша комуникация, особено ако враждебността в търговската война означава, че страните спират да говорят помежду си.Едно нещо, което трябва да се помни в тази дискусия, според експерти, е, че Китай не е Русия.Русия има сравнително малка икономика и е по-малко мощна от преди 30 години. Русия използва сила на места като Сирия, Украйна и Грузия, да не говорим за все още съществуващата заплаха от ядрено унищожение. \"Но това не е китайската игра, Китай играе да стане най-голямата сила в света. Те не искат ядрена война, защото ядрената война не е благоприятна за растеж\", обяснява Пантучи.Тези, които търсят увереност, могат да погледнат към търговската война, която се отразява на двете страни на Тихия океан. Пазарите на акциите скочиха в петък след телефонен разговор между Тръмп и Си Дзинпин.Независимо от това, щетите вече са видими. Около 85% от американските компании и 70% от изследваните китайски компании коментират, че са пострадали от тарифите, според анкета на Американската търговска камара в Южен Китай.Тези взаимни щети биха била много по-големи, ако се разрази военен конфликт, според Грегори Б. Полинг, директор на Инициативата за прозрачност на морския транспорт в Азия в Центъра за международни и стратегически изследвания. САЩ и Китай \"имат няколко неща, които никога не са имали други две големи сили\", казва той.\"Те са икономически взаимосвързани по начин, който повишава много щетите при конфликт и за двете страни и те работят в международна мрежа от институции и норми, които помагат за възпиране на най-лошите импулси и предлагат възможности за мирни решения\".Повечето американци не са много притеснени. Октомврийско изследване, проведено от Чикагския съвет по глобалните въпроси, установява, че по-малко от четирима от десет души заявяват, че развитието на Китай е критична заплаха за интересите на САЩ.Полинг признава, че Южнокитайско море и Тайван са \"потенциални причини\" за конфликт, но към момента ще загуби ли съня си заради това, \"Не, не и тази вечер\", допълва той.", "date": "2018.11.05", "title": "САЩ и Китай говорят за \"война\", но са твърде икономически взаимосвързани"}
{"url": "https://news.bg/regions/nameriha-ubit-blagoroden-elen-v-rodopite.html", "text": "Благороден елен бе намерен убит от бракониери в Родопите, информират от фондация \"По-диви Родопи\".Останките на животното са намерени в края на миналата седмица, в близост до Свиленград. Кошутата, която се е казвала Кибела, е забелязана от експерти от фондацията, след което те подали сигнал. Служители от Районното управление в Свиленград и тези от Регионалната дирекция по горите в Кърджали са извършили проверка и оглед на мястото.Благородният елен е един от общо 80-те елени, освободени през последните 5 години. Кошутата е освободена заедно с още шест други кошути на територията на дивечовъден участък \"Студен кладенец\", Източните Родопи през февруари тази година, пишат от фондацията. На 5 от освободените елени са поставени GPS GSM предаватели, което позволява на експертите да следят всяко движение на животните в реално време.\"Надяваме се съвместните дейности на полиция, горски и ловни експерти и природозащитни организации да доведат до залавяне на бракониерите, които да бъдат адекватно наказани.\" Това заяви Стефан Аврамов, който е отговорник за разселването на елените към фондацията.По случая е образувано е досъдебно производство.В случай, че бракониерите бъдат заловени, освен наказанието по Наказателния кодекс, те ще трябва да се разделят с правото си на лов и да заплатят сериозно обезщетение за убитото животно.", "date": "2018.11.05", "title": "Намериха убит благороден елен в Родопите"}
{"url": "https://news.bg/bulgaria/kasnoantichni-predmeti-ot-zlato-i-bronz-vlizat-v-nim.html", "text": "Фондът на Националния исторически музей ще се обогати със скъпи късноантичи предмети от злато и бронз. Това стана ясно след края на петата археологическа експедиция на екип на НИМ в ранновизантийския град Хрисосотира.Градът е разположен на едноименния полуостров между градовете Созопол и Черноморец.За разлика от други археологически обекти Хрисосотира е ограден по целия периметър на полуострова, разполага с целогодишна охрана и видеонаблюдение.През октомври археолозите проведоха разкопки в западния сектор на обекта, при които беше изяснена планировката на голяма казармена постройка, разположена до една от кулите на западната крепостна стена.По време на експедицията за първи път беше открит и участък от южната крепостна стена. За нейното съществуване не се знаеше до момента. Крепостната стена в открития участък е с дебелина 1,60 м и е запазена до 1 м височина. Вкопана е в пласт, в който се срещат разнородни материали от предримската и късноантичната епоха, както и от средните векове.Според ръководителя на експедицията проф. Иван Христов новооткритият пасаж от стената доказва, че площта на обекта е около 100 дка., а не 73, както до този момент се приемаше.Най-успешният момент от дейността на археолозите е разкриването на сграда до морския бряг, която заема площ от 83 кв. м. Тя представлява затворен комплекс, съхранен през хилядолетията и запечатан от изгорелия и рухнал масивен покрив.Сградата може да бъде разглеждана като стопанска част на по-голям комплекс, който предстои да бъде проучен. За това свидетелстват откритите цели и фрагментирани керамични съдове, както и складираните в северозападния ъгъл цели керемиди, железни селскостопански инструменти и части от бронзов кантар.Предварителният анализ на керамичния материал сочи, че в сградата са били съхранявани голям брой амфори, гърнета и кани. Не е открита импортна керамика с изключение на две северноафрикански амфори тип Spatheion. Този тип амфори са от периода 602-615 г. и се срещат по целия Западен Понт.Три колективни монетни находки от близо 100 бронзови и 10 златни монети посочват епохата, в която сградата е била опожарена. Златните монети са отлично запазени и са с ликовете на императорите Маврикий Тиберий, Фока и Ираклий.Сред находките са и масивна бронзова лампа и бронзова тежест за кантар с антроморфна форма.Повечето от монетите са с лика на император Ираклий и на неговия син Ираклий Костантин. Предстои почистване на бронзовите монети. На реверсите им са изписани годините на властване на императора, което ще позволи да бъде определена горната хронологическа граница във функционирането на постройката.Според археолозите постройката, както и цялото укрепено селище са окончателно опожарени по време на големите аварски и славянски нашествия срещу столицата Константинопол.През 613-615 г. славините отнели от ромеите европейските владения на империята. През 619 г. те проникнали чак до Дългата стена, а на връщане опустошили много селища в Тракия.Едва през 620 г. византийците успели да сключат мирен договор с аварите, което им позволило да хвърлят всичките си сили в борбата срещу персите.Мирът обаче се оказал краткотраен. По време на византийско-персийската война през 626 г. Цариград бил обсаден от две страни от авари, прабългари, славини и перси. Военните действия продължили 10 дни. Много славини се прехвърлили с лодки-еднодръвки в Златния рог и се опитали да атакуват града по море. Обсадата обаче завършила без успех и съюзниците трябвало да се оттеглят.През 70-те години на VII в. Византия отново владеела цялото черноморско крайбрежие, но засега липсват данни Хрисосотира да е бил населяван след славяно-аварските нашествия.", "date": "2018.11.05", "title": "Късноантични предмети от злато и бронз влизат в НИМ"}
{"url": "https://news.bg/world/malak-ostrov-kray-severna-yaponiya-izchezna.html", "text": "Малък остров край бреговете на Северна Япония изчезна, информират световните медии.Островът Енсабе Ханакита Кодзима е необитаем и се намира на около 500 метра от село Саруфутсу на остров Хокайдо. Предполага се, че той е потънал.Липсата на острова е забелязана на първо време от рибар, пише CNN.Островът е открит през 1987 година, пише The Guardian. Той се е появил на около метър и половина над водата.Енсабе Ханакита Кодзима е един от 158-те необитаеми японски острова, на които страната е дала име, за да потвърди териториалните си претенции към тях.Предполага се, че островът е потънал и се намира на няколко метра под водата. Потъването обаче остава загадка за учените на островната държава.Местни рибари разказват, че на мястото на острова сега се натъкват на подводен риф.Изчезването на острова съвпада със земетресение, възникнало в района вчера.Трусът е бил с магнитуд от 5.9 по скалата на Рихтер и е регистриран в близост до остров Хокайдо. Земетресението е било с дълбочина от 8 километра.", "date": "2018.11.05", "title": "Малък остров край Северна Япония изчезна"}
{"url": "https://news.bg/politics/bsp-uchastva-v-debatite-po-byudzhet-2019-pri-osiguren-kvorum.html", "text": "БСП няма да се регистрира в пленарна зала преди гласуването на Бюджет 2019. Това стана ясно от заявката на лидера на БСП Корнелия Нинова.На пресконференция ръководството на Левицата представи своя алтернативен бюджет. Бюджетът на правителството е предизборен с цел оцеляването му догодина, подчерта тя.Предложеният бюджет от правителството има алтернатива, категорична бе Нинова.Според нея предлаганата макрорамка за догодина на правителството е лош начин за оцеляването му. Увеличават се данъците на най-уязвимите и най-бедните хора. Вдигайки данъците на най-бедните, пари се дават на администрацията, за да се гарантират гласове за изборите, разкритикува лидерът на червените.БСП предлага дългосрочни политики, които представляват гарантиран икономически растеж с акцент през регионите и общините и българска икономика и българско производство, по мнението на Нинова.Предлагат се мерки за преодоляване на бедността, на неравенствата. Бюджетът на столетницата е демографски бюджет. Те предлагат подобряване на здравния статус, на образованието, икономиката и грижа за младите хора. Целта на червените е в тяхната алтернатива чрез множество мерки да се преодолее демографската катастрофа.със своята алтернатива.Алтернативният бюджет на БСП го обвързва с икономическото развитие на страната. Това стана ясно от думите на Румен Гечев. Герберите , по думите му, разглеждали бюджета като счетоводен документ, който трябва да гарантира само добро функциониране на държавата.В алтернативния ни бюджет се връщаме към идеята от 2013 г. за формирането на инвестиционен фонд в бюджета на България, каза социалистът. Трагедия са инвестициите в България, отсече той.ГЕРБ от 2009 г. досега са били заложили 48 милиарда лева капиталови разходи. Към момента те са инвестирали 38 милиарда лева. Това за столетницата било икономическо престъпление.", "date": "2018.11.05", "title": "БСП участва в дебатите по Бюджет 2019 при осигурен кворум"}
{"url": "https://news.bg/world/sauditski-sledovateli-unishtozhili-dokazatelstva-za-ubiystvoto-na-kashogi.html", "text": "Саудитски следователи са работили за унищожаване на доказателства за убийството на саудитския журналист Джамал Кашоги, информира АП.Турски вестник, близък до правителството, твърди, че екип от Саудитска Арабия, изпратен да помогне на турските власти при разследването на смъртта на Кашоги, е работил за премахване на доказателствата.Вестник \"Сабах\", позовавайки се на \"доверени източници\", пише, че 11-членен екип следователи от монархията е пристигнал в Турция девет дни след убийството на Кашоги. В екипа е имало експерти по токсикология и химия.В събота вестникът отбеляза, че тялото на Кашоги, което все още не е открито, е разчленено и изнесено от саудитското консулство в пет куфара.", "date": "2018.11.05", "title": "Саудитски следователи унищожили доказателства за убийството на Кашоги"}
{"url": "https://news.bg/regions/grazhdani-alarmirat-za-opasnost-ot-zamarsyavane-na-vodoem-kray-pomorie.html", "text": "Граждани алармират за опасност от замърсяване на водоем край Поморие, съобщи bTV.Причината е умряла риба във водоема.От общината в Поморие са притеснени от количеството измряла риба.Според първите анализи на Басейнова дирекция има ниско съдържание на кислород. Очаква се да се вземат нови проби.", "date": "2018.11.05", "title": "Граждани алармират за опасност от замърсяване на водоем край Поморие"}
{"url": "https://news.bg/health/lichnite-lekari-nyama-da-plashtat-globi-ako-patsienti-ne-se-yavyat-na-profilaktika.html", "text": "Личните лекари не са санкционирани и няма и да бъдат санкционирани, ако здравноосигурен пациент не отиде на профилактичен преглед. Това се посочва в позиция на Националната здравноосигурителна каса (НЗОК).В НЗОК няма и не се предвижда да има комисия, която да описва по какъв начин личните лекари канят пациентите си за годишни профилактични прегледи, пише още в , която е по повод фалшива новина, публикувана в български вестник, според която личните лекари ще бъдат глобявани, ако не повикат пациентите си на профилактичен преглед.В Закона за здравето е регламентирано, че пациентите, които не се явят на задължителен годишен профилактичен медицински преглед, изследвания или имунизации, трябва да бъдат наказвани с глоба от 50 до 100 лева. Глобата при повторно неявяване е между 100 и 200 лева.В Закона за здравното осигуряване пък се посочва, че за неявяване на профилактичен преглед, осигуреният пациент губи осигурителни права за срок един месец.Тази норма съществувала отдавна, но досега не е прилагана у нас нито веднъж, обясняват от пресцентъра на НЗОК.Никъде обаче не е регламентирано, че джипитата ще бъдат отговорни за това, че техни пациенти не са се явили на преглед.Поради това НЗОК обмисля начини да стимулира пациентите да се ползват от правото си на профилактичен преглед.Статистиката на здравната каса сочи, че около 38% от хората на възраст над 18 години посещават личния си лекар за профилактика, заплатена от НЗОК. Останалите не се възползват от това.\"В тази връзка касата стартира информационна кампания за повишаване на знанията на здравноосигурените за обширния пакет от дейности, които извършват общопрактикуващите лекари и лекарите специалисти от извънболничната медицинска помощ за превенция на тежки социалнозначими заболявания, което е в полза както на пациентите, така и на институцията\", пишат от НЗОК.Припомняме, министърът на здравеопазването Кирил Ананиев предлага да бъдат въведени повече санкции за хората, които пропускат задължителните профилактични прегледи. Санкциите - тези пациенти да имат по-висока здравна вноска, както и да плащат повече за някои дейности.", "date": "2018.11.05", "title": "Личните лекари няма да плащат глоби, ако пациенти не се явят на профилактика"}
{"url": "https://news.bg/politics/borisov-nanesal-udari-varhu-balgarskata-natsionalna-identichnost.html", "text": "Аферата в Агенцията за българите в чужбина ни е нанесла сериозен удар по пътя към Шенген. Тази позиция изрази лидерът на БСП Корнелия Нинова. С това, което направиха с паспортите и с българското гражданство, ни върнаха 10 години назад, смята тя.Докато Борисов разхождаше премиери на други държави по границите с Турция, за да показва как ние с оградата пазим европейската граница от нелегални емигранти, през цялото време легално, през държавните институции и през държавната политика, са се осигурявали паспорти на хора, които нямат право да бъдат български и с това европейски граждани, захапа соцводачът. Нанесъл се е и удар върху българската национална идентичност.Премиерът Бойко Борисов се снишавал зад коалиционните си партньори.Припомняме, на 29 октомври , като към момента шефа на Агенция . От  Корнелия Нинова критикува и промените в застрахователния закон, които премиерът забрани, докато не се проведе обществено обсъждане. Така не се прави, отсече соцводачът. Проблемът не бил маловажен.Припомняме, премиерът Бойко , докато не бъдат подложени на широк обществен дебат, но предложенията вече предизвикаха много дискусии.Левите продължават да искат оставката на цялото правителство. Правителството на Борисов ни нанесе пред Европа такъв тежък удар, какъвто нито едно друго правителство не е правило, въпреки че всички сме правили грешки, изтъкна още лидерът на червените.", "date": "2018.11.05", "title": "Борисов нанесъл удари върху българската национална идентичност"}
{"url": "https://news.bg/regions/blasnaha-zhena-na-peshehodna-pateka-v-shumen.html", "text": "70-годишна пешеходка е пострадала при пътен инцидент в Шумен, информират от Областната дирекция на МВР в града. Жената е била блъсната от лек автомобил, докато пресичала на пешеходна пътека.Инцидентът е станал на булевард „Плиска\" в областния град около 22.30 часа на 2 ноември, петък, на кръстовището с ул. \"Станционна\".Водач на лек автомобил с шуменска регистрация не пропуснал пресичащата по пешеходна пътека жена.Пострадалата е откарана за преглед в МБАЛ - Шумен, където ѝ е била установена фрактура на таза. Жената е настанена за лечение в болничното заведение без опасност за живота. Шофьорът е тестван за алкохол, като пробата е била отрицателна. По случая е образувано досъдебно производство.", "date": "2018.11.05", "title": "Блъснаха жена на пешеходна пътека в Шумен"}
{"url": "https://news.bg/int-politics/bolsonaru-obyavi-voyna-na-falshivite-novini-v-braziliya.html", "text": "Следващият президент на Бразилия Жаир Болсонару обявява война на фалшивите новини. Той атакува критични медии почти ежедневно в социалните медии, но това не е достатъчно и обещава след като заеме поста си, да удари подобаващо, съобщава \"Ройтерс\".С половин милиард долара бюджет за маркетинг в публичния сектор, попадащи под негова юрисдикция, бившият капитан от армията заплашва да намали рекламите в медийни групи, подкопавайки финансовите основи на свободната преса в Бразилия.След кампания, в която Болсонару отхвърля разследване като \"фалшиви новини\", измислени от корумпирано учреждение, а негови поддръжници тръгнаха след отделни журналисти, заплахите вледеняват новинарските издания в страната.Запитан в телевизионно интервю миналата седмица, дали уважава свободата на пресата във връзка с вестник Folha de S.Paulo, най-големият ежедневник в страната, отговорът на Болсонару е кратък.\"Този вестник е свършен. Доколкото от мен зависи правителствената реклама - пресата, която действа така, да лъже безсрамно, няма да има никаква подкрепа от федералното правителство\".Докато публичните средства са само малка част от приходите в повечето големи медийни групи, перспективата за президент, наказващ критично отразяване, притеснява репортерите в страната.Няколко опитни журналисти, работещи за най-големите бразилски новинарски организации, коментират пред \"Ройтерс\", че през последните седмици са започнали да отслабват критиките, страхувайки се от реакцията на Болсонару и насилие от страна на поддръжниците му.Бразилски журналисти съобщават, че е имало ескалация на заплахи и агресия срещу репортери. Повечето от атаките срещу журналисти са от привържениците на Болсонару, като са регистрирани над 150 случая на заплашени репортери. Приблизително половината от заплахите са свързани с физическо насилие, а останалите са онлайн омраза.\"Третирането на пресата като антагонист не е нова тактика, но агресивният тон и честотата на атаките на Болсонару са много обезпокоителни\", коментира координаторът на групата разследващи журналисти, Марина Атоджи. Поддръжниците на Болсонару заявяват, че бразилските медии имат ляво пристрастие.\"Най-лошото е, че те се опитват да разпънат Болсаноро за спорни изявления за жени, гейове и чернокожи. Но Болсанаро има милиони последователи в социалните медии и той все пак печели\", коментира Емилио Кербер, военен авиатор, който се кандидатира за конгреса в малката коалиция на Болсонару. След победата си, Болсаноро заяви, че медийните групи, които разпространяват лъжи, ще се разминат с рекламите на федералното правителство, които през 2017 г. възлизат на 487 милиона долара, включително реклами от държавни предприятия.TV Globo, която от дълго време доминира в бразилските медии и оформя обществения дебат с голямата си аудитория, получава по-малко от 4% от годишните си приходи от държавното финансиране.Много по-малките медийни групи обсипват Болсонару с приятелски интервюта и по-малко агресивно отразяване. ", "date": "2018.11.05", "title": "Болсонару обяви война на фалшивите новини в Бразилия"}
{"url": "https://news.bg/crime/hvanaha-tsisterna-s-25-hil-litra-nezakonno-gorivo-v-ruse.html", "text": "Митничари откриха цистерна, пълна с почти 25 000 литра незаконно гориво, бе документи за произход и начислен акциз, съобщиха от пресцентъра на Агенция „Митници”.Проверката е извършена в момент, когато превозното средство е било свързано с резервоарите на бензиностанция в Русе. Цистерната прехвърляла товара в колонките на обекта.Фирмата се опитала да заблуди проверяващите с фалшиви документи, издадени от друга автоцистерна. Предвидената санкция за това нарушение възлиза на двойния размер на дължимия акциз, в случая - 31 853 лв. Нелегалното гориво също се конфискува.От началото на годината в Митница „Русе” са установени 8 случая на незаконна търговия с гориво и държане на общо 47 553 л незаконно гориво.", "date": "2018.11.05", "title": "Хванаха цистерна с 25 хил. литра незаконно гориво в Русе"}
{"url": "https://news.bg/crime/prebiha-70-godishen-mazh-zaradi-zabelezhka-za-hvarlyane-na-piratki.html", "text": "Нанесоха побой на 70-годишен мъж, направил забележка на съседите си заради хвърляне на пиратки.Инцидентът е станал в събота, 3 ноември. Възрастен мъж от с. Батак е подал сигнал в полицията, че е бил пребит от съседа си. На адреса незабавно са били изпратени екипи на полицията и спешна помощ.Служителите на реда установили, че същия следобед пострадалият бил в двора на имота си, когато съседите му започнали да хвърлят пиратки. След като мъжът им направил забележка, те започнали да хвърлят в двора му камъни и бутилки и го уцелили по главата. В същото време в дома му нахлул 33-годишен мъж от с. Дъскот и започнал да го бие.Пристигналият на място полицейски екип задържал 33-годишния нападател, който оказал яростна съпротива. Задържан за 24 часа е и 29-годишен мъж, който също се опитал да попречи на служителите на реда. Срещу двамата са започнати бързи производства.В ареста 33-годишният побойник започнал отново да буйства - счупил стол и разбил вратата на помещението. Той бил преместен в друго помещение, но за извършеното деяние срещу него е започнато още едно бързо производство.", "date": "2018.11.05", "title": "Пребиха 70-годишен мъж заради забележка за хвърляне на пиратки"}
{"url": "https://news.bg/crime/otkriha-8-prostrelyani-konya-v-selo-kalugerovo.html", "text": "Откриха 8 простреляни коня в с. Калугерово, община Правец, съобщиха от прокуратурата.Сигналът е постъпил на 1 ноември от жител на селото.В хода на разследването са били установени 8 коня с входни и изходни рани.При огледа в телата на животните, не са били открити патрони, проектили или гилзи.Констатирана е смъртта на два коня, като останалите пострадали животни са спасени и се лекуват с антибиотици.Назначена е ветеринарно-медицинска експертиза, като предстоят и разпити по случая.", "date": "2018.11.05", "title": "Откриха 8 простреляни коня в село Калугерово"}
{"url": "https://news.bg/politics/vseki-sofiyanets-da-znae-kak-shte-se-gori-bokluka-nastoyavat-ot-pg-5.html", "text": "От Политическа група 5 целят да предизвикат широка обществена дискусия по въпроса с изграждането на завода за изгаряне на RDF отпадъци на територията на София. Бенефициент на проекта е \"Топлофикация\", но зам.-председателят на постоянната комисия за опазване на околната среда Иван Велков изрази мнение, че Столична община трябва да поеме финансирането.С искането за провеждането на референдум ПГ-5 цели да има информация по темата и всеки един гражданин на столицата да е запознат какво представлява инсталацията и какви са последиците от използването й.\"Цялостната инсталация е тотално сгрешена\", коментира Велчев.\"Настояваме да бъдат разгледани всички възможности и алтернативи, защото тази, която е избрана, е на 10 години\", обясни и Симеон Славчев.Ако се изгради друга инсталация с допълнителна газопреносна система или към ТЕЦ София, или към Кремиковци, това няма да оскъпи проекта и ще е по-ефективна, уточни Велков. Общината поема огромен ангажимент, който надхвърля значително мандата и не може да се понесе отговорност, смятат от Политическата група.Досега не е представена алтернатива, която да замени изгарянето на горивото. Изгарянето на отпадъците е много по-вредно от изгарянето на въглища, изтъкна Велков. Управлението на отпадъците във всеки един град, според него, е належащ въпрос, който отнема повече време за адекватни действия. \"Всички в Европа мислят как да не произвеждат отпадъци, а ние ще мислим как да забраним \"Топлофикация\", категорични са от ПГ-5.Заводът за изгаряне трябва да преработва 180 000 тона годишно, но вместо да захранва 30 000 или 40 000 семейства с ток, осветление и парно, може да се окаже, че дори повече семейства могат да дотират предприятията, резервирани са от Политическата група.От ПГ-5 не са против взимането на заеми за създаването на такава система, но начинът, по който се сортират и рециклират отпадъците за тях е напълно неприемлив. По думите на Велков алтернативата е да съществува технологично съоръжение, което да функционира на място в първия завод за рециклиране. ПГ-5 предлагат да отпадне изгарянето като процес, а ако все пак такава инсталация влезе в употреба, тя да не бъде на територията на столицата, а като външна централа. Казусът по-скоро е с цел подпомагане на \"Топлофикация\", коментира Велков. Ще се използват 157 млн. лева за неефективна инсталация, допълни Славчев.Референдумите до този момент според Велчев са прах в очите на хората и биват отхвърляни като незаконосъобразни. \"Ще предприемем всички законови действия, за да се случи първият местен референдум в София\", заяви той.СОС обсъжда бюджета на Столична община, но практически не участва в неговото формиране. От ПГ-5 напомниха, че вече са предложили нов начин и ред за приемане на бюджета на общината.\"Вместо да гласуваме сметката, по-скоро трябва да участваме в избора на менюто\", подчерта Велков. Предложението е прието от работната група в Общинския съвет.От ПГ-5 настояват всички гласувания да се извършват не чрез обикновено, а с квалифицирано мнозинство, за да има политически консенсус по темата, а от там и граждански.При стриктното спазване на изискванията за квалифицирано мнозинство с разпореждането на общинска собственост, ПГ-5 настоява същият принцип да бъде реципрочно прилаган и с всички въпроси, които касаят суми и средства в размер на минимум 1% от годишния бюджет на общината. Въпросите трябва да бъдат гласувани и да не се приемат, ако за тях не гласуват поне 2/3 от общинските съветници. Той подчерта, че плурализмът в СОС би трябвало да изисква обективна аргументация за процеси, които изискват ангажирането на публични средства в такива размери.", "date": "2018.11.05", "title": "Всеки софиянец да знае как ще се гори боклука, настояват от ПГ-5"}
{"url": "https://news.bg/regions/modernizirat-el-zahranvaneto-na-bistritsa-zheleznitsa-i-simeonovo.html", "text": "ЧЕЗ Разпределение извършва реконструкция и модернизация на електропроводите, които захранват столичните Бистрица, Железница и в.з. Симеоново.Целта е повишаване на качеството и надеждността на електрозахранването на клиентите в тези райони.Това налага прекъсването на електрозахранването на 6, 7 и 8 ноември между 08:30 и 17:15 ч.Клиентите, които ще бъдат без електрозахранване по-продължителен период от време ще бъдат информирани предварително.От дружеството призовават хората за повече търпение и обещават да сведат до минимум прекъсванията.Междувременно ЧЕЗ монтира и дистанционно обслужвани електромери в сателитните селища около София. Те ще дадат възможност за постоянен мониторинг на мрежата и на качеството на доставяната електрическа енергия.Предвижда се планираните прекъсвания, свързани с тези дейности, да приключат до края на месец ноември.", "date": "2018.11.05", "title": "Модернизират ел. захранването на Бистрица, Железница и Симеоново"}
{"url": "https://news.bg/world/tramp-i-obama-sas-slovesni-udari-predi-mezhdinnite-izbori.html", "text": "Броени часове преди началото на гласуването на междинните избори във вторник битката се превърна в история между двама президенти. Настоящият лидер на САЩ се бори за запазване на контрола в Конгреса. Той е замесен в смъртоносна битка с предшественика си, който се бори да запази завета си, пише \"Гардиън\".Доналд Тръмп, 45-ият президент на САЩ, и Барак Обама, 44-ият държавен глава, се активизираха в неделя. Първите предизборни митинги през деня бяха разделени на 750 мили по междущатска магистрала, но по съдържание и визия те бях на светлинни години.По време на митинг в Мейкън, Джорджия,  Тръмп описа вече познатата си дистопия на Америка, залята от мигранти-престъпници и радикални социалисти. Той отприщи огневата си мощ към Стейси Абрамс - демократ, който се опитва да стане първата чернокожа жена, избрана за губернатор на американски щат., предупреди Тръмп.Обама беше в Гери, Индиана. Той подчерта, че екзистенциалната заплаха идва от наследника му. Макар че не спомена конкретно Тръмп, Обама обяви, че страната е водена от човек, който не се притеснява да лъже или да си играе със страховете на хората.Каква политика искате, попита той демократите в щат, където сенатор Джон Донъли се бори за преизбиране.Според него сега в американския политически живот има политици, които открито, многократно, смело и безсрамно лъжат.Обама говореше със страстта на политик, който вижда, че политическото му наследство се унищожава за отрицателно време - от \"Обамакеър\" до действията в борбата с климата, имиграционната реформа, преразпределението на доходите и състава на Върховния съд. Постиженията му са брутално унищожени.Бившият президент осмя предупрежденията на Тръмп през последните дни, че към САЩ е предприета \"инвазия\" от мигранти.\"\", обяви Обама, но предупреди, че \"понякога тези тактики на сплашване на хората и да се измислят заплахи работят\".Той смята, че от изборите във вторник зависи бъдещето на демокрацията.Въпреки противоречивите си подходи Тръмп и Обама споделиха едно послание: междинните избори, които се характеризират с ниска избирателна активност, не могат да бъдат по-значими от този път.\"САЩ са на кръстопът. Обликът на страната ни зависи от гласуването\", убеден Обама.До момента 33 милиона американци са пуснали бюлетина на ранното гласуване - далеч повече в сравнение с преди четири години. САЩ са на път да регистрират най-високата избирателна активност на частични избори от повече от 50 г.Когато отворят изборните секции в САЩ в 06,00 часа сутринта във вторник, двете основни партии имат много за печелене и губене. Демократите се нуждаят от 23 места, за да върнат контрола си в 435-местната Камара на представителите. Те обаче са изправени пред много по-голямо предизвикателство в Сената, където 26 места, контролирани от демократи, са заложени на карта в сравнение със само 9, които са на републиканците.В допълнение в 36 щата преизбират губернатори. Демократите се надяват да спечелят стотици места в щатските конгреси.Последните проучвания показват, че демократите водят, въпреки че данните трябва да се разглеждат предпазливо след издънката през 2016 г., когато всички залози бяха Хилари Клинтън да спечели срещу Тръмп. Последното проучване на Wall Street Journal/NBC News разкрива, че демократите водят пред републиканците със 7%.44% одобряват работата на Тръмп, показва проучване на Си Ен Ен. През 2010 г. Барак Обама беше подкрепян от 46 на сто. Тогава той изгуби 63 места в Камарата на представителите.", "date": "2018.11.05", "title": "Тръмп и Обама със словесни удари преди междинните избори"}
{"url": "https://news.bg/health/penka-georgieva-kak-shte-zhiveyat-detsata-s-levkemiya-sled-promenite-vav-fonda.html", "text": "Предстоящите мащабни реформи в здравната система са експеримент с човешкия живот. Това коментира пред bTV членът на Обществения съвет на Фонда за лечение на деца Пенка Георгиева. Тя допуска, че е възможно да има и лобистки интереси зад промените, включени в преходните и заключителни разпоредби на проектозакона за Бюджет 2019.Според промените, от началото на 2019 година Фондът за лечение на деца в чужбина минава на подчинение на Здравната каса. В надзора на Здравната каса няма подготвени хора, които да разглеждат специфичната документация, смята Георгиева.По думите й Фондът за лечение на деца не лекува само деца в чужбина. \"Най-големият риск е за децата с левкемии и децата с тежки онкологични заболявания. На всяко заседание на 10-15 деца се плащат лекарства, които не се поемат от Касата. От 1 януари как ще живеят тези деца с левкемия? Д-р Дечо Дечев си прави експерименти с тези деца\", заяви Георгиева.Съветът към Фонда ще бъде закрит, именно той беше звеното, което се занимава със заявленията на тежко болни деца. \"Не може да тръгнеш срещу децата на България\", заяви Георгиева.Въпросът е след 1 януари как децата ще намерят помощ за лечението си. Ако Дечев ще ги спира, ще умират ли; ако ще ги пуска да се лекуват, ще се извини ли публично на членовете на Обществения съвет, запита Пенка Георгиева.Тя акцентира и върху законови проблеми - за какво Касата има право да плаща. Например - няма как да се поемат разходите за терапия в Турция или във Великобритания след Брекзит.Относно твърденията на председателя на Здравната каса д-р Дечо Дечев, че са допускани злоупотреби с офертите за лечение, Георгиева препоръча зам.-управителя на Касата да се занимае с тях. Именно зам.-управителят разписва формулярите - това никога не е било отговорност на Фонда, каза тя.Според нея не е нарушение заявления да идват и без оферта, защото чуждите болници не могат да предоставят винаги прогнозна сума за лечение.Георгиева призова съветниците на д-р Дечо Дечев да си преосмислят отношението към българските деца.Според нея проблемно е и . Възможно е интересите на нуждаещите се (сред които вече има и починали) да бъдат пренебрегнати заради .", "date": "2018.11.05", "title": "Пенка Георгиева: Как ще живеят децата с левкемия след промените във Фонда?"}
{"url": "https://news.bg/bulgaria/jordan-tsonev-tozi-parlament-e-izcherpan.html", "text": "Депутатът от ДПС Йордан Цонев заяви, че трябва да се ускори , защото управляващите не изпълняват реформи. Този тип управление ще доведе до предсрочни избори.В ефира на сутрешния блок на Нова телевизия Цонев посочи, че настоящият парламент е с изчерпан ресурс. Според него в рамките на този парламент едва ли би могло да се създаде друг тип мнозинство и друг тип управление.Въпреки искането за предсрочни парламентарни избори, Цонев добави, че би подкрепил законопроекта на ГЕРБ за данъчната реформа в страната.\"\", даде да се разбере той и добави, че тя е актуализирана и разширена.Цонев изтъкна, че няма игри с кворума, защото той е парламентарен политически инструмент, с който се цели да се постигнат определени политически цели.Той подкрепи искането на майките на деца с увреждания за оставката на вицепремиера и лидер на НФСБ Валери Симеонов. Според Цонев той е един арогантен и циничен вицепремиер, който е срам за България.Цонев е на мнение, че Симеонов може да бъде отстранен по точка осма от коалиционното споразумение между управляващите и \"Обединени патриоти\".\"\", стана ясно още от думите му. Той заяви, че искат оставката на всички министри, които са от \"Обединени патриоти\".Управление от същия тип, каквото има в момента, няма да доведе страната доникъде, смята Цонев. Той добави, че който спечели предсрочните парламентарни избори, каквито ще има, трябва да уточни основните приоритети за излизането от световната икономическа криза, накъде да върви страната в следващите 10 години, демографската криза.Цонев е на мнение, че  е предизборен, който не е съобразен с икономическите реалности. Бюджетът увеличава разходите и не отговаря на икономическия цикъл на страната. Той е ориентиран към целта на управляващите да спечелят следващите избори. Относно исканите промени в Кодекса за застраховането, внесени от председателя на бюджетната комисия Менда Стоянова, Цонев е на мнение, че има проблем в застраховането и той върви по линия на зелената карта за обезщетения и тълкувателното решение на Върховния касационен съд (ВКС).Според Цонев основната грешка е, че законопроектът е бил внесен от Менда Стоянова, а не от Комисията по финансов надзор (КФН).Припомняме, на 4 ноември, неделя,  да не гласуват внесените промени в Кодекса за застраховането, докато не бъдат подложени на широк обществен дебат. Промените бяха внесени между първо и второ четене в парламента на Кодекса за застраховане от председателя на бюджетната комисия Менда Стоянова.", "date": "2018.11.05", "title": "Йордан Цонев: Този парламент е изчерпан"}
{"url": "https://news.bg/world/moskva-mozhe-da-razpolozhi-iztrebiteli-i-raketi-v-belarus.html", "text": "Москва може да разположи изтребители и ракети в Беларус, пише\"Взгляд\".Вчера президентът на Беларус Александър Лукашенко изрази готовност за разполагане на оръжия на територията на страната, ако се. Руското издание отбелязва, че Лукашенко отдавна е против създаване на руски военни бази в държавата му. Но в неделя той изрази готовност да бъдат разположени допълнителни военни сили съвместно с Русия, ако американците открият база в Полша.Според вестника в този случай важното е, че Минск се съгласява да се открие руска военна база. През 2015 г. президентът на Русия Владимир Путин разпореди да се подпише споразумение с Беларус за откриване на руска военновъздушна база на беларуска територия, но Лукашенко обяви, че на този етап не е нужна.Сега Минск може да пусне на своя територия руски изтребители и оперативно-тактически ракетни комплекси \"Искандер\".Междувременно вестник \"Известия\" пише, позовавайки се на източник, че до края на 2019 г. в руската Оренбургска област - на границата между европейската и азиатската част на Русия, ще бъдат разположени първите нови стратегически комплекси \"Авангард\". В състава на полка ще има минимум два комплекса, а впоследствие ще бъдат увеличени до шест. Два ракетни полка с подобни въоръжения - общо 12 комплекса, се предвижда да бъдат разположени окончателно в Русия до 2027 г. Ракетите са с хиперзвукови маневриращи бойни глави. ", "date": "2018.11.05", "title": "Москва може да разположи изтребители и ракети в Беларус "}
{"url": "https://news.bg/politics/nastimir-ananiev-ostavkata-na-menda-stoyanova-mozhe-da-se-iska-zaradi-zastrahovatelnite-promeni.html", "text": "Заради внесените промените в Кодекса за застраховане, може да се поиска депутатът от ГЕРБ Менда Стоянова да освободи поста председател на бюджетната комисия в 44-ия парламент. Това заяви пред БНТ експертът по пътна сигурност Настимир Ананиев. Според него поправките в Кодекса за застраховане навяват на мисълта, че става въпрос за лобизъм.Припомняме, на 4 ноември, неделя,  да не гласуват внесените промени в Кодекса за застраховането, докато не бъдат подложени на широк обществен дебат. Промените бяха внесени между първо и второ четене в парламента на Кодекса за застраховане от председателя на бюджетната комисия Менда Стоянова.Според адвокат Петя Керанова Европейският съюз е въвел определени лимити за обезщетенията за смърт на пътя и държавата не може да налага допълнителни ограничения.Промените, внесени между двете четения в парламента, включват поправка, която може да доведе до вълна от дела срещу държавата. Според текста, застрахователят няма да е длъжен да покрие цялата сума от обезщетението при причинена смърт.Стоянова е внесла предложение да има таван на обезщетението, което получават близките на загинали при катастрофа. Предложенията на Менда Стоянова предвиждат ограничение от 20 хиляди лева за обезщетение на съпруг, съпруга, на човек, живеещ на семейни начала, на дете и на родител. Предлага брат или сестра на починалия да получават по 15 хиляди лева. Предвижда и по 5 хиляди лева за човек, който е създал емоционални отношения със загиналия.Според Настимир Ананиев, който е бивш депутат от РБ - Движение \"България на гражданите\", с предложения между двете четения в парламента се избягва общественото обсъждане. Предложеният максимален таван от 20 хиляди лева при предложен таван от 40 хиляди от Асоциацията на застрахователите в България нявява на мисълта, че тук има лобизъм, добави той. По думите на Настимир Ананиев, готвените промени са \"огромен гаф\".Ако броят на жертвите на пътя падне драстично, обезщетенията за смърт също ще паднат, но изглежда, че вносителите на поправките не вярват в това, заяви Настимир Ананиев.При сключване на застраховка \"Гражданска отговорност\" все още не е въведена системата на принципа \"бонус-малус\", при която рисковите шофьори плащат повече за гражданска отговорност.Според адвокат Петя Керанова с промените се разширява кръга на лицата, които имат право на обезщетение при произшествие на техен близък. Но хората, които са от по-широкия кръг трябва да докажат силна емоционална връзка в съда. Досега такъв прецедент не е създаден. Държавата не може да налага допълнително ограничение извън директивата на ЕС за лимитите.Новите промени включват поправка, според която застрахователят няма да е длъжен да покрие цялото задължение по задължителната застраховка гражданска отговорност, заради което може да има вълна от дела срещу държавата, която е длъжна да гарантира тази застраховка, прогназира Керанова.Юристът акцентира върху контрола, тъй като често тежките нарушители на пътя имат предишни провинения. Промените не могат да се приемат, защото има принцип на справедливост. Според Керанова вносителите на закона са подведени.", "date": "2018.11.05", "title": "Настимир Ананиев: Оставката на Менда Стоянова може да се иска заради застрахователните промени"}
{"url": "https://news.bg/world/rohani-iran-gordo-shte-narushi-sanktsiite-na-sasht.html", "text": "Президентът на Иран Хасан Рохани заяви, че Ислямската република \"гордо ще заобиколи санкциите на САЩ\", които днес влязоха в сила, съобщава АФП.По-рано днес влязоха в сила американските санкции срещу Ислямската република, които засягат основно петролния и финансовия сектор на Техеран.\"Обявяваме, че ние гордо ще заобиколим вашите незаконни и несправедливи санкции, защото са против международните регулации\", обяви Рохани в телевизионно обръщение.\"Ние сме в положение на икономическа война, изправени сме срещу тиранизираща сила\", каза той и подчерта, че няма друг президент в историята на САЩ като Доналд Тръмп, който да е против правото и международните конвенции.Иран ще продава петрола си и ще нарушава санкциите, изтъкна Рохани на среща с икономисти, цитиран от \"Ройтерс\".\"\", закани се държавният глава.През май Тръмп обяви, че изважда САЩ от сключеното с Иран ядрено споразумение през 2015 г. Още през август американците върнаха част от санкциите.", "date": "2018.11.05", "title": "Рохани: Иран гордо ще наруши санкциите на САЩ"}
{"url": "https://news.bg/regions/dete-na-godina-i-polovina-postrada-pri-katastrofa.html", "text": "Дете на 1 година и 6 месеца е пострадало при пътен инцидент край Сливен.В момента то е настанено с черепно-мозъчна травма в Отделението по реанимация на МБАЛ \"Д-р Иван Селимински\"- Сливен.Днес момченцето ще бъде оперирано от неврохирурзи.", "date": "2018.11.05", "title": "Дете на година и половина пострада при катастрофа"}
{"url": "https://news.bg/world/pochinalite-ot-rak-na-kozhata-pri-mazhete-se-uvelichat-v-razvitite-darzhavi.html", "text": "Починалите от рак на кожата при мъжете са се увеличили в богатите държави от 1985 г. Смъртността при жените се увеличава по-бавно и дори спада, обявиха учени на конференция за здравето в Глазгоу, информира АФП.Причината за разликата при половете не е ясна, но доказателства подсказват, че мъжете е \"по-малко вероятно да се крият от слънцето\" или не обръщат внимание на предупрежденията.Според американския Център за контрол и превенция на заболяванията повече от 90% от случаите на меланом са в резултат на излагане на слънце или други източници на ултравиолетова радиация като солариуми.В проучването са включени 18 държави. В осем от тях е регистрирано най-малко 50% увеличение на смъртните случаи от рак на кожата при мъжете за последните 30 г. В две държави - Ирландия и Хърватия - случаите са се удвоили. Рязък скок е регистриран в Испания и Великобритания (70%), Холандия (60%), Франция и Белгия (50%).В САЩ, които не са включени в изследването, има увеличение на смъртните случаи от меланом при мъжете с около 25%, според Центъра за контрол и превенция на заболяванията.Но държавите с най-голямо увеличение на тези смъртни случаи често не са тези, в които има най-много починали. Например в Австралия близо шестима на всеки 100 000 мъже са починали от меланом в периода 2013-2015 г. Това е двойно повече починали в сравнение с втората най-висока смъртност (Финландия), но само 10% увеличение за последните 30 г.Починалите от рак на кожата сред жените в Австралия през 1985 г. са наполовина по-малко от мъжете. Отчетен е спад с 10% при жените през последните 30 г. За същия период е регистриран спад и в Австрия (9%), Чехия (16%) и Израел (23%). Малък спад има също в Румъния, Швеция и Великобритания.Но в Холандия (58%), Ирландия (49%), Белгия (67%) и Испания (74%) е регистриран голям скок на починалите жени от рак на кожата от 1985 до 2015 г.В Япония е най-ниският процент при мъжете и жените - съответно 0,24 и 0,18 на 100 0000.Учените се опитват да установят дали биологични и генетични фактори също могат да са причина за рака на кожата, но до момента откритията са неубедителни.", "date": "2018.11.05", "title": "Починалите от рак на кожата при мъжете се увеличат в развитите държави"}
{"url": "https://news.bg/politics/ombudsmanat-lichno-prouchva-udobstvata-na-obshtestveniya-transport.html", "text": "Националният омбудсман Мая Манолова отпътува за Стара Загора по автобусната линия София-Бургас, където ще представи първите младежки обществени защитници.От седемчленна комисия, в която е и кметът на Стара Загора Живко Тодоров, избраха единадесетокласници, които да повишат гражданската и правната култура на своите връстници.Това е първото служебно пътуване на националния омбудсман с обществен транспорт, след като от НСО оттеглиха ползвания досега от нея автомобил и шофьор. Манолова изтъкна, че целта на ограничението е да възпрепятства нейната работа.\"Факт е, че служебната кола е удобство и че предвид очакванията на хората не съм на точното място в точното време. Общественият транспорт изглежда сложен за постигане на тази цел\", коментира Манолова.Посланието на омбудсмана е, че никой не може да я спре да си върши работата. \"Пътувам до Кюстендил понякога с обществен транспорт, а с влак съм пътувала последно преди три години, когато подкрепих гражданите в протеста им за съкращаване на влакове и линии. Освен това пътуване за подкрепа на протеста, останалите са били частни, служебно не съм пътувала с обществен транспорт\", уточни тя.Утре общественият защитник ще бъде в приемна във влака София-Варна, за да се срещне с граждани. \"Всеки ден такси, тролей, метро, автобус, влак ще бъдат видовете транспорт\", обясни Манолова.\"Ако се окаже, че това е възможно, ще започна една кампания, в която да призова всички представители на държавни институции да слязат от служебните коли и да се насочат към обществения транспорт, но сега ще пробвам дали е възможно\", подчерта омбудсманът.На връщане Манолова обмисля да ползва споделено пътуване, което все още не е законово регламентирано. \"Тъй като има събития с много хора, може би с някой от тях, ако ще пътува до София, можем да споделим пътуването. Все още не съм проучила проблема със споделения транспорт. Офертата, която сме пуснали в съответните сайтове, е, че бихме ползвали споделено пътуване, но без да плащаме\", категорична е тя.Мая Манолова ще подкрепи новоизбрания обществен защитник в Стара Загора. \"Ще поговорим за правата на децата, за това колко е важно децата да се възпитават в уважение към другите, ще участват всички институции и ние ще бъдем в тясно партньорство, за да се подкрепяме в различни каузи\", обясни омбудсманът.\"Надявам се и той да ми помогне, тъй като омбудсманът отговаря за правата на децата. Той има моята подкрепа и аз ще разчитам на неговата подкрепа\", допълни Манолова.", "date": "2018.11.05", "title": "Омбудсманът лично проучва удобствата на обществения транспорт"}
{"url": "https://news.bg/world/nivoto-na-zamarsyavane-na-vazduha-v-nyu-delhi-e-blizko-do-smartna-prisada.html", "text": "Нивото на замърсяване на въздуха в Ню Делхи е близко до смъртна присъда, алармират лекари.Най-лошото качество на въздуха е в индийската столица. Смогът е причина за смъртта на повече от 1 милион индийци всяка година.Днес нивата на замърсяване на въздуха в Делхи са 35 пъти над наложеното от Световната здравна организация безопасно ниво.Всеки ноември болниците са препълнени със задъхващи се пациенти заради лошия въздух в 20-милионния град.Въздухът в Делхи е като смъртна присъда, обяви Сринивас Гопинат, лекар в болница \"Сър Ганга Рам\".Като фактори за нездравословния въздух се посочват Замърсяването е толкова голямо, че не може да бъде отчетено на специализираните инструменти.Днес в предградието \"Ананд Вихар\" нивото на фините прахови частици (PM2,5) достигна 908. Препоръчаното средно безопасно ниво на Световната здравна организация е 25.В доклад през октомври здравната организация предупреди, чеСпоред индийски лекари замърсяването на въздуха в Делхи е равносилно на 20-25 цигари на ден.", "date": "2018.11.05", "title": "Нивото на замърсяване на въздуха в Ню Делхи е близко до смъртна присъда"}
{"url": "https://news.bg/regions/puskat-parnoto-v-plovdiv-ot-6-noemvri.html", "text": "Пускат парното в Пловдив от 6 ноември, съобщиха от EVN Топлофикация. С това започва начало на отоплителен сезон 2018/19 г. в града.От компанията вече започнаха да подават топлинна енергия към някои жилищни и стопански сгради в Пловдив, които бяха заявили това преди официалното начало на сезона. Отоплението ще се пуска поетапно, първо в детските заведения - детски градини, училища и занимални, както и в болниците. След това ще бъде в обществените и стопански сгради, както и в жилищата.За качествено пускане на отоплението е необходимо регулиращите вентили на радиаторите да бъдат отворени на максимум. Това ще позволи ефективно обезвъздушаване на отоплителните тела и по-качествено отопление. След това може да започне регулиране степента на загряване.Дружеството призовава клиентите си да проверят индивидуалните разпределителни устройства (ИРУ) по радиаторите. В случай, че дисплеят на устройството е без показания, да се обърнат към своя топлинен счетоводител.От топлофикационното дружество уверяват, че при затопляне на температурите в следващите дни абонатните станции ще се изключат автоматично. Това е възможно благодарение на инсталираните температурни датчици. По този начин дружеството повишава ефективността на работата на системата и позволява намаляване разходите на клиентите, уверяват от пловдивската топлофикация.", "date": "2018.11.05", "title": "Пускат парното в Пловдив от 6 ноември"}
{"url": "https://news.bg/regions/tezhka-katastrofa-na-glaven-bulevard-v-plovdiv.html", "text": "Тежък пътен инцидент възникна днес на главен булевард в Пловдив.По първоначални данни вследствие на катастрофата като по чудо няма тежко ранени, пише bTV.Произшествието е възникнало около 9.50 часа тази сутрин. Две леки коли се ударили странично на оживения булевард \"Освобождение\", в близост до хотел \"Ес Пи Ес\".При удара едната от колите полетяло към крайпътно дърво. Ударът бил толкова силен, че колата се разцепила на две.Любителски кадри от групата във \"Фейсбук\" \"Забелязано в Пловдив\" се вижда смачканата до неузнаваемост кола.На мястото е пристигнал екип на \"Пътна полиция\", който изяснява обстоятелствата около тежкия инцидент.", "date": "2018.11.05", "title": "Тежка катастрофа на главен булевард в Пловдив"}
{"url": "https://news.bg/crime/v-targovishte-izlizat-na-protest-sreshtu-piyan-shofyor-blasnal-dvama-mladezhi.html", "text": "В Търговище излязоха на протест срещу пиян шофьор, блъснал двама младежи. Протестиращите искат виновникът да получи справедливо наказание. Към момента той е задържан за 72 часа.Пред бТВ близките на пострадалите изразиха опасенията си, че случаят ще бъде потулен. Причината е, че мъжът е брат на бившия началник на местното ОДМВР.Протестиращите заявиха, че това не е първото нарушение на мъжа, който е служител на съдебната охрана. Досега обаче той никога не е бил наказван.Пред закона всички сме равни, трябва да се избяга от това кой какъв на кого е, категорични са близките и настояват съдът и полицията да си свършат работата.Инцидентът е станал на 2 ноември около 14.15 часа. При нерегламентирана маневра, при която обвиняемият Валентин П. пресича двойно непрекъсната линия на пътното платно, той удря с автомобила си мотоциклет. На него се возят 16-годишно момче и 18-годишно момиче. Младежите получават сериозни наранявания при сблъсъка. В момента момичето е настанено в болница с 3 средни телесни повреди - счупена ръка и крак и контузия на белия дроб. Предстоят й операции.Служителят на съдебната охрана не спира и бяга от местопроизшествието. Открит е два часа по-късно в заведение. Извършената проба за алкохол показва 0,71 промила.Срещу Валентин П. е повдигнато обвинение за причиняване на средни телесни повреди на повече от едно лице при управление на автомобил под въздействието на алкохол. За това свое деяние той може да лежи до 6 години в затвора.", "date": "2018.11.05", "title": "В Търговище излизат на протест срещу пиян шофьор, блъснал двама младежи"}
{"url": "https://news.bg/world/yuzhna-koreya-i-sasht-vazobnoviha-voenni-ucheniya.html", "text": "Южна Корея и САЩ възобновиха военни учения, които бяха отложени безсрочно след историческата среща между президента Доналд Тръмп и лидера на КНДР Ким Чен-ун, информира АФП.Съвместните военни учения на пехотинците на двете държави са \"избрани\" сред други военни игри, които безсрочно са отложени от юни, след като Тръмп се срещна с Ким в Сингапур и обеща да прекрати \"много провокативните\" и скъпи военни учения с Република Корея.Но Korean Marine Exchange Programme (KMEP), в която участват 500 пехотинци от САЩ и Южна Корея, днес се възобновява за две седмици в южния корейски град Пхохан, обявиха от военното министерство на азиатската държава.САЩ имат 28 500 войници в Южна Корея за сдържане на КНДР.Двете държави отдавна провеждат съвместни игри и уверяват, че са отбранителни, но Пхенян ги разглежда като подготовка за инвазия.През август Сеул и Вашингтон отмениха ежегодните игри Ulchi Freedom Guardian, в които обикновено участват десетки хиляди войници. Те също така се съгласиха да отложат военновъздушните учения Vigilant Ace, планирани за декември.След няколко дни държавният секретар на САЩ Майк Помпео ще разговаря със севернокорейския си колега за ядреното разоръжаване на КНДР и планове за втора среща между лидерите на двете държави.", "date": "2018.11.05", "title": "Южна Корея и САЩ възобновиха военни учения"}
{"url": "https://news.bg/society/svetiyat-sinod-obsazhda-svikvaneto-na-obshtopravoslaven-sabor-za-ukrainskata-tsarkva.html", "text": "Светият синод на Българската православна църква ще обсъди въпроса за свикване на Всеправославен събор по въпроса за предоставяне автокефалия на украинската църква.Припомняме, миналия месец вселенският патриарх Вартоломей I реши да признае независимостта на украинската православна църква от Московската патриаршия. Това предизвика остри реакции от Москва.На 5 октомври пък членовете на Светия Синод на Българската православна църква отхвърлиха предложението за свикване на общоправославен събор, по времето на който да бъде обсъден украинския разкол.", "date": "2018.11.05", "title": "Светият синод обсъжда свикването на общоправославен събор за украинската църква"}
{"url": "https://news.bg/world/izrael-ochakva-promyana-v-blizkiya-iztok-sled-nalozhenite-sanktsii-sreshtu-iran.html", "text": "Министърът на отбраната на Израел Авигдор Либерман похвали \"смелото\" решение на президента на САЩ Доналд Тръмп да върне всички санкции срещу Иран, които бяха отменени след сключване на ядрената сделка през 2015 г., пише \"Таймс оф Израел\".Либерман отбеляза, че подновяването на санкциите срещу петролния и финансовия сектор на Ислямската република е \"благоприятна промяна в Близкия изток, която се чака\".\"С един ход САЩ \", написа той в \"Туитър\".\"Президентът Тръмп, вие го направихте отново! Благодаря ви\", добави Либерман.През уикенда премиерът на Израел Бенямин Нетаняху благодари на американския лидер за \"историческото решение\" срещу \"смъртоносния терористичен режим, който заплашва целия свят\".Иран е в икономическа криза. Риалът изгуби повече от 2/3 от стойността си от май и сега се търгува 145 000 за един долар. Преди година беше 40 500 риала за 1 долар. Износът на ирански петрол спадна до около 1 милион барела, въпреки че Индия и Китай продължават да купуват. Повечето европейци, Япония и Южна Корея спират закупуването на ирански петрол.Междувременно еврокомисарят по икономическите и финансови въпроси Пиер Московиси заяви, цитиран от \"Ройтерс\", че ЕС се противопоставя на решението на САЩ.\"ЕС не го одобрява\", каза той пред местна медия.Китай изрази съжаление и подчерта, че Пекин не одобрява мерките на САЩ. Според говорител на външното министерство Китай ще продължи търговските отношения с Иран.", "date": "2018.11.05", "title": "Израел очаква промяна в Близкия изток след наложените санкции срещу Иран"}
{"url": "https://news.bg/regions/voltova-daga-udari-13-godishno-dete-v-dimitrovgrad.html", "text": "Волтова дъга удари 13-годишно момче на жп линия в Димитровград.На 4 ноември около 14.30 часа. е подаден сигнал за дете, паднало на жп линия в близост до гарата на града. Изпратеният автопатрул е установил, че е пострадало 13-годишно момче. То е прескочило бетонен парапет и предпазна ограда с обозначение \"Опасност - високо напрежение\". По невнимание е стъпило на обходен проводник под напрежение и е било обгорено от волтова дъга.Момчето е транспортирано в пловдивската болница.По случая е образувано досъдебно производство.", "date": "2018.11.05", "title": "Волтова дъга удари 13-годишно дете в Димитровград"}
{"url": "https://news.bg/press/prashtat-250-ot-mvr-v-pensiya-vseki-deseti-s-merak-za-orazhie-e-psihar.html", "text": "Пращат 250 от МВР в пенсия250 служители в администрацията на МВР ще бъдат съкратени догодина, защото вече са пенсионери. Причината е, че държавните служители вече не може да остават на постовете си, ако са излезли в пенсия. Промяната в Закона за държавния служител е разписана в проектозакона за бюджет 2019 г. Финансовото министерство предлага и друга възможност за пенсионерите - да бъдат наети на обикновен трудов договор. Тези промени ще засегнат и администрацията, но не и униформените служители в отбраната и на МВР. Вътрешният министър Младен Маринов вчера категорично отрече спекулации, че 5000 ще бъдат съкратени.Борисов спря ценоразписа на Менда в застраховането Премиерът и председател на ГЕРБ Бойко Борисов разпореди на парламентарната група да не гласува внесените промени в Кодекса за застраховането, според които ще се въведе таван за неимуществените обезщетения при катастрофа. Мотивите на Борисов са, че липсва широк обществен дебат по темата.Промените бяха внесени от председателя на бюджетната комисия Менда Стоянова от ГЕРБ само преди дни на заседание в Народното събрание между първо и второ четене на измененията на Кодекса за застраховането.Стоянова предложи най-високата сума за неимуществени вреди да е 20 хил. лв. обезщетение за съпруга или човека, с когото е съжителствал загиналият. Тази сума се предлага и за децата, включително осиновените, както и за всеки родител, включително осиновител. По 15 хил. лв. да се полагат за всеки брат или сестра, а по 5 хил. лв., по изключение, за човек, който е създал емоционални отношения със загиналия.Всеки десети с мерак за оръжие е психар Всеки десети кандидат, който иска да вземе разрешително за оръжие, се оказва психар. Това показва проверка на \"Монитор\" в редица здравни заведения, които са оторизирани да издават документ за психическа годност на кандидати за придобиване на пистолет или ловна пушка.Според повечето лекари около 10% от кандидатите не са успели да преминат психотеста, който не е никак сложен. Това ще рече, че всеки десети, който иска да закачи пистолет на колана си, има някакви психически отклонения.Адемов: Има двоен стандарт във власттаДепутатът от ДПС Хасан Адемов заяви, че партията ще участва активно в обсъждането на бюджета за следващата година. Той не уточни дали във вторник ще се регистрират, за да подпомогнат кворума, когато започва дискусията. Но обяви, че при гласуването ще бъдат \"против\", защото бюджетът е предизборен и неефективен. Той цитира думи на председателя на ДПС Мустафа Карадайъ, че близо 6 милиарда лева се наливат предизборно в нереформирани системи. А предвижданото увеличение с 10 процента на заплатите на държавните служители, Адемов определи като \"купуване на лоялност с бюджетни средства\".Данъкоплатците са единствените наказани за потопа в с. БисерПострадали от наводнението в хасковското село Бисер на 6 февруари 2012 г. спечелиха нова порция обезщетения срещу община Харманли и Министерството на отбраната - за 280 хил. лв. Преди година първите потърпевши, завели дела, спечелиха на първа инстанция общо 570 хил. лв. заради удавените си родители. Така сумата вече гони 1 млн. лв. и това е само началото. При бедствието, когато се скъса стената на язовир \"Иваново\", се удавиха осем души, а приливната вълна отнесе повечето постройки в селото и унищожи покъщнината. В резултат в Софийския градски съд бяха заведени над 30 дела за обезщетения и е сигурно, че те ще бъдат спечелени, а данъкоплатците ще платят за безотговорността на управляващите.Възходът на енергийните цениИзмамното спокойствие в енергетиката през последните три години в комбинация с умерения икономически растеж успя да изтрие спомените за поскъпващите ток, парно и природен газ. Но днес ситуацията вече е друга. Още следващия месец потребителите ще усетят тежестта на решенията на Комисията за енергийно и водно регулиране, с които на няколко пъти бяха повишени тарифите на топлофикациите и \"Булгаргаз\". Поскъпването ще продължи и през новата година, когато неизбежно ще има и съществен скок в цената на електроенергията.Старите печки излизат от употреба до 2024 г.От 2020 до 2024 г. старите замърсяващи печки за отопление трябва да бъдат заменени с уреди по европейски екостандарти или жилищата да се газифицират. Няма да се продават въглища с високо съдържание на пепел и сяра и на дървата със съдържание на влага над 25 процента. Продажбата на дърва за огрев на килограм ще бъде забранена и търговците ще трябва да пресмятат цените й само в кубически метри. Освен това свободният добив на дърва в гората ще трябва да се ограничи само през пролетта, а през юни и юли бъде забранен, за да има време до зимата те да изсъхнат добре. Това са част от мерките, които предвижда Националната програма за подобряване на качеството на въздуха до 2024 г., публикувана за обществено обсъждане.", "date": "2018.11.05", "title": "Пращат 250 от МВР в пенсия, Всеки десети с мерак за оръжие е психар"}
{"url": "https://news.bg/int-politics/chehiya-nyama-da-iska-reparatsii-ot-germaniya.html", "text": "Чешкият премиер Андрей Бабиш заяви, че родината му няма намерение да последва примера на Полша и да търси компенсации от Германия за щетите, които нацистите са причинили на страната по време на окупацията от 1939 до 1945 г. Това съобщи в неделя Чешкото радио.През 1997 г. между Прага и Берлин е сключена Чешко-германска декларация, която според Андрей Бабиш поставя последната точка за миналото в отношенията между двете държави. Федерална република . С нея динамично се развиват връзки във всички области на икономиката и културата, обърна внимание Андрей Бабиш.Темата за репарациите започна да се обсъжда в Полша от юли миналата година, когато лидерът на партията \"Право и справедливост\" Ярослав Качински заяви, че страната му никога не се е отказала да търси обезщетение от Германия.Варшава отхвърля постигнатото през 1953 г. споразумение с ФРГ с аргумента, че то е било писано и договаряно под диктовката на тогавашния окупатор - СССР. Дори и полският президент Анджей Дуда в интервю за германския в. \"Билд ам зонтаг\" подчерта, че не счита, че изискванията за обезщетяване на Германия ще бъдат забравени.", "date": "2018.11.05", "title": "Чехия няма да иска репарации от Германия"}
{"url": "https://news.bg/int-politics/listata-oglavyavana-ot-kmeta-na-bosilegrad-pecheli-vota.html", "text": "Листата, оглавявана от кмета на Босилеград Владимир Захариев, печели изборите за Национален съвет на българското малцинство в Сърбия. Това сочат предварителните резултати от вота, цитирани от БНР.Изборният ден приключи в 21 ч. българско време. Избирателната активност е около 45 процента, казаха наши сънародници. Изборният ден в секции в Боселград е минал без инциденти и напрежениие. Гласуваше се в 15 секции, две в Босилеград и 13 в селата.От двете листи, тази която се оглавява от кмета на Босилеград Владимир Захариев, в която на второ място е кметът на Димитровград д-р Владица Иванов и втората, оглавявана от бизнесмена Стефан Костов, ще бъде определен съставът на Националния съвет на българското малцинство в Сърбия, който е от 19 души.Българите гласуват не само в Босилеград и Цариброд за национален съвет на българското малцинство, а също и в Ниш, и в Белград, и в останалите части на Сърбия. Общо избирателите са над 18 500. Вотът е много важен, тъй като националните съвети играят голяма роля при решаването на проблеми на съответните малцинства в сферата на образованието, културата, ползването на езика, периодичните издания, информираността и др. Бюлетините с имената на кандидатите са на български и на сръбски езици, което е задължително.По-рано Петър Рангелов, журналист от излизащия на български език в Ниш вестник \"Братство\" обясни, че и официалните власти в Сърбия са призовавали хората да гласуват:\"Добре е да излязат хората заради легитимността на изборите. Ако няма достатъчен брой гласоподаватели, тези избори се провеждат по друг принцип. Тук няма минимум, за да вкарате един или двама съветници.\"", "date": "2018.11.05", "title": "Листата, оглавявана от кмета на Босилеград, печели вота"}
{"url": "https://news.bg/disasters/trus-ot-5-9-po-rihter-lyulya-severna-yaponiya.html", "text": "Трус от 5,9 по Рихтер люля Северна Япония. Няма данни за жертви и разрушения, съобщи АП.Агенцията се позовава на Европейския средиземноморски сеизмологичен център.Епицентърът на труса е бил на дълбочина от 10 км. Той се е намирал на 386 километра североизточно от столицата на префектура Хокайдо — Сапоро.Само преди седмици остров Хокайдо беше разтърсен от земетресение със сила от 6,7 по Рихтер. Тогава загинаха 44 души, а около 650 бяха ранени.", "date": "2018.11.05", "title": "Трус от 5,9 по Рихтер люля Северна Япония"}
{"url": "https://news.bg/disasters/novi-trudnosti-pred-razsledvaneto-na-razbiliya-se-layan-er.html", "text": "Нови трудности  на разбилия се индонезийски самолет от авиокомпания \"Лайън ер\", съобщава Си Ен Ен.Замлъкнала е втората черна кутия, която записва разговорите в пилотската кабина. Тя беше засечена на петдесетина метра от останките, но водолазите все още не могат да я намерят.Черната кутия съдържа записи и може да покаже на разследващите какво са виждали или са правили членовете на екипажа преди катастрофата.Причината е, че втората кутия може би се намира под дебел пласт от тиня на морското дъно.Властите уточниха, че успешно са били свалени 69 часа записи от другата черна кутия, включително и записите от катастрофата, която стана на 29 октомври.Самолетът, изпълняващ вътрешен полет, падна в Яванско море край остров Ява, като загинаха всичките 189 души на борда.", "date": "2018.11.05", "title": "Нови трудности пред разследването на разбилия се \"Лайън ер\""}
{"url": "https://news.bg/world/narkobaron-zastava-pred-sada-v-nyu-jork.html", "text": "Един от най-известните наркобарони в света Хоакин Гусман, известен като Ел Чапо, застава пред съда в Ню Йорк, предаде АП.Съдебното дело ще протече при засилени мерки за сигурност. Те са предприети, за да се гарантира, че Ел Чапо няма да избяга.Той беше екстрадиран в САЩ през 2017 г., за да отговаря, че през последните 25 години е стоял начело на най-могъщия наркокартел в света.Освен за търговия с дрога, Ел Чапо ще отговаря и за убийства.", "date": "2018.11.05", "title": "Наркобарон застава пред съда в Ню Йорк"}
{"url": "https://news.bg/disasters/seriya-ot-vzrivove-raztarsi-bagdad.html", "text": "Серия от взривове разтърси Багдад, предаде в. \"Джерусалем пост\".Най-малко четирима души са загинали при нападенията. Други 20 са ранени. Бомбените атентати са станали в шиитски квартали.Терористичната организация \"Ислямска държава\" пое отговорността за атаките.", "date": "2018.11.05", "title": "Серия от взривове разтърси Багдад"}
{"url": "https://news.bg/world/sinovete-na-dzhamal-kashogi-poiskaha-trupa-na-bashta-si.html", "text": "Синовете на убития журналист Джамал Кашоги отправиха емоционален призив за връщането  на тялото на баща им.Това стана ясно от първото интервю на Абдула и Салах Кашоги за Си Ен Ен.Те говориха за първи път, откакто  в Истанбул преди месец.Салах и Абдула Кашоги, определиха баща си като \"смел и прям\", заявиха, че са преживели седмици мъки и несигурност след изчезването и смъртта му.\"Наистина се надявам, че всичко, което се случи, не е било болезнено за него, или да е било бързо, или той да е имал спокойна смърт\", каза Абдула Кашоги.Властите в Турция - които казват, че Джамал Кашоги е бил убит от спецотряд, изпратен от Рияд - . По-рано тази седмица главната прокуратура каза, че тялото на журналиоста е разчленено, , докато \"Вашингтон пост\" съобщи, че следователите са изследвали теорията, че .Източник, близък до Саудитския кралски дворец, отрече всякаква информация за местонахождението на тялото.Без тялото на баща си, братята казват, че семейството им не е в състояние да скърби или да го оплаче.\"Всичко, което искаме в момента, е да го погребем в гробището \"Ал Баки\" в Медина, където почиват други членове от семейството му\", каза Салах Кашоги., че убийците на баща му ще бъдат изправени пред съда. \"Джамал Хашоги никога не е бил дисидент. Той вярваше в монархията, която пази единството на страната. И вярваше в извършващите се промени\", каза Сашах Кашоги.", "date": "2018.11.05", "title": "Синовете на Джамал Кашоги поискаха трупа на баща си"}
{"url": "https://news.bg/int-economics/kitay-otvarya-pazarite-si.html", "text": "Китайският президент Си Дзинпин заяви, че общото количество стоки и услуги, внесени в Китай през следващите 15 години, ще надхвърли 40 трилиона долара. Това съобщи Ройтерс.Обемът на внесените от Китай стоки ще надхвърли 30 трилиона долара, а услугите ще достигне 10 трилиона долара. Това пресметна китайският президент.Той участва в откриването на Международното изложение за внос в Шанхай.Си Дзинпин подчерта, че външните фактори създават значителни предизвикателства за икономиката на Китай.Но страната няма да се затваря, а ще отваря още повече своите пазари. В момента не е известно в кои сектори на местната икономика ще има либерализация.", "date": "2018.11.05", "title": "Китай отваря пазарите си"}
{"url": "https://news.bg/disasters/na-100-000-detsa-v-rumaniya-roditelite-im-rabotyat-v-chuzhbina.html", "text": "На 100 000 деца в Румъния родителите им работят в чужбина. Това показва изследване на Националния статистически институт.Въпреки това, ситуацията може да е по-лоша, тъй като данните, на които се основава проучването, са непълни, съобщиха местните медии. Националната статистика използва данните, предоставени от окръжните центрове за ресурсна и образователна помощ (CJRAE), но само 31 от 42 центъра са предоставили данни.Тревожна статистика е, че децата се отглеждат не от своите дядо и баба, а много често това са техни роднини до четвърто коляно.Това поставя децата в риск от попадане в бедност.", "date": "2018.11.05", "title": "На 100 000 деца в Румъния родителите им работят в чужбина"}
{"url": "https://news.bg/weather/ponedelnik-zapochva-s-magla.html", "text": "Днес в равнините и около водните басейни ще има ниска слоеста облачност или мъгла. Около и след обяд облачността ще се разкъсва, видимостта ще се подобрява. Предимно слънчево ще е времето над планинските райони. Ще духа слаб до умерен вятър от изток-североизток. Максималните температури ще са предимно между 14° и 19°.Това съобщават от НИМХ към БАН.В планините ще преобладава слънчево време. Ще духа умерен, по високите и открити части - до силен вятър от изток-югоизток. Максимална температура на височина 1200 метра - около 14°, на 2000 метра - около 9°.По Черноморието ще има ниска слоеста облачност или мъгла. След обяд облачността ще се разкъса и видимостта ще се подобри, но привечер облачността отново ще се вплътни. Ще духа слаб до умерен вятър от изток-североизток.Максималните температури ще са 16-18°, близки до температурата на морската вода. Вълнението на морето ще е 2 - 3 бала.", "date": "2018.11.05", "title": "Понеделник започва с мъгла"}
{"url": "https://news.bg/world/amerikanski-dobrovoltsi-vardyat-granitsata-s-meksiko-ot-migranti.html", "text": "Повече от 100 американски доброволци и членове на цивилна милиция се насочиха към южната граница с Мексико, за да спрат кервана от мигранти, информират местни медии.Доброволците и членовете на самоволни организации за поддържане на реда са мотивирани от предупрежденията на президента на САЩ Доналд Тръмп, че керванът представлява заплаха за американската национална сигурност и че голям брой престъпници са се смесили с мигрантите.Ние ще наблюдаваме и ще докладваме, също ще предлагаме помощ, коментира Шанън Макгоули, жител на Далас и президент на организацията Texas Minutemen, която има 100 доброволци, насочили се към Рио Гранде.Тръмп обеща да изпрати 15 000 войници на границата за спиране на кервана.", "date": "2018.11.05", "title": "Американски доброволци вардят границата с Мексико от мигранти"}
{"url": "https://news.bg/world/prezidentat-na-italiya-agresivniyat-natsionalizam-e-prichinata-za-parvata-svetovna-voyna.html", "text": "Президентът на Италия Серджо Матарела предупреди, че агресивният национализъм е в корените на Първата световна война и подчерта, че ЕС е необходим, за да се предотвратят катастрофални военни конфликти, информира АП.На церемония по случай 100 г. от края на Първата световна война Матарела напомни за историята на антисемитизма в Европа и призова младите хора да помнят уроците на войната, а в същото време да се борят за мирно съществуване.Матарела подчерта, че войната демонстрира \"неспособността на европейската управляваща класа\" да преследва \"национални стремежи и интереси по мирен\" път и така се е предала на \"агресивния национализъм\" и желанието за власт.Ние предпочитаме да градим приятелство и сътрудничество, обяви той на церемония в Триест - пристанищен град, който е бил недалеч от някои от най-смъртоносните битки между италиански войници и войници на тогавашната империя Австро-Унгария.Събитието е част от седмица на мероприятия, свързани със 100 г. от края на войната. Повече от 60 държавни глави и правителствени ръководители се очаква да присъстват на международна церемония в Париж на 11 ноември.В неделя вечерта в град Страсбург френският президент Еманюел Макрон започна 6-дневен тур по бойните полета през Първата световна война. Макрон е придружаван от съпругата си и германския си колега Франк-Валтер Щайнмайер.В понеделник Макрон планира да участва в церемония в памет на войниците, загинали в началото на войната по време на Битката за Моран през 1914 г.", "date": "2018.11.05", "title": "Президентът на Италия: Агресивният национализъм е причината за Първата световна война"}
{"url": "https://news.bg/world/nay-tezhkite-sanktsii-na-sasht-sreshtu-iran-vlyazoha-v-sila.html", "text": "Наложените от американското правителство санкции срещу Иран в енергийния и банков сектор влязоха в сила, съобщават световни агенции.Но осем държави временно няма да бъдат засегнати от рестриктивните мерки, за да им се позволи да намалят вноса на петрол от Ислямската република.\"Ройтерс\" информира, позовавайки се на представител на южнокорейското правителство, че Вашингтон е позволил на Сеул да продължи изпълнението на споразуменията с Иран. Източникът също добави, че Южна Корея ще продължи да внася ирански петрол.През май тази година президентът на САЩ Доналд Тръмп обяви, че Вашингтон напуска ядрената сделка с Ислямската република. Тръмп съобщи, че САЩ връщат санкциите срещу Иран, които бяха отменени след подписването на JCPOA. Някои от рестрикциите влязоха в сила на 6 август, а основните - днес.ЕС, Русия и Китай са против санкциите и обявиха, че ще продължат да изпълняват споразумението.Държавният секретар на САЩ Майк Помпео заяви, че Щатите временно ще позволят на осем държави да продължат вноса на петрол от Иран след 5 ноември. Той добави, че шест държави са се съгласили значително да намалят вноса на ирански петрол, а другите планират да го спрат изцяло.Специалният представител на САЩ за Иран Браян Хук разкри, че отстъпката за осемте държави ще е за период от 6 месеца. Хук предупреди, че Вашингтон не планира да удължава периода след изтичането му.Държавите временно освободени от санкциите срещу Иран са: Китай, Индия, Италия, Гърция, Япония, Южна Корея, Тайван и Турция.САЩ искат да изолират енергийния сектор на Техеран. Вашингтон забранява закупуването на петролни продукти от Иран, както и извършване на финансови операции между чуждестранни институции и Централната банка на Иран. Пакетът от рестриктивни мерки включва и санкции срещу корабния сектор на Ислямската република.Американците заплашват със санкции тези държави, които продължат сътрудничеството си с Иран.", "date": "2018.11.05", "title": "Най-тежките санкции на САЩ срещу Иран влязоха в сила"}
{"url": "https://news.bg/bulgaria/zaharieva-vazhno-e-balgarite-v-chuzhbina-da-zapochnat-da-se-vrashtat-v-stranata-ni.html", "text": "За българското правителство е важно да работи за това българите в чужбина да започнат да се връщат обратно в страната ни.Това заяви вицепремиерът и министър на външните работи Екатерина Захариева на среща с българската общност във Вашингтон, информират от Министерството на външните работи.\"\", отбеляза Захариева.Тя подчерта, че миналата година за първи път се е наблюдавало изравняване на броя на хората, които напускат и тези, които се връщат.\"Това говори, че вървим в правилната посока\", допълни вицепремиерът.\"\", каза още Екатерина Захариева.Според нея България е постигнала много по време на европредседателството., смята той.Захариева подчерта, че през тези шест месеца страната ни е показала, че не само може да избере значима за целия ЕС, но и много важна и за САЩ тема и да я направи приоритет за целия Съюз.\"\", заяви още първият ни дипломат.В последвалата дискусия българските граждани, живеещи във Вашингтон, демонстрираха подчертан интерес към развитието на външната политика на България. Нашите сънародници споделиха със Захариева, че успехите на Българското председателство са достигнали и до САЩ и те се чувстват горди от постиженията на страната ни.Представителите на българската общност зададоха и много въпроси по важни и актуални теми, сред които Брекзит, темата за миграцията, запазването на приоритета за европейската перспектива на страните от Западните Балкани и други.БНР съобщава, че отпадането на американските визи за български граждани ще обсъдят Захариева и държавният секретар на САЩ Майк Помпео във Вашингтон. Това е първата официална среща между двамата по покана на Помпео.", "date": "2018.11.05", "title": "Захариева: Важно е българите в чужбина да започнат да се връщат в страната ни"}
{"url": "https://news.bg/bulgaria/nastoyavat-radev-da-svika-ksns-zaradi-kontsesiyata-na-letishte-sofiya.html", "text": "Неправителствена организация поиска от президента Румен Радев да свика Консултативния съвет за национална сигурност (КСНС) заради концесията на Летище София.Гражданска инициатива за обществен и релсов транспорт изпрати писмо до президента на България. В писмото инициативата алармира Радев за нередности в процедурата за концесия на летището.Организацията подчертава, че се провежда неясна и непрозрачна процедура без приемането на всички наредби, свързани с новия закон за концесиите. Например наредбата за концесиите бе приета на 24 август 2018, почти месец и половина след обявяване на концесионната процедура на 5 юли 2018 г.Според Гражданска инициатива за обществен и релсов транспорт целите в процедурата могат да се тълкуват свободно и са в ущърб на концедента (държавата).Приходите от концесията на летище София са разделени в два дяла - Първоначално концесионно възнаграждение, което е 550 млн. лв. Заедно с това ежегодно концесионерът ще трябва да заплаща още 15 млн. лв. или общо за 35 години това прави сумата от 525 млн. лв. Общата сума на концесионните такси като сбор от първоначалното и годишно възнаграждение възлиза на 1, 075 млрд. лв. за 35 години. Интересно е сравнението с наскоро даденото на концесия летище на Белград. То е с по-малък трафик от софийското - 5 343 420 пътници за 2017 г. срещу 6 490 096 за софийското. Концесията е за 25 години, а общата концесионна такса е равностойна на 979 млн. лв. Разделено на 25 години обаче това означава по 39 млн. лв. на година. Докато при софийското се получава концесионна такса от 29 млн. лв. на година, отбелязват от организацията.В писмото се подчертава още, че проектът на договора за концесия показва, че страната се отказва от отговорност и суверенитет, тъй като концесионерът сам ще определя основното перо в приходите си - летищните такси.От текста разбираме, че концесионерът сам ще си направи проучване дали да строи втора писта и сам ще оцени състоянието на съоръженията и дали и кога ще ги ремонтира, пояснява организацията и допълва, че това може да се определи като абдикиране от управление, признание за управленска немощ и липса на капацитет.Предупреждава се, че България ще дължи компенсации на концесионера ако решим да строим второ летище около столицата.Като алтернативи се представят: даване на концесия за изграждане на ново летище на мястото на Летище Божурище или на летището в Доброславци. Там концесионерът ще може да разгърне своята дейност от кота \"0\", да построи инфраструктурата и да експлоатира съоръженията; привличане на стратегически инвеститор, който срещу инвестиции да получи определен брой акции от държавното дружество Летище София - например 49%. Държавата трябва да остане с контролния пакет от 51% без възможност той да бъде продаван.", "date": "2018.11.05", "title": "Настояват Радев да свика КСНС заради концесията на Летище София"}
{"url": "https://news.bg/world/kim-chen-un-se-sreshta-s-putin-v-moskva-tozi-mesets.html", "text": "Лидерът на КНДР Ким Чен-ун вероятно ще посети Москва по-късно този месец, обяви южнокорейският посланик в Русия, цитиран от местни медии.Пхенян \"мисли за датата, мястото и дневния ред на разговорите\", добави дипломатът и подчерта, че срещата с руския президент Владимир Путин се очаква през ноември.Посланикът каза още, че през следващите няколко месеца Москва и Сеул се очаква да започнат организирането на визита на Путин в Южна Корея през 2019 г.Председателят на Съвета на федерацията на Русия Валентина Матвиенко заяви след посещение в Пхенян, че Путин може да разговаря с Ким в Москва преди края на 2018 г. Тя подчерта, че Путин е приел покана на президента на Южна Корея Мун Дже-ин да посети Сеул през следващата година.", "date": "2018.11.05", "title": "Ким Чен-ун се среща с Путин в Москва този месец"}
{"url": "https://news.bg/disasters/oshte-silni-vtorichni-trusove-kray-o-zakintos.html", "text": "Силните вторични трусове край гръцкия остров Заккинтос продължават, след .Тази нощ край острова бяха регистрирани 3 земетресения с магнитуд над 4 по скалата на Рихтер.Първият трус - с магнитуд от 4.6 по Рихтер, на 70 километра югозападно от Закинтос. Той е възникнал в 4.44 часа през нощта местно време, показва справка в Европейския средиземноморски сеизмологичен център.Вторият трус - с магнитуд от 4.8 по Рихтер, на 40 километра югозападно от острова. Трусът е регистриран в 8.46 часа сутринта.Третото земетресение - 4.4 по скалара на Рихтер. Земетресението е възникнало на 30 километра югозападно от Закинтос в 10.31 часа местно време.Всичките трусове са с дълбочина между 5 и 10 километра.Припомняме, на 26 октомври край острова Закинтос възникна . Вторичните трусове не са спирали от тогава, въпреки че сеизмолози прогнозира интензивността на земетресенията да затихне.Досега бяха регистрирани десетки вторични трусове, .Преди малко повече от две седмици . Най-силният трус беше с магнитуд от 4.5 по скалата на Рихетр.", "date": "2018.11.05", "title": "Още силни вторични трусове край о. Закинтос"}
{"url": "https://news.bg/crime/zadarzhaha-40-godishen-dilar-s-320-grama-marihuana-i-amfetamini.html", "text": "40-годишният Али А. е привлечен като обвиняем и задържан за разпространение на наркотици във Варна, съобщават от прокуратурата.В дома му в Каменар са иззети 320 грама марихуана и 2 грама амфетамини.В колата на обвиняемия полицаите открили и други наркотици. Мъжът е осъждан за грабеж.Окръжната прокуратура във Варна ще внесе искане в съда за постоянното му задържане.", "date": "2018.11.05", "title": "Задържаха 40-годишен дилър с 320 грама марихуана и амфетамини"}
{"url": "https://news.bg/crime/vtu-anulira-uchitelskite-svidetelstva-na-170-italiantsi.html", "text": "От Великотърновския университет анулираха незаконни свидетелства за професионална квалификация \"учител\" на 170 италианци, съобщи БНР. Проверката е направена от Окръжната прокуратура във Велико Търново.Подправено е решение на висшия орган на ВТУ, което е престъпление, категорични са от прокуратурата. Подправеният документ е бил използван от ректора на ВТУ. За подобно деяние законът предвижда лишаване от свобода до две години.От Великотърновската прокуратура изпращат преписката до Районната прокуратура в София, защото има данни за престъпление за подправяне на документ, използван пред Националната агенция по оценяване и акредитация.Фалшивите свидетелства са установени през април тази година при проверка на МОН. 170 италианци са били и незаконно записани, и незаконно обучавани за учители в .След приема и първоначалното обучение  за това. Начинът на прехвърляне, е бил без приемане на изисквано решение на Академичния съвет, показват проверки на Просветното министерство и на Окръжната прокуратура.", "date": "2018.11.05", "title": "ВТУ анулира учителските свидетелства на 170 италианци"}
{"url": "https://news.bg/world/30-godishen-rast-na-samoubiystvata-pri-detsata-v-yaponiya.html", "text": "Убийствата сред младите японци достигнаха 30-годишен връх, въпреки че като цяло е намалял броят на самоубийствата в Япония през последните 15 г., обявиха от Министерството на образованието, цитирано от \"Ройтерс\"Общо 250 деца от начално, основно и средно училище са отнели живота си през фискалната година до март в сравнение с 245 предходната година, показва проучване на ведомството. Това е най-високото ниво от 1986 г., когато общо 268 ученици са се самоубили., обяви Нориаки Китазаки, представител на министерството. Той добави, че е трудно да се установят факторите зад това увеличение.От 250-те случая 33 деца са били обезпокоени за бъдещето си, 31 са имали семейни проблеми, 10 са тормозени, а за 140 не е известно, показва още изследването.Обикновено в Япония завършват средно образование на 18 г.Като цяло самоубийствата в Япония са спаднали до 21 321 през 2017 г. от пика 34 427 през 2003 г., според Националната полицейска агенция.", "date": "2018.11.05", "title": "30-годишен ръст на самоубийствата при децата в Япония"}
{"url": "https://news.bg/politics/81-ot-balgarite-iskat-ostavkata-na-simeonov.html", "text": "81% от българите са на мнение, че вицепремиерът Валери Симеонов трябва да подаде оставка във връзка с изказването си за майките на деца с увреждания. Това показват резултатите от допитване на социологическата агенция \"Галъп Интернешънъл\", проведено от 27 октомври до 2 ноември сред 800 пълнолетни души в цялата страна.15% от българите са на противоположното мнение - че Симеонов не трябва да подава оставка. Останалите участници в допитването (4%) не са отговорили на въпроса.Разбивка по демографски групи показва, че практически всички предпочитат оставката на Симеонов. Изключение донякъде правят привържениците на патриотите - близо 60% са против оставката на вицепремиера, а 40% я подкрепят.При симпатизантите на ГЕРБ 50% искат оставката на Симеонов, а 40% - не.\"\", тълкуват от социологическата агенция.На въпрос дали правителството \"Борисов 3\" трябва да подаде оставка заради събитията през последните месеци, 56% от запитаните българи са заявили, че кабинетът не трябва да подава оставка. От социологическата агенция посочват, че сондажът е започнал преди  (ДАБЧ).34% от българите искат оставката на правителството. 10% не могат да преценят.Оказва се, че оставката на правителството предизвиква повече нюанси в мненията на респондентите. Повечето обществени групи са \"против\" оставката на кабинета.Електоратът на БСП логично е по-скоро \"за\".Онези, които не биха гласували и които биха гласували с \"не подкрепям никого\", т.е. дистанцираните от политиката хора, са разделени в мненията си.Почти 2/3 от сънародниците (64%) ни посочват, че премиерът Бойко Борисов е отговорен за създалата се ситуация около Валери Симеонов. 31% пък са на противоположната позиция.\"\"Единствено привържениците на ГЕРБ са на обратното мнение, а привържениците на \"Обединените патриоти\" са разделени по тази тема.\"\", тълкуват още от \"Галъп\".", "date": "2018.11.05", "title": "81% от българите искат оставката на Симеонов"}
{"url": "https://news.bg/crime/8-zadrazhani-sled-masovo-sbivane-v-selo-dzhurovo.html", "text": "Полицаи задържаха 8 души за сбиване в село Джурово, община Правец, съобщиха от пресцентъра на столичната областна дирекция на МВР. Сигналът по случая е получен на 4 ноември, неделя, около 20.10 часа. Към мястото са изпратени униформени, които установяват участниците в свадата.Вследствие на побоя единият от участниците е получил хематом на главата и разкъсно-контузни рани. Има съмнения и че той е със счупена китка.Полицаите извикали подкрепление. След намесата на допълнителните органи на реда ситуацията е била овладяна и общественият ред в селото - възстановен.Участниците - 7 мъже и една жена, са задържани в районното в Правец за срок до 24 часа.", "date": "2018.11.05", "title": "8 задръжани след масово сбиване в село Джурово"}
{"url": "https://news.bg/regions/38-godishen-bez-knizhka-ubi-sebe-si-i-dve-detsa-pri-katastrofa.html", "text": "38-годишен мъж без шофьорска книжка причини тежка катастрофа край Плевен, съобщи БНТ.Вследствие на катастрофата той и две деца са загинали.Инцидентът е станал на пътя между селата Староселци и Горна Митрополия. Водачът на автомобила е изгубил контрол върху управлението и се е блъснал в крайпътно дърво.Той е загинал на място, както и спътниците му - две деца на 12 и 14 години.Служители на противопожарната служба в Кнежа помагат за разрязване на ламарините и изваждане на пострадалите.", "date": "2018.11.05", "title": "38-годишен без книжка уби себе си и две деца при катастрофа"}
{"url": "https://news.bg/crime/trima-pechatat-falshivi-dolari-v-garazh-v-evskinovgrad.html", "text": "Трима са задържани в момент на отпечатване на неистински доларови банкноти. Операцията по задържането им е проведена на територията на Варна, а машината се е намирала в гараж в Евскиновград.Новината съобщи изпълняващият ръководител на спецпрокуратурата Димитър Петров.Задържаните са отпечатвали неистински доларови банкноти с номинал от 100 долара на стойност милион и 350 хиляди долара. Мастилата, които са използвани за отпечатването на неистинските доларови банкноти имитират магнитно мастило, което трудно би могло да бъде различено от истинското.Няма данни да са се разпространявали парични знаци извън страната.Другата част от доказателствата са открити в частен дом отново в Евксиноград, както и в дома на един от обвиняемите лица.Петров обясни, че това е втората разбита печатница за отпечатване на доларови банкноти на територията на Република България.Припомняме, през октомври в хотел \"Кантилена\" в к.к. \"Слънчев бряг\" полицията разкри  На мястото бяха намерени 11 милиона евро и 1,8 милиона долара. И на тримата задържани ще бъде повдигнато обвинение за участие в организирана престъпна група. Те са с най-тежката мярка за неотклонение \"задържане под стража\".", "date": "2018.11.05", "title": "Трима печатат фалшиви долари в гараж в Евскиновград"}
