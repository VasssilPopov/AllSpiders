{"url": "https://news.bg/world/oon-prizova-za-ednosedmichno-primirie-v-libiya.html", "text": "Организацията на обединените нации призова в неделя за едноседмично хуманитарно примирие в Либия, предаде VOA News. Силите, лоялни на военния командир Халифа Хафтар, водят сражения, за да завземат Триполи за четири седмици.Примирието, което трябва да започне в понеделник сутринта в 04:00 часа местно време, ще съвпадне с началото на свещения за мюсюлманския месец Рамазан.Призовават се всички страни да предоставят хуманитарна помощ на нуждаещите се и да гарантират свободата на движение за цивилни по време на това примирие.Не е имало коментари нито от силите на Националната армия на Хафтар, нито от международно признатото правителство в столицата Триполи.Артилерийски обстрел е чут в неделя в Триполи.Сраженията са разселили около 50 000 души, според данните на ООН.Броят на загиналите в сблъсъците, които продължават близо до Триполи, е , съобщиха по-рано от Световната здравна организация (СЗО)", "date": "2019.05.05", "title": "ООН призова за едноседмично примирие в Либия "}
{"url": "https://news.bg/world/maduro-prizova-armiyata-da-e-v-gotovnost-za-ataka-na-sasht.html", "text": "Президентът на Венецуела Николас Мадуро призова въоръжените сили да бъдат \"подготвени\" за атака на САЩ, съобщават световни агенции.Мадуро и военният министър Владимир Падрино посетиха база в Северозападна Венецуела. Държавният глава призова армията да бъде \"подготвена\" да \"защити родината\", ако \"американската империя посмее да докосне тази територия, тази свещена земя\". Той също така поиска \"активна лоялност\" от армията и заклейми \"шепа предатели\", които според него опетняват \"честта, единството, сплотеността и имиджа на въоръжените сили\".Междувременно опозиционният лидер Хуан Гуайдо призна за допуснати грешки при опита си да В интервю за \"Вашингтон пост\" той отбеляза, че е очаквал Мадуро да се оттегли от поста, ако военните масово започнат да го подкрепят, но това не е станало.", "date": "2019.05.05", "title": "Мадуро призова армията да е в готовност за атака на САЩ"}
{"url": "https://news.bg/world/erdogan-obvini-izrael-v-terorizam.html", "text": "Президентът на Турция атакува наречения от него \"израелски тероризъм\", след като офис на турската Анадолска агенция в Ивицата Газа е унищожен по време на поредния конфликт между израелските сили и палестински екстремисти, пише \"Гардиън\".Повече от 24 часа продължават боевете. От Ивицата Газа са изстреляни над 450 ракети към Израел, а израелската армия порази повече от 200 мишени в Газа. Най-малко двама израелци и осем палестинци са загинали. Премиерът \"Ние остро осъждаме израелската атака срещу офиса на Анадолската агенция в Газа\", написа президентът на Турция Реджеп Ердоган в \"Туитър\".\"Турция и Анадолската агенция ще продължат да осведомяват света за израелския тероризъм и зверствата в Газа и други части на Палестина въпреки тези атаки\", закани се той.Израелската армия обяви, че е бомбардирала сграда в град Газа в събота, в която е имало офиси на военното разузнаване на \"Хамас\".", "date": "2019.05.05", "title": "Ердоган обвини Израел в тероризъм"}
{"url": "https://news.bg/world/iran-mobilizira-vsichki-resursi-za-prodazhba-na-petrol-na-siviya-pazar.html", "text": "Иран мобилизира всичките си ресурси, за да продава петрол на \"сивия пазар\" с цел заобикаляне на санкциите на САЩ, които Техеран възприема като незаконни.Това съобщи заместник-министърът на петрола на Иран Амир Хосеин Заманиния, предаде \"Ройтерс\", позовавайки се на местни медии.САЩ, които през миналата година се оттеглиха от иранската ядрена сделка, призоваха Иран се закани, че ще продължи да изнася петрол. \"Мобилизираме всички ресурси на страната и продаваме петрол на \"сивия пазар\", каза Заманиния, цитиран от IRNA.Министърът не разкри подробности за \"сивия пазар\", но според информация Иран продава петрол с голяма отстъпа и често чрез частни компании. Заманиния каза, че Иран не може да продава 2,5 милиона барела на денонощие заради санкциите, но не съобщи изнасяното от Техеран количество.Трябва да вземем сериозни решения за икономическото и финансовото управление, правителството работи върху това, продължи министърът и отбеляза: \"Това не е контрабанда. Това е отпор на санкциите, които ние не разглеждаме като справедливи или легитимни\".", "date": "2019.05.05", "title": "Иран мобилизира всички ресурси за продажба на петрол на „сивия пазар”"}
{"url": "https://news.bg/world/shri-lanka-izgoni-ot-stranata-stotitsi-chuzhdentsi-i-islyamski-propovednitsi.html", "text": "Шри Ланка е изгонила над 600 чужденци, включително около 200 ислямски проповедници от терористичните атаки на католическия Великден, съобщи министър, цитиран от АФП.Вътрешният министър на азиатската държава Ваджира Абейвардена заяви, че духовниците са влезли в страната законно, но след атаките е установено, че визите им са изтекли, за което са наложени глоби и са експулсирани от острова.Силовият министър добави, че с оглед на ситуацията в страната са направили преглед на визовата система и са взели решение да увеличат визовите рестрикции за религиозни учители. По думите му около 200 ислямски проповедници са изгонени. При атаките през миналия месец Министърът не разкри националността на тези, които са изгонени от страната, но полицията обяви, че много чужденци, на които са им изтекли визите, са от Бангладеш, Индия, Малдивите и Пакистан. Шри Ланка наложи извънредно положение след атаките и увеличи правомощията на армията и полицията да задържа заподозрени за дълъг период.", "date": "2019.05.05", "title": "Шри Ланка изгони от страната стотици чужденци и ислямски проповедници"}
{"url": "https://news.bg/bulgaria/20-mln-dushi-sledyat-na-zhivo-sveta-liturgiya-na-papata.html", "text": "Стотици се събраха на площад \" Княз Александър I\" в очакване на папа Франциск да пристигне с папамобила.Той ще тръгне от площад \"Александър Невски\" и ще премине с него по булевард \"Цар Освободител\", след което ще се качи на сцената, за да отслужи неделната Света литургия, която се очаква да бъде проследена на живо от 20 милиона души по целия свят.Заедно на площада се събраха православни християни и католици с флага на Ватикана и българския трикольор. Сред тях са майки с малки деца, хора с увреждания и възрастни хора.Специално за апостолическото пътуване на папа Франциск са пристигнали християни от цялата страна, от градове като Русе и Стара Загора.Поканени на събитието са представители на дипломатическия корпус, както и от всички вероизповедания в страната. Вече мина официалната репетиция за литургията и се очаква след броени минути да започне - точно в 16:45 часа.", "date": "2019.05.05", "title": "20 млн. души следят на живо Света литургия на папата"}
{"url": "https://news.bg/world/samoletat-na-prezidenta-na-gartsiya-napravi-avariyno-katsane-na-krit.html", "text": "Самолетът на президента на Гърция направи аварийно кацане на летището в Ираклион на остров Крит заради буря, съобщават руски медии, позовавайки се на гръцки медии.Машината, на която е бил и държавният глава Прокопис Павлопулос, е летяла към град Ханя на Крит. Президентът е продължил пътуването си с кола.Заради силните ветрове в региона в неделя бяха анулирани полети на две гръцки авиокомпании от Ханя до Атина и обратно, информира БГНЕС.", "date": "2019.05.05", "title": "Самолетът на президента на Гърция направи аварийно кацане на Крит"}
{"url": "https://news.bg/bulgaria/bog-obicha-propovyadva-papa-frantsisk-na-ploshtad-aleksandar-i-batenberg.html", "text": "Светата литургия, смятана за централната част от апостолическото пътуване на папа Франциск в България, започна с 15 минути по-рано от протокола - вместо в 16:45 ч. тя започна в 16:30 ч.Проведената на площад \"Александър I Батенберг\" меса продължи около час и половина.Папата беше посрещнат от хиляди граждани в 16,20 часа, след като пристигна с папамобила на площада.Проповедта на папата на Светата литургия беше като цяло за любовта.Изповядвам пред Всемогъщия Бог и пред вас, братя и сестри, че много съгреших с мисли, думи, дела и опущения. Моя вина, моя вина, моя преголяма вина, така започна водената от папата литургия.Това е традиционната Света литургия, която се отслужва в неделя и се счита, че с нея се приемат Тялото и Кръвта Христови.\"Бог обича! На бреговете на езерото на Галилея, където Бог вика Петър, той го призовава да остави занаята на рибаря, но въпреки веста за неговото възкресяване, Петър се връща към предишния живот. Така става с всички следовници на Бога. Сякаш те се връщат назад. Петър отново взима мрежите в ръцете си, отново поема тежестта на страданието, на разочарованието, дори и предаването е нещо много трудно в сърцето на следовниците. Болката е белязала техните сърца. Господ знае колко е силно изкушението за нас да се върнем към това, с което сме се занимавали преди. По същия начин мрежите на Петър са пример за нашата носталгия към миналото\", проповядва папа Франциск по време на Светата литургия, която той отслужи на площада.Преди това развълнуваното множество посрещна папамобила, а Светият отец започна да благославя всички присъстващи.Стотици се събраха на площад \" Княз Александър I\" в очакване на папа Франциск да пристигне с папамобила. Той тръгна от площад \"Александър Невски\" и бавно под съпровода на Католическия църковен храм премина по булевард \"Цар Освободител\". Папа Франциск поздрави монахини и малки деца, като положи ръка на главите им. След това папата се оттегли, за да облече расото си за Светата литургия. Представители на Католическата църква на Ватикана и България пристъпиха на сцената със свещи и разпятието в ръце.Заедно на площада се събраха православни християни и католици с флага на Ватикана и българския трикольор. Сред тях са майки с малки деца, хора с увреждания и възрастни хора. Специално за аполистическото пътуване на папата в София пристигнаха и вярващи от останалите градове на страната. Поканени на събитието бяха представители на дипломатическия корпус, както и от всички вероизповедания в страната.Елена Панайотова много се вълнува да срещне на живо папата.\"Това е първият път, когато виждам толкова известен човек и много се вълнувам\", коментира тя. Елена вече е участвала в Неделната молитва и почти я знае наизуст, но днес за първи път ще я прочете заедно с папа Франциск.Други деца пък описаха вълнението от това да видят папата с една дума - любов.Специално за визитата на папа Франциск от Русе е дошъл Васко Големанов. Пристигнал е по обяд и няма търпение да се потопи във вълнуващата атмосфера на площада.Интересно и вълнуващо е особено за хората, които искрено вярват, каза той за news.bg. Този папа специално е обединител и хората му вярват, изрази мнение той. Големанов ще посети и град Раковски, където утре папата ще даде първо причастие на 224 деца.Хелена Христова от Стара Загора живее от 50 години в България. По националност е полякиня и изповядва католицизъм. Сълзите в очите ѝ свидетелстваха за изключителното вълнение, с което очаква да зърне главата на Римокатолическата църква. Нейният съпруг е православен християнин, но по думите ѝ е възмутен от православната религия, защото в наши дни повече се издига в култ материалното и църквата не организира учения, с които да насочи хората.На въпрос дали посланието на папата за мир на Земята ще достигне до всички, тя направи препратка към Великден, който между католици и православни се празнува отделно. В нашата католическа църква макар да има литургия по западен обряд, има и по източен, но Великден сме празнували с православните, щом сме в дадена държава.Две момичета припаднаха по време на литургията, оказана им е медицинска помощ.Вече са премахнати всички заграждения от първите места, които папата посети. В момента се почиства теренът на площад \"Александър Невски\". Въпреки това обаче все още има засилено полицейско присъствие.", "date": "2019.05.05", "title": "Бог обича, проповядва папа Франциск на площад \"Александър I Батенберг\""}
{"url": "https://news.bg/bulgaria/tsigani-izpochupiha-zavedenie-v-karlovsko-selo.html", "text": "Цигани изпочупиха заведение в село Кърнаре, съобщава БНТ.Те нахлули с ножове в заведение по време на частно парти в карловското село Кърнаре, ранили са човек, а след това са изпочупили и стъклата на заведението.Инцидентът е станал късно снощи. Циганите поискали да влязат и да останат в заведението. Собственикът обаче им обяснил, че заведението не работи за външни посетители, защото има семейно тържество и празнуват абитуриентски бал. Те многократно били помолени да напуснат.След около 20 минути обаче те се върнали отново до заведението, но с ножове и група други цигани. Тогава започнали да чупят прозорците на заведението. Един от гостите на тържеството е ранен.", "date": "2019.05.05", "title": "Цигани изпочупиха заведение в карловско село"}
{"url": "https://news.bg/world/voenen-sadiya-v-alzhir-ostavi-v-aresta-nay-malkiya-brat-na-buteflika-i-dvama-razuznavachi.html", "text": "Военен съдия в Алжир остави в ареста най-малкия брат на бившия президент Абделазиз Бутефлика и двама бивши шефове на разузнаването, съобщава държавната телевизия, цитирана от \"Ройтерс\".Саид Бутефлика и двамата генерали бяха арестувани в събота. в началото на миналия месец след натиска на многохилядни протести.82-годишният беше на власт от 1999 г., но не се е появявал на обществени събития след прекаран удар през 2013 г.", "date": "2019.05.05", "title": "Военен съдия в Алжир остави в ареста най-малкия брат на Бутефлика и двама разузнавачи "}
{"url": "https://news.bg/world/marin-lyo-pen-iska-satrudnichestvo-s-orban-i-pravo-i-spravedlivost-za-ep.html", "text": "Сътрудничество с управляващите в Унгария и Полша - партията \"Фидес\" на премиера Виктор Орбан и \"Право и справедливост\" за Европейския парламент.Това предлага крайнодесният френски лидер Марин льо Пен. Това заяви тя на предизборен митинг в Брюксел, където подкрепи фламандската крайнодясна партия. По думите ѝ, те са добре дошли в коалицията, която обединява крайнодесни партии. Тя призова Орбан да реши дали неговото място настина е в \"Европейската народна партия\", която  за изключването му. Ако Полша не иска по-близки отношения с Русия, никой не ги принуждава, каза още тя.Припомняме, че консервативните лидери на Австрия и германската провинция Баварияза това ЕНП да се съюзи с популистки и националистически партии преди изборите за Европейски парламент по-късно този месец., който е председател на крайнодясната италианска партия \"Лига\", се опитва да създаде общоевропейски съюз от националистически, антиимигрантски партии, включително \"Алтернатива за Германия\" и \"Национален сбор\" на Марин льо Пен във Франция.", "date": "2019.05.05", "title": "Марин льо Пен иска сътрудничество с Орбан и \"Право и справедливост\" за ЕП"}
{"url": "https://news.bg/bulgaria/mvr-bez-intsidenti-premina-praznichnata-sveta-liturgiya.html", "text": "Без инциденти премина  в центъра на София, съобщават от пресцентъра на МВР.Около 12 000 души са присъствали на празничната Света литургия на площад \"Княз Александър I\". Събитието е част от апостолическото пътуване на папа Франциск в България.По време на провеждането му не са регистрирани инциденти. Двама граждани - мъж и жена, в явно неадекватно състояние, не са допуснати до събитието, а поради отказ да изпълнят полицейско разпореждане са отведени в столично районно управление.Оказана е медицинска помощ на място общо на шестима, четирима от тях - чужди граждани.Две деца, изгубили се в множеството, са били предадени на родителите им.Утре посещението на папа Франциск продължава според предварителната програма.", "date": "2019.05.05", "title": "МВР: Без инциденти премина празничната Света литургия"}
{"url": "https://news.bg/bulgaria/papata-prizova-da-ne-se-strahuvame-da-badem-zhivi-svideteli-na-evangelieto.html", "text": "Преизпълнени с любовта на Христа, бъдете живи свидетели на Евангелието във всеки ъгъл на този град, не се страхувайте да бъдете светците, от които тази земя толкова се нуждае.С такъв призив се обърна Светия отец в неделната си проповед , произведена на площад \"Княз Александър Първи\" в София.Папа Франциск призова да не се страхуваме от святостта, а напротив, да се радваме и да се чувстваме призвани, за да свидетелстваме за Христа - \"вие и всички синове и дъщери на тази земя ще станат това, за което е мечтал Отец, когато ви е създал - призвани, изненадани и изпратени от любов\".Бог призовава, Бог изненадва, Бог обича - на тези три постулата изгради проповедта си папа Франциск.В светлата седмица след Великден Светият отец припомни как Исус е призовал Петър, който изоставя рибарството, за да стане \"рибар на човеци\", но след смъртта на Учителя, сякаш и той прави стъпка назад под тежестта на страданието, разочарованието и предателството, които са тежък камък, преди благата вест за Възкресението да се вкорени в сърцата им, обясни папата.\"Бог обича! На бреговете на езерото на Галилея, където Бог вика Петър, той го призовава да остави занаята на рибаря, но въпреки вестта за неговото възкресяване Петър се връща към предишния живот. Така става с всички следовници на Бога. Сякаш те се връщат назад. Петър отново взима мрежите в ръцете си, отново поема тежестта на страданието, на разочарованието, дори и предаването е нещо много трудно в сърцето на следовниците. Болката е белязала техните сърца.Господ знае какво силно изкушение е да се върнем към нещата от миналото, каза папа Франциск. Той разтълкува, че в Библията мрежите на Петър са символ на изкушаваща носталгия към миналото, на желанието да си върнем нещо от онова, което сме искали да оставим. Фино и опасно е изкушение да се обезсърчим и да се предадем, посочи Светият отец.По думите му примирението е това, която яде като молец и разяжда надеждата.После се появява най-лошото, което може да се случи на една общност - сивият прагматизъм на живота, в който на пръв поглед всичко изглежда нормално, докато в действителност вярата се изпарява и дегенерира в дребнавост, каза папа Франциск.Той припомни обаче, че точно в този момент при Петър идва Исус и започва отначало и с търпение чака. Господ, разтълкува папа Франциск, не очаква идеални ситуации, Той ги създава и не чака да срещне хора без проблеми, разочарования, грехове или ограничения.Братя и сестри, Господ никога не се уморява да ни призовава. Силата на Любовта преобръща всяка прогноза и знае как да се започне отново, обърна се папа Франциск към вярващите и допълни, че Исус, Бог винаги ни предлага още един шанс.\"Всяка сутрин Той ни търси там, където сме и ни призовава да станем, да възкръснем отново чрез неговото слово, да погледнем нагоре и да повярваме, че сме създадени за Небето, а не за Земята, за висините на живота, а не за низостта на смъртта, призовавайки ни да не търсим \"Живия сред мъртвите\", каза Светият отец.Когато Го приемаме, ние се издигаме по-високо, приемаме по-красивото си бъдеще не като възможност, а като реалност, отбеляза той.Бог изненадва, Той е Господ на изненадата, който ни призовава да се изненадваме, но и да правим изненадващи неща, разкъсва парализиращата бариери, като ни изпълва с необходимата смелост за преодоляване на подозрението, недоверието и страха, които често се спотайват зад мисленето, че винаги сме правили нещата по този начин\", посочи Светият отец и призова да не се страхуваме: \"Господ обича живота ти, дори когато се страхуваш да го погледнеш и да го вземеш в ръце.\"По думите му Бог призовава и изненадва, защото Бог обича, а любовта е Неговият език и той моли Петър да ни научи на този език. В този път не сме сами и трябва да се осланяме на Господ и на силата на Неговата любов.Да бъдеш християнин е призив да вярваш, че Божията любов е по-голяма от всяко ограничение или грях. Едни от най-големите болки и пречки, които изпитваме днес, не се коренят в това да разберем, че Бог е Любов, а във факта, че сме започнали да Го възвестяваме и свидетелстваме по такъв начин, че за мнозина това не е Негово име.Чудото на Бога - неговата любов прави нашия живот произведение на изкуството, ако позволим да бъдем водени от Него, заяви папа Франциск. Това означава, по думите му, да се преодолява апатията с кураж и да се дава християнски отговор, а това означава и да се способни да устоим на патологиите на консуматорството и повърхностния индивидуализъм.Днес ние сме призвани да погледнем и да открием това, което Господ е направил в миналото, да вървим с Него към бъдещето, знаейки, че при успех и грешки, Той винаги ще се връща, за да ни призове отново да хвърлим нашите мрежи, каза папа Франциск.", "date": "2019.05.05", "title": "Папата призова да не се страхуваме да бъдем живи свидетели на Евангелието"}
{"url": "https://news.bg/bulgaria/pochina-radoslav-yankulov-1.html", "text": "Почина Радослав Янкулов, предаде \"24 часа\". Един от емблематичните спортни журналисти и бивш директор на Българското национално радио, ни напусна на 66 години.Янкулов завършва ВИФ и журналистика в СУ \"Св. Климент Охридски\".През 1976 г. постъпва в БНР. В края на 80-те напуска \"Хоризонт\" и за кратко е зам. главен редактор на спортната редакция в БНТ.", "date": "2019.05.05", "title": "Почина Радослав Янкулов "}
{"url": "https://news.bg/world/patnicheski-samolet-se-zapali-na-letishte-sheremetievo-desetki-zaginali-i-raneni.html", "text": "Пътнически самолет се запали на московското летище \"Шереметиево\", съобщи \"Спутник\".По последни данни, загинали са най-малко 41 души, а други петима са пострадали.Припомняме, че според първоначалните съобщения, всичките 73 пътници и 5-членен екипаж бяха успешно евакуирани.Самолетът \"Сухой Суперджет 100\" на авиокомпанията \"Аерофлот\" е изпълнявал полет от Москва за Мурманск, но е поискал да се върне и да кацне аварийно на това летище. Изпратен е поне един сигнал за тревога. Кадри от пожара вече се появиха в социалните мрежи. Вероятно мълния е причинила пожара. Руските власти са започнали проверка на правилата за безопасност. ", "date": "2019.05.05", "title": "Пътнически самолет се запали на летище \"Шереметиево\", десетки загинали и ранени "}
{"url": "https://news.bg/bulgaria/episkop-gerasim-vsichki-zhelaniya-na-papa-frantsisk-byaha-izpalneni-ot-bpts.html", "text": "Изпълнихме всички желания на папа Франциск относно организацията и протокола. В това увери главният секретар на Светия Синод епископ Герасим, цитиран от NOVA. Той обясни и защо Франциск е помолил да остане сам в храма \"Св. Александър Невски\", където се помоли пред иконата на Св. Св. Кирил и Методий.Това беше негова молба и негово желание. Още в първото писмо, което получихме с официалното потвърждение, че папата ще пристигне у нас, той помоли в тишина, спокойно да се помоли пред олтара на Светите братя Кирил и Методий. Смятам, че изпълнихме всички желания, които имаше папа Франциск относно нашата организация и протокол, разказа той.Православното и католическо паство в България няма какво да делим, убеден е Герасим. Наистина общуването в такова ниво - молитвено, между нашите две църкви е прекъснато много отдавна, още пред 1054 г., призна обаче той.Припомняме, че Главата на Римокатолическата църква Той пристигна днес и визитата му ще продължи до 7 май. Светият отец дойде у нас със свита от 35 души - най-висши представители на Светия престол.Той се срещна с  и . Речта си към всички българи папа Франциск Той заяви, че България винаги е отваряла вратите си и се е отнасяла като мост между Изтока и Запада.Програмата на папата ще продължи утре.В понеделник Франциск ще посети бежанския център \"Враждебна\", след което в град Раковски ще проведе света литургия с първо причастие на 250 деца в църквата \"Пресвето сърце Исусово\". Първото причастие е паметен ден за децата католици, а този път те ще бъдат със самия папа. На площада пред църквата ще има около 2000 души.С част от католическата общност Светият отец ще се срещне в църквата \"Св. Архангел Михаил\" в Раковски.Посещението на папа Франциск у нас ще завърши със събитието за мир на пл. \"Независимост\" в София. Тогава Светият отец ще отправи своето послание за мир към целия свят заедно с представители на различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България.Папа Франциск ще бъде изпратен от премиера Борисов на 7 май сутринта.", "date": "2019.05.05", "title": "Епископ Герасим: Всички желания на папа Франциск бяха изпълнени от БПЦ "}
{"url": "https://news.bg/crime/spetssadat-ostavi-v-aresta-vetko-arabadzhiev.html", "text": "Бизнесменът Ветко Арабаджиев остава в ареста. Това реши на заседанието си тази вечер Специализираният съд, предаде \"24 часа\". Съдът обясни, че е необходимо да се изиска от испанския съд разяснение заради това, че Арабаджиев не е екстрадиран по едно от обвиненията.Обвинението е именно за данъчни престъпления и по този текст от закона все още той не може да бъде съден.Ако испанските магистрати категорично бяха отказали да го екстрадират за данъчни престъпления, те щяха да го упоменат в решението си.Ако решението не съда бъде обжалвано, делото ще се гледа пред Апелативния спецсъд на 14 май.Припомняме, че Арабаджиевот Испания малко след полунощ в събота. на престъпна група за данъчни престъпления и пране на пари.Арабаджиев и съпгугата му Маринела бяха арестувани  край Барселона. Месеци наред те бяха издирвани с европейска заповед за арест, след като през август месец В София беше задържан и синът им Вълчо, който също е обвинен, а неотдавна Екстрадицията на Маринела Арабаджиева все още не е факт, тъй като испанският съд все още не е взел решение за това.", "date": "2019.05.05", "title": "Спецсъдът остави в ареста Ветко Арабаджиев"}
{"url": "https://news.bg/bulgaria/tomina-nedelya-pochitame-apostol-toma-1.html", "text": "Днес е Томина неделя - почита се паметта на св. Тома, един от 12-те Христови ученици, известен с прозвището Неверни.Това наименование идва от евангелските текстове, в които разказват, че когато мълвата за изчезналото тяло Господне се разнесла, единствен апостол Тома не повярвал. За да се убеди в чудото, поискал да пипне раните от гвоздеите, с които Исус бил прикован на кръста.На осмия ден от възкръсването си Христос отишъл при Тома и му казал: \"Когато Тома сам се убедил във възкресението, паднал на колене пред Спасителя и молил за прошка.Това моментно неверие на апостол Тома става олицетворение на миговете на колебание и съмнение, в които изпада всеки човек.Томина неделя е последният ден от седмицата след Великден, наречена Светла или Празна неделя, защото е \"празна\" откъм работа - в седемте дни не се работи.На Томина неделя жените повторно боядисват яйца и ги раздават за душите на покойните си близки, като вярват, че така ще ги предпазят от превъплъщаване.Имен ден празнуват всички, носещи имената Тома, Томислав, Томислава.", "date": "2019.05.05", "title": "Томина неделя - почитаме апостол Тома"}
{"url": "https://news.bg/world/v-venetsuela-se-razbi-voenen-helikopter-zaginaha-7-dushi.html", "text": "В Венецуела се разби военен хеликоптер. Седемте души, които са били на борда, са загинали.Хеликоптерът е принадлежал на въоръжените сили на Венецуела, съобщава изданието \"El Nacional\".Очевидци са съобщили за експлозии.Уточнява се, че всички загинали са офицери. Сред тях има трима капитани, двама майори и двама подполковници.", "date": "2019.05.05", "title": " В Венецуела се разби военен хеликоптер, загинаха 7 души"}
{"url": "https://news.bg/int-politics/tereza-mey-prizova-korbin-da-se-sporazumeyat-za-brekzit.html", "text": "Британският премиер Тереза Мей заяви, че с лидера на лейбъристите Джеръми Корбин трябва да загърбят разногласията си, за да бъде одобрено споразумението за Брекзит, предаде \"Ройтерс\".\"Хайде да чуем какво ни казаха избирателите на местните избори и за миг да оставим разногласията си. Да се споразумеем.\" - обръща се тя към Корбин.В изявлението си тя визира  на местните избори, които се проведоха в Англия на 2 май.Припомняме, Мей прие предложението на ЕС за отлагане на Брекзит до 31 октомври 2019 г., като се надява да убеди парламента да приеме сделката с Брюксел. Тя заяви, че ако споразумението за Брекзит бъде прието до 31 май, Великобритания няма да участва в евроизборите.", "date": "2019.05.05", "title": "Тереза Мей призова Корбин да се споразумеят за Брекзит"}
{"url": "https://news.bg/interviews/formulata-na-teo-vodachat-v-tamninata-koyto-uchi-na-svoboda.html", "text": " Темата на филма Ви за Теодосий Теодосиев е нехарактерна за българското кино. Каква е предисторията на \"Формулата на Тео\"?Още когато бях ученик в Казанлък знаех, че той преподава физика и че има голям интерес към него. Някои от съучениците ми посещаваха неговите школи. Никога не съм се интересувал от физика и тогава гледах малко скептично, но той остана в съзнанието ми като учител извън приетите представи, който успява да привлича ученици - при това с интерес към физиката, което беше още по-странно за мен. Когато започнах да правя активно филми, реших да го снимам за поредицата \"Малки истории\" по БНТ. Тогава се запознах с Теодосий Теодосиев лично и видях, че в него има нещо, което е необичайно от гледна точка на съвременния човек. Някакво ехо от минали времена, като от старите гръцки школи, в които учителите са преподавали по подобен начин. Като например Питагор, който е формирал около себе си кръг на познание, свързан не само с математиката. Преподавал е философия, учел е възпитаниците си на концепция за живота. Както Теодосий Теодосиев говори на учениците за поезия, музика, за всичко, което сме наследили от нашата цивилизация. Усетих в него човек с мисия, което веднага ме изкуши като разказвач на истории. Поисках да разкажа неговата. И стана така, че заснехме малката история с уговорката да направим филм. По-късно написах сценарий, спечелихме конкурс в Националния филмов център и се заехме с оператора Борислав Георгиев и с продуцентите Поли Ангелова и Николай Тодоров от \"Скрийминг имоушънс\". Така започна.Как продължи? Самия филм снимахме около година и половина - две. Тео не е от героите, които обещават зрелищни сюжети. Не е Кристо, за да опакова сгради. Той пише формули и говори неща, които повечето хора не разбират. От гледна точка на съдържание той има невероятни послания, но понеже липсва екшън като за филмовия екран, трябваше да натрупваме близо две години множество ситуации, от които да изведем визуалния образ, разкриващ учителя Тео. Беше много интересно. Поканиха го в Китай за Деня на физиката - там има негов ученик, който преподава по неговата система, беше наш домакин. Теодосий Теодосиев изнесе много интересна лекция пред китайски ученици, които бяха много развълнувани. И той самият беше впечатлен от Китай, видяното тям затвърди тезата му, че тази страна е основен претендент за световно лидерство. Това, което му каза неговият ученик, е че ако остане там ще бъде милионер. Това не го поблазни. Заснехме много материал през тези близо две години - около 600 часа. Пред всичко това, когато стигнахме до ниво монтаж, изпаднах в някаква бездна, докато го организирам в разказ. Има много отпаднали епизоди, за които ме боли сърцето, че не успяхме да ги включим.Например? Имаше срещи с Минко Балкански, един от най-големите дарители в България. Той също е физик, живее във Франция, синовете му имат много успешен бизнес. Те му помагат, за да дава възможност на българчета да се образоват, а след това те самите да помагат на страната си. За епизодите с него съжалявам. Нямаше възможност да ги включим, то е цял допълнителен сюжет.Отпадна и много интересен епизод с предприемача Ивайло Пенчев, който е голям ценител на метода на преподаване на Тео. Двамата са големи приятели. И много други неща отпаднаха, но съжалявам и за нещо, което не успяхме да заснемем. Много искахме да го снимаме с проф. Теньо Попминчев, който е от неговата школа, сега работи в САЩ. Направи уникално откритие в лазерната физика, в научните среди прогнозират, че след време ще претендира за Нобелова награда. Но той беше в Америка и нямахме пресечна точка между двамата на живо.Какво искахте да покажете от личността на Теодосий Теодосиев, какъв образ имахте в съзнанието си докато работехте по филма? За мен той е водачът в тъмнината. Точно това е внушението - че той превежда учениците си през мрака към познанието. Ние живеем в тъмнина по отношение на разбирането на екзистенциалните въпроси, на техните отговори. Учителят Тео е напипал нишка, по която успява да преведе съзнанието на своите ученици и да ги заведе на места, където могат да разгърнат потенциала си. Той не претендира да е голям учител, но води голяма школа след себе си, прави големи ученици. Това е много интересно, успях да видя за тези месеци как събужда потенциала им, извежда го и ги учи на свобода. Не е от строгите учители, които довеждат учениците до стрес, а по-скоро създава някакво приятелско усещане, търси взаимодействие.Описвате изключителен човек, който не афишира мащабите си. Как доведохте това до екрана? Визуално не можехме да си позволим свръхмащабни неща, защото нямаше да отговарят на природата на героя. Той е изключително скромен, пестелив, вглъбен и ние трябваше да запазим това като разказ. Макар да се изкушавахме на моменти да представим физиката по-артистично, ако бяхме решили да сме хиперартисти, нямаше да се получи.Въпреки това във филма имате картини без текст, които изглеждат като символи. Добавят смисъл, без да бъдат претенциозни.Заслугата за картината е на оператора Борислав Георгиев. За него беше доста трудно, защото Теодосий Теодосиев чувстваше дискомфорт от близкото присъствие на камерата. Трябваше да се справим с това и същевременно операторът да направи кадри, които да имат художествена стойност. По принцип в един филм, за да има някаква принадена стойност, се търси внушението, освен директното послание. През цялото време съм се опитвал да бягам от еднопластовия разказ, в този смисъл сме се старали да създадем още нива, да ги подкрепим визуално. Нива, които да са по-скоро внушение, някаква емоция, която да вдигне разказа. Нищо визуално не е случайно, търсили сме го.Означава ли това, че повече планирате, отколкото да импровизирате в работата си?Не, по-скоро е въпрос на усещане... Започвайки работа, трябва просто да се успокоя, да видя нещата. Не се водя от намерение непременно да направя нещата заковани по определен начин. Обикновено обстоятелствата са съвсем различни от това, което си представя човек, затова се водя от интуицията, усещането за ситуацията и за пространството. Тоест имам някаква посока, но гледам да не се ограничавам, защото много често ми се е случвало, като отида с конкретни намерения, да се ударя като в стена. Адаптирал съм се бързо да се ориентирам точно на базата на интуицията.Промени ли се нещо в отношението Ви към физиката, докато снимахте филма? За мен физиката остава също толкова Terra incognita, колкото е била преди. Но видях, че това е част от голямото знание за вселената, за света, за нещата. Тоест нищо не може да бъде неглижирано. Мисля, че започнах да гледам сериозно на такива неща, които изглеждат на пръв поглед сухо и скучно. Както се казва, за да направиш овчарски скок, трябва голям прът. Това, което видях при Тео, е че въоръжава учениците си с прът така, че да скочат, колкото може по-високо.Интересни са Ви учителите, духовните водачи?Всъщност това, което ми е интересно, са хората с мисия. Тези, които са отвъд битовизма и не се водят от оцеляването, които се опитват да надскочат системата, които са успели да надскочат себе си. В този смисъл първият ми филм е за духовен учител - Ваклуш Толев. И неговата история ми беше много трудно да разкажа. Тук става въпрос за физика, там за метафизика, което е също доста сложно за визуалните похвати на киното. Говоря за чисто визуалната страна, като внушение и психология е друго.Сега изпитвате ли удовлетворение от направеното? Да, реакцията надмина очакванията ми. Филмът получи покани от Америка, Канада, Англия, Германия... Общо взето от целия свят. Писаха и от цяла България. Засега е сигурно, че ще имаме прожекции 15 май в кино \"Люмиер\", на 20 май в кино \"Одеон\" и на 25 май във Варна във Фестивалния център. Имах нагласата, че филмът ще предизвика интерес заради личността на Теодосий Теодосиев, очаквах го. Но ме радва, че вече интересът е и заради самия филм. Има ентусиасти, които са готови дори да го превеждат на чужди езици. Учители от целия свят ми писаха във Фейсбук с предложения да съдействат филмът да бъде показан там, където живеят. Примерът на Тео им дава надежда, че има нещо положително, което може да вдъхновява. Той е вдъхновител.", "date": "2019.05.05", "title": "„Формулата на Тео”: Водачът в тъмнината, който учи на свобода"}
{"url": "https://news.bg/int-politics/makedontsite-izbirat-prezident-na-vtori-tur.html", "text": "В седем часа започна гласуването на  в Северна Македония, предаде ТАСС. Гласуването приключва в 19 ч. местно време.За гласуване са отворени 3480 избирателни участъка. Право на глас имат 1,8 милиона души.Очаква се предварителите резултати от вота да станат известни около полунощ, а официалните ще бъдат обявени на следващия ден. кандидатът на управляващата коалиция Стево Пендаровски и кандидатката на ВМРО-ДПМНЕ Гордана Силяновска-Давкова - първата жена, която се бори за президентския пост - получиха по около 41 процента от гласовете.Резултатите от вота завият от това как и дали етническите албанци, които съставляват около една четвърт от 2,1 милионното население на страната, ще гласуват.Президентският пост като цяло е церемониален, но гласуването се разглежда като референдум за премиера на лявоцентристкото правителство Зоран Заев, който наскорода се добави \"Северна\" към официалното име на Македония, с което се сложи край на дългогодишен спор с Гърция. Заев предупреди, че ниска избирателна активност или победа за Давкова ще тласне държавата към предсрочни парламентарни избори. ", "date": "2019.05.05", "title": "Македонците избират президент на втори тур"}
{"url": "https://news.bg/society/plevneliev-papa-frantsisk-e-nay-madriyat-lider-dnes.html", "text": "Посещението на папата в България е многопластово. В никакъв случай визитата не е единствено и само духовна, за да подчертае своя респект и интеграция към българските католици. Папата е един голям противник на корупцията и един голям борец. Той има много силни речи и изказвания в тая посока - как корупцията разяжда обществата отвътре и доверието на хората към техните лидери. Това заяви пред Нова Росен Плевнелиев, президент на България в периода 2012 - 2017 година.По думите му папата ще дойде у нас и с много специална мисия от гледна точна на отношенията между Православната и Римокатолическата църква. Според Плевнелиев двете църкви вече повече от 1 000 година са по-скоро символ за раздор и разделение, а не би трябвало да е така. Той определи и че Православната църква е доста по-крайна в позициите си.Президентът изяви мнение и че му се иска Българската православна църква (БПЦ) да не гледа толкова формално и протоколно на визитата на папа Франциск. \"Извън протокола, какъв по-голям смисъл от това да се обединим заедно и всеки да служи на Господ. Но да бъдем заедно, а не разделени\", призова Плевнелиев.\"Наистина нашата църква в много отношения остава настрани от процесите, не търси водещата роля, не търси позитивно развитие на резултатите по отношение специално на общуването. Нека да не забравяме, че нашата църква беше една от малкото, която отказа да участва във Вселенския събор и отказа да участва през 2016 година в т. нар. работна група за задълбочаване на връзките между Католическата и Православната църква\", припомни президентът, допълвайки, че БПЦ все стои встрани.По думите му има множество измерения и причини това да бъде така, но могло и да се търси по-приятелски диалог.В заключение Плевнелиев коментира, че докато е бил държавен глава и след това е имал честта да се среща с много лидери по света, включително силни такива като президентите на САЩ и Русия. Той обаче винаги е търсил мъдростта. Според него най-мъдрият лидер днес е именно папа Франциск.", "date": "2019.05.05", "title": "Плевнелиев: Папа Франциск е най-мъдрият лидер днес"}
{"url": "https://news.bg/society/papa-frantsisk-na-balgarska-zemya.html", "text": "Главата на Римокатолическата църква папа Франциск стъпи на Българска земя.Самолетът на папата кацна на летище \"София\" в 9.48 часа. Точно в 10.02 часа той стъпи за първи път на българска земя.  Светият отец идва у нас със свита от 35 души - най-висши представители на Светия престол.Още преди да слезе от самолета папа Франциск беше посрещнат от епископ Георги Йовчев - епископ на Софийско-Пловдивската епархия. С него се срещна и Апостолическият екзарх епископ Христо Пройков.След това четири българчета в носии поднесоха на папата цветя и венци.Министър-председателят Бойко Борисов чакаше главата на Светия престол на червения килим. Той го придружи до залата в летището, където двамата говориха пред медиите около 3 минути.След приветствието на Борисов папа Франциск благодари за поканата. Премиерът от своя страна посочи, че целият български народ е щастлив и тръпне, че папата е в България.\"Харесвам папата - от разговорите си с него научавам много неща\", каза Борисов след срещата с Францик. По думите му .След това  пред \"Дондуков\" 2. Там бяха и други държавни ръководители.Радев и папата влязоха в президентството, в Гербова зала, където президентът подари на Франциск ръчно изработено Разпятие Христово от орехово дърво.На площад \"Атанас Буров\" . Днес с най-топли чувства ви посреща един открит и добросърдечен народ, народът на една от най-старите християнски държави, заяви Радев.Радев призова да изграждаме мостове, а не стени. папа Франциск започна с: \"Христос Воскресе!\"Той заяви, че България винаги е отваряла вратите си и се е отнасяла като мост между Изтока и Запада.След това  в сградата на Светия Синод. Срещата между двамата засега е най-продължителната.Патриархът прие топло и сърдечно папа Франциск, а главата на Римокатолическата църква от своя страна увери, че ще носи в сърцето си спомена за \"тази братска среща\".След това папата отиде пеш до катедралата \"Св. Александър Невски\", където се .С дълбока почит към светците папа Франциск приведе глава и закри с ръце очите си.На площада пред храм-паметника  (Regina Coeli).В 16.30 часа, ,  на площад \"Княз Александър I Батенберг\" започна Света литургия, която продължи около час и половина.Програмата на папата ще продължи утре.В понеделник Франциск ще посети бежанския център \"Враждебна\", след което в град Раковски ще проведе света литургия с първо причастие на 250 деца в църквата \"Пресвето сърце Исусово\". Първото причастие е паметен ден за децата католици, а този път те ще бъдат със самия папа. На площада пред църквата ще има около 2000 души.С част от католическата общност Светият отец ще се срещне в църквата \"Св. Архангел Михаил\" в Раковски.Посещението на папа Франциск у нас ще завърши със събитието за мир на пл. \"Независимост\" в София. Тогава Светият отец ще отправи своето послание за мир към целия свят заедно с представители на различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България.Папа Франциск ще бъде изпратен от премиера Борисов на 7 май сутринта.", "date": "2019.05.05", "title": "Папа Франциск на българска земя"}
{"url": "https://news.bg/society/prezidentat-radev-posreshtna-tarzhestveno-papa-frantsisk.html", "text": "Папа Франциск беше тържествено посрещнат от президента Румен Радев и гвардейска част.Папата и държавният глава се отправиха към централния вход на президентството под звуците на гвардейския духов оркестър.Церемонията започна с отдаване на почит на знамената на България и Ватикана и изпълнение на химните на двете държави.Площад \"Александър Буров\" пред президентството събра десетки поклонници и гости, дошли да видят Негово Светейшество Папа Франциск.Папата беше очакван на \"Дондуков\" 2 и от министрите на външните работи, туризма и труда - Екатерина Захариева, Николина Ангелова, и Бисер Петков.Папата лично отправи поздрав към министрите и размени сърдечни поздрави с митрополит Антоний.След това държавният глава и Папа Франциск се оттеглиха на среща на четири очи в Гербова зала на президентската институция, а гвардейсската част се оттегли с марш от площада.Там бяха още вицепрезидентът Илияна Йотова, председателят на Народното събрание Цвета Караянчева и кметът на София Йорданка Фандъкова.Сред официалните гости на събитието бяха още президентът Плевнениев, лидерът на социалистите Корнелия Нинова, омбудсманът Мая Манолова, Пламен Орешарски и Красимир Велчев, Веселин Марешки.Пред президентството присъстваха и представители от свитата на папата.", "date": "2019.05.05", "title": "Президентът Радев посрещна тържествено папа Франциск"}
{"url": "https://news.bg/politics/poseshtenieto-na-papata-e-priznanie-za-vanshnata-ni-politika-spored-borisov.html", "text": "Харесвам папата - от разговорите си с него научавам много неща. Така премиерът Борисов, видимо развълнуван, коментира пред журналисти срещата си с папа Франциск минути след официалното посрещане на летище \"София\".Неговите молитви са всеизвестни и изключително важни, според Борисов, който постави акцент върху посланията на папата за мир, в частност мир на Балканите и региона. По думите на Борисов значещо и значимо е посещението на папа Франциск и в Северна Македония след България, като с това се отдава и дължимото на България и това, което тя е направила по време на председателството на ЕС за интеграцията на съседката ни и Западните Балкани като цяло към Европа.На въпрос дали възприема визитата на папата като оценка на водената от България външна политика, премиерът Борисов заяви, че България стои добре по принцип на международната сцена, но действително посещението на ръководителя на Римокатолическата църква е един вид признание.По думите на Бойко Борисов в разговора папа Франциск го е поощрил и за това, което правителството прави с магистралите и мостовете, тъй като те свързват хората.Като коментар за времетраенето на срещата, Борисов се позова на реплика на папата за разликата между терористите и протокола - с терористи може да се преговаря, с протокола не може.Борисов отново изказа удовлетворението си, че папа Франциск е приел поканата и е удържал на думата си да посети България. Премиерът обърна внимание, че Франциск е дошъл у нас с цялото си правителство.", "date": "2019.05.05", "title": "Посещението на папата е признание за външната ни политика, според Борисов"}
{"url": "https://news.bg/society/radev-s-nay-topli-chuvstva-vi-posreshta-edin-otkrit-i-dobrosardechen-narod.html", "text": "Днес с най-топли чувства ви посреща един открит и добросърдечен народ, народът на една от най-старите християнски държави. С тези думи президентът Радев се обърна към Папа Франциск.Мирът е траен само когато съществуват хуманизмът и толерантността.Българското общество не търпи расизъм и ксенофобия, изтъкна президентът и посочи, че само на метри една от друга мирно съществуват католическа църква, джамия, синагога и православен храм, а името на столицата ни София означава премъдрост.Радев призова да изграждаме мостове, а не стени.Радев припомни в словото си светите места за всички българи - мощите на Св. Константин Кирил Философ, които почиват в базиликата \"Сан Клементе\".Както и осветените от папа Адриан II български славянски книги и писания в базиликата \"Санта Мария Маджоре\" през IX век.Радев подчерта делото на Светите братя Кирил и Методий и значението на българската азбука, която е вградена в основите на европейската и световна цивилизация и е стожер на българската идентичност.Добре дошли в България, Ваше Светейшество, възкликна Радев.", "date": "2019.05.05", "title": "Радев: С най-топли чувства ви посреща един открит и добросърдечен народ"}
{"url": "https://news.bg/int-politics/kndr-potvardi-ucheniyata-s-raketi.html", "text": "Северна Кория потвърди, че е провела изпитания на далекобойни реактивни оръдия и на тактически управляеми оръжия.Ученията са наблюдавани от лидера на КНДР Ким Чен-ун, съобщи държавната телеграфна агенция КЦТА, цитирана от ТАСС. Агенцията уточни, че тестовете са проведени вчера, когато КНДР е изстреляла и снаряди с малък обсег по посока на Японско море.\"Целта на ученията е да се проверят оперативните способности и точността на изстрелване на далекобойни реактивни оръдия с голям калибър и тактическо управляемо оръжие, точността на изпълнение на огневите задачи\", посочва КЦТА.Ким е бил на наблюдателен пункт и е дал заповедта \"Огън\". Лидерът на КНДР останал доволен от стрелбите, определил ученията като успешни и похвалил военнослужещите. Той е коментирал, че провеждането на учението е необходимо за отстояване на политическия суверенитет и икономическата самостоятелност на републиката.КЦТА не уточнява мястото на провеждане на ученията, типа на използваното оръжие и броя на изстреляните снаряди.По-рано агенция \"Йонхап\" съобщи, че  от района на Вонсан, източното крайбрежие на страната. По информация ракетите са пролетели разстояние от 70 до 200 км. в направление Японско море.Последният път, когато Пхенян извърши изпитания на ракети, беше през ноември 2017 година с ракета \"Хвасон-15\", която се издигна на 4475 км. и преодоля разстояние от 950 км. Според съобщението на официалните власти на Северна Корея \"Хвасон-15\" може да носи ядрена бойна глава, а в зоната й на действие се намира цялата територия на САЩ.През април 2018 година Пхенян обяви отказ от провеждане на изпитания с ядрено оръжие, а също и с балистични ракети с различен обсег на действие.През май месец миналата година КНДР ликвидира полигона в Пхунгери, на който по-рано бяха проведени шест подземни ядрени изпитания. За периода от 2016 - 2017 година КНДР е осъществила около 40 пуска на балистични ракети.", "date": "2019.05.05", "title": "КНДР потвърди ученията с ракети"}
{"url": "https://news.bg/society/papa-frantsisk-balgariya-vinagi-e-bila-kato-miren-most-mezhdu-iztoka-i-zapada.html", "text": "Христос Воскресе! Радвам се, че се намирам в България - земя с древни християнски корени, стимулираща естественото желание за среща и обмен, както в региона, така и в международната общност.Така започна папа Франциск речта си към всички българи на площад \"Атанас Буров\" пред сградата на президентството.Сърдечен поздрав папата отправи към властите и институциите.Своя поздрав той отправи и към Негово Светейшество Патрхиар Неофит, Светия синод, епископите, свещениците, монасите, монахините, всички православни християни и католици, на вярващите мюсюлмани и евангелисти.България винаги е отваряла вратите си и се е отнасяла като мост между Изтока и Запада, каза още папа Франциск.Папата изтъкна, че вече 50 години официална българска делегация посещава Ватикана по повод празника на Св. Св. Кирил и Методий.Нека бъдат благословени Св. Св. Кирил и Методий, които се превърнаха от хилядолетия в пример за нас и си остават вдъхновител на плодотворен диалог, хармония и на братска среща между църквите, държавите и народите, призова Папата.Речта си Папата започна с благодарствени думи и не пропусна да отбележи мястото, на което се намира - площада, носещ името на политика Атанас Буров, който не е могъл да понесе и е пострадал жестокостта на един режим. Два пъти в словото си папа Франциск напомни за тоталитарното минало на България и два пъти обърна внимание на средищната позиция на станата ни в диалога, но и в противопоставянето между Запада, от една страна, и Русия и Турция, от друга.30 години след края на тоталитарния режим, който ограничаваше свободата и инициативите, България е изправена пред последствията на емиграцията на повече от 2 милиона нейни граждани.Като нова зимаи ледена завеса папа Франциск определи демографската криза в страната, която е следствие на липсата на доверие в бъдещето.Спадът в раждаемостта, съчетан с интензивен миграционен поток доведе до изоставяне и обезлюдяване на много села и градове, а в същото време са налице и бежански вълни от хора, търсещи спасение от войната, изтъкна главата на Римокатолическата църква. Или от бедност, стремящи се да достигнат до най-богатите райони на Европейския континент, продължи той.Според Папа Франциск старанията и усилията на управляващите не са достатъчни и трябва да се положат всички усилия за създаване на благоприятни условия за младите хора и тяхното семейно бъдеще и възможности за достоен живот.Папата акцентира на усилията на Папа Йоан XXIII, \"Българският папа\", за насърчаване на братското сътрудничество между всички християни.", "date": "2019.05.05", "title": "Папа Франциск: България винаги е била мирен мост между Изтока и Запада"}
{"url": "https://news.bg/politics/joncheva-pita-dali-se-razsledvat-kmetovete-na-petrich-i-bansko.html", "text": "Депутатът от БСП Елена Йончева се интересува дали се проверяват и разследват кметовете на Петрич и Банско за съмнителния начин, по който са се сдобили с имоти и действията им във властта. Изявлението си Йончева направи в Петрич на фона на продължаващия скандал с имущество на хора във властта, но и  от петък вечерта, че ще има сериозни наказания и случилото се дотук е само половината.Т.нар.  преля в скандала с , където и самото име на .\"Разследват ли МВР и прокуратурата кмета на Петрич? Или кмета на Банско? За това, че обществените поръчки се печелят от определен брой приближени фирми на кмета и партията? За това, че кметът на Петрич отделя милион и половина лева за несъществуваща сграда\", попита Йончева.Тя заяви, че кметът на Банско си е построил къща, която местните хора наричат \"малкия Рилски манастир\". \"Вярно ли е, че същият кмет дава обществените поръчки, свързани с инфраструктурата, на своя кумец\", попита още Йончева. Знаете за \"Кумгейт\" в Хасково - Хасково не е изключение, а пример - как се ограбва България\", заключи Йончева.По думите й общините са превърнати във феодални владения, където една група, приближена до управляващите, източва общински и държавни европейски средства.", "date": "2019.05.05", "title": "Йончева пита дали се разследват кметовете на Петрич и Банско"}
{"url": "https://news.bg/bulgaria/sedem-raneni-pri-katastrofa-na-mikrobus-vav-vidinsko.html", "text": "Седем души са ранени при катастрофа на пътнически микробус в района на село Арчар, съобщават от ОД на МВР-Видин, цитирани от . В микробуса са пътували 7 души. Той се е движел от Арчар в посока Видин. Малко след излизане от селото бусът е самокатастрофирал, като вероятната причина е несъобразена с мократа настилка скорост. Движението в участъка е затруднено.Прегледани са няколко от ранените. Не е ясно дали някой от тях е с опасност за живота.", "date": "2019.05.05", "title": "Седем ранени при катастрофа на микробус във Видинско"}
{"url": "https://news.bg/society/papa-frantsisk-se-pomoli-nasame-pred-prestola-na-svetite-bratya-kiril-i-metodiy.html", "text": "В храм-паметника \"Св. Александър Невски\" под звуците на Църковния хор папа Франциск се отправи към иконостаса пред олтара, посветен на Светите братя Кирил и Методий за лична молитва насаме.През цялото време папата бе съпровождан от митрополит Антоний.С дълбока почит към светците папа Франциск приведе глава и закри с ръце очите си. Главата на Римокатолическата църква прекара няколко минути в мълчалива молитва, докато Папската свита остана зад него.С тази мълчалива молитва той засвидетелства дълбоко уважение към Българската православна църква, към Светите братя Кирил и Методий.След молитвата папата се изправи и беше последван от представителите на Светия престол на обиколка, където той отблизо видя иконите, разположени из целия храм. Ръката на папа Франциск целунаха общественици и представители на властта, а някои от тях дори му подариха лични подаръци.След излизането на папата от храма го очакваше събралото се мнозинство от нетърпеливи и силно развълнувани миряни.Папа Франциск се приближи към вярващи, които целунаха ръката му и се снимаха с него за спомен от историческата визита. Той от своя страна положи ръката си върху главите на представители на католическата църква у нас.В разговор с деца папа Франциск благо се засмя. На монахини от католическата църква папата топло връчи дарове и ги поздрави.Срещата на папата с вярващи премина под песните на Католическия църковен хор, който ще изпълнява и песнопения на молитвата \"Царица Небесна\" (Regina Coeli).Папа Франциск спря за молитва и пред иконата Месемврийската Богородица (Богородица от Несебър).", "date": "2019.05.05", "title": "Папа Франциск се помоли насаме пред престола на Светите братя Кирил и Методий"}
{"url": "https://news.bg/bulgaria/mo-sas-signal-do-tsik-za-narushenie-na-partiya.html", "text": "Министерството на отбраната изпрати официален сигнал до Централната избирателна комисия (ЦИК), съобщават от ведомството.Изпратеният вчера сигнал е за неправомерно използване от политическа партия \"Воля-българските родолюбци\" на знака за национална принадлежност на самолетите и вертолетите от българските Военновъздушни сили.Политическа партия \"Воля-българските родолюбци\" е регистрирана за участие в изборите за Европейски парламент на 26 май 2019 г.Знакът представлява три концентрични кръга в цветовете на българското национално знаме и е вписан в регистъра на военните въздухоплавателни средства на България. Той се поставя върху тялото, опашката и крилата на въздухоплавателните машини, с цел разпознаването им от въздуха и от земята.Използването на този национален знак за политически цели е грубо нарушение на Изборния кодекс, Закона за отбраната и Въоръжените сили, както и на Наредба № 20 от 14.06.2010 г., която определя реда за регистрация на въздухоплавателните средства на страната.В сигнала се настоява за премахването на този национален знак от всички агитационни материали на политическата партия с цел недопускане на политически внушения, които уронват авторитета на военнослужещите и на Българската армия.", "date": "2019.05.05", "title": "МО със сигнал до ЦИК за нарушение на партия"}
{"url": "https://news.bg/crime/varnaha-u-nas-vetko-arabadzhiev.html", "text": "Бизнесменът Ветко Арабаджиев беше върнат у нас от Испания под конвой, предаде Нова телевизия. Самолетът с арестанта кацна на летище София малко след полунощ в събота. на престъпна група за данъчни престъпления и пране на пари.Арабаджиев ще бъде задържан за 72 ч от прокурор, след което обвинението ще настоява за постоянен арест на бизнесмена пред Специализирания съд.Няколко часа по-рано той беше предаден от испанските власти на българските в полицейския участък на летище Барахас в Мадрид. Преди това Националният съд на Испания потвърди решението за екстрадиция на Арабаджиев по искане на българската прокуратура.Ветко Арабаджиев и съпгугата му Маринела бяха арестувани  край Барселона. Месеци наред те бяха издирвани с европейска заповед за арест, след като през август месец В София беше задържан и синът им Вълчо, който също е обвинен, а неотдавна  Екстрадицията на Маринела Арабаджиева все още не е факт, тъй като испанският съд все още не е взел решение за това.", "date": "2019.05.05", "title": "Върнаха у нас Ветко Арабаджиев"}
{"url": "https://news.bg/weather/oblachno-i-vetrovito-za-19-oblasti-e-v-sila-zhalt-kod.html", "text": "Времето в неделния ден ще бъде облачно, неустойчиво, за 19 области е в сила жълт код.Облачността ще бъде предимно значителна, временни разкъсвания се очакват предимно в източните райони.На места ще има валежи, по-обилни в западната част на страната и някои райони на Родопите.Вятърът ще бъде ориентиран, от умерен до силен. Към вечерта в западната част от страната той ще се преориентира от запад и ще отслабне.Максималните температури са между 20 и 25 градуса.Жълт код за силен вятър е в сила за областите Пазарджик, Пловдив, Кърджали, Хасково, Стара Загора, Ямбол, Бургас, Сливен, Габрово, Велико Търново, Търговище, Русе, Разград, Шумен, Силистра, Добрич, Варна.Жълт код за обилни дъждове и вятър е обявен за областите Благоевград и Смолян.", "date": "2019.05.05", "title": "Облачно и ветровито, за 19 области е в сила жълт код"}
{"url": "https://news.bg/press/poseshtenieto-na-papata-ekstraditsiyata-na-vetko-arabadzhiev-viaduktite-na-trakiya.html", "text": "Посещението на папа Франциск е водеща тема за неделните вестници.\"Посещението на папа Франциск е голяма реклама за България и съм щастлив и благодарен, че Светият отец прие поканата. Това заяви министър-председателят Бойко Борисов, който посети град Раковски, за да инспектира подготовка за посрещането на Негово Светейшество на 6 май. Папата ще бъде в Раковски на втория ден от визитата си у нас. 780 камери ще снимат месата, ще я предават по цял свят. Вие помните новите църкви, които построихме. Неслучайно папа за втори път идва в Раковски, може да сравните какво е било преди и какво е сега, коментира премиерът. Заедно с него в католическия храм в Раковски бе и министърът на вътрешните работи Младен Маринов. \"Папата има покани в стотици държави, това е много тежка организация. Дай Боже, всичко да мине добре. 2 месеца стотици хора изпипват детайли. В света няма да има вестник, който да не пише за папата утре. Това е много добра реклама за България\", каза още Борисов. Той изтъкна, че посещението на папа Франциск е важно и цял свят ще го следи. Това е знак на свят човек, на обичан папа, добави министър-председателят. По думите му посещението е реклама не само за нашата държава, но и за Република Северна Македония, особено с оглед на пътя, който двете страни извървяха и подписания договор за добросъседство. За втори път папа посещава България, което означава че демократичните процеси са необратими, подчерта още министър-председателят. Премиерът Борисов отбеляза, че се работи съвместно с президентството, за да се представи страната ни добре за визитата на Негово Светейшество. Министър-председателят акцентира върху усилената работа на стотици хора, които са ангажирани с организацията на посещението повече от два месеца. Службите, МВР, кметовете свършиха много работа, каза още министър-председателят. В Раковски премиерът Борисов посети църквата \"Пресвето сърце Исусово\", където папа Франциск ще проведе света литургия с първо причастие на 250 деца. Сравнете какво е било и какво е сега в Раковски. Нямам неизпълнено обещание към Раковски, добави министър-председателят и изтъкна санираните блокове, парковете в града, както и подкрепата на държавата за църквите. Министър-председателят Бойко Борисов първи ще приветства папа Франциск с добре дошъл в България. Премиерът ще посрещне Негово Светейшество на летище София на 5 май.\" - в. \"Стандарт\".\"Междувременно от правителствената пресслужба съобщиха, че папа Франциск ще пристигне на 5 май в София с папска свита, съставена от 35 души - най-висши представители на Светия Престол. Нивото на делегацията е още по-високо от обичайното за такива посещения и в нея са: държавният секретар на Светия престол кардинал Пиетро Паролин, кардинал Леонардо Сандри, префект на Конгрегацията за източните църкви, който отговаря за Католическа църква в България и неведнъж е посещавал страната ни, кардинал Курт Кох, председател на Папския съвет за насърчаване на единението между християните, архиепископ Едгар Пеня Пара, заместник-държавен секретар - с ранг вицепремиер, архиепископ Пол Ричард Галахър, секретар за отношенията с държавите - с ранг министър на външните работи, монсиньор Гуидо Марини, главен церемониал майстор на Папските литургични чествания, координаторът на папските пътувания монсиньор Маурицио Руеда и др. По време на апостолическото си пътуване в София папа Франциск, който ще бъде посрещнат на летище София от министър-председателя Бойко Борисов, ще проведе среща с президента Румен Радев, гражданското общество и дипломатическия корпус. Главата на Римокатолическата църква ще се срещне с Негово Светейшество Българския патриарх Неофит в Синодалната палата, след което ще проведе тиха молитва пред олтара на Светите братя Кирил и Методий в катедралния храм \"Свети Александър Невски\". Точно в 13 ч българско време на 5 май папа Франциск ще произнесе на пл. \"Свети Александър Невски\" неделната молитва \"Царице небесна\". Това е първото основно събитие със Светия отец, на което ще могат да присъстват граждани и гости на столицата. \"Царице небесна\" всяка седмица се проследява в ефир от над 100 милиона вярващи от цял свят. Този път тя ще е от столицата на България. Молитвата към Света Богородица носи името \"Царице небесна\" в периода след Великден, докато в останалото време се нарича \"Ангел Господен\". Докато папа Франциск я произнася, на сцената на пл. \"Св. Александър Невски\" ще бъде изложена икона на Месемврийската Богородица, любима на папа Йоан XXIII или т.нар. Български папа - Анджело Ронкали. Почти 10 години - от 1924 до 1935 г. той е бил в България като апостолически легат. Папа Франциск ще се помоли пред иконата на Месемврийската Богородица и ще прочете своето размишление, посветено на неделното Евангелие, както и на посещението му в България. Накрая папа Франциск ще направи кратко обръщение към света, свързано с актуални въпроси. Второто основно събитие със Светия отец, на което ще могат да присъстват гражданите, е неделната литургия на пл. \"Княз Александър Първи\". Това ще е най-масовото събитие с участието на Светия Отец като на него ще присъстват над 7600 души. Литургията представлява традиционна католическа меса, на която освен католици от цялата страна, са поканени и представители на властите, както и на другите вероизповедания. Неделната литургия ще бъде много тържествена, организирана от папския церемониал-майстор монсеньор Гуидо Марини. На 6 май папа Франциск ще посети бежанския център \"Враждебна\", след което в град Раковски ще проведе света литургия с първо причастие на 250 деца в църквата \"Пресвето сърце Исусово\". Посещението на папа Франциск у нас ще завърши със събитието за мир на пл. \"Независимост\" в София. Тогава Светият отец ще отправи своето послание за мир към целия свят заедно с представители различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България. Както бе посрещнат от българския министър-председател, папа Франциск ще бъде и изпратен от премиера Бойко Борисов на 7 май сутринта.\" - в. \"Сега\".\"В Раковски премиерът отиде да провери как тече подготовката по посрещането на папата на 6 май, съобщи правителствената информационна служба. Борисов изтъкна, че посещението на папа Франциск е важно и цял свят ще го следи. Това е знак на свят човек, на обичан папа, добави министър-председателят. По-рано от пресслужбата на правителството обяви какво премиерът ще подари на главата на Римокатолическата църква. Премиерът Борисов отбеляза, че се работи съвместно с президентството, за да се представи страната добре за визитата. В Раковски премиерът Борисов посети църквата \"Пресвето сърце Исусово\", където папа Франциск ще проведе света литургия с първо причастие на 250 деца. \"Сравнете какво е било и какво е сега в Раковски. Нямам неизпълнено обещание към Раковски\", обяви той и изреди санираните блокове, парковете в града, както и подкрепата на държавата за църквите...\" - в. \"Дневник\".\"Икона на Св. Св. Кирил и Методий и логото на папското посещение в България Министър-председателят Бойко Борисов ще подари златовезана икона, омофор и българско кисело мляко на Негово Светейшество папа Франциск. Премиерът ще връчи даровете си на Светия отец при посрещането му на летище София на 5 май, съобщават от правителствената информационна служба. Златовезаната икона е на светите братя Кирил и Методий, чието дело главата на Римокатолическата църква отбеляза и в специалното си видео обръщение към българския народ в навечерието на посещението му у нас. Лентата, символизираща епископската власт - омофорът, който премиерът ще дари на папа Франциск е богато украсен - в краищата му са извезани златни кръстове, а в горната му част са образите на Свети Петър и Свети Павел. Премиерът е подготвил подарък и за държавния секретар на Светия престол - кардинал Пиетро Паролин, който също ще получи златовезана икона на Свети Петър и Свети Павел. Министър-председателят Бойко Борисов ще подари на Светия отец и традиционно българско кисело мляко - \"продуктът, който целият свят свързва с нашата страна, е добре познат на папа Франциск още от детството му в Аржентина\", се отбелязва в прессъобщението.\" - в. \"Дневник\".\"Няма напрежение между Българската православна църква и Светия престол. Това заяви в предаването \"Тази събота\" Западно и средноевропейският митрополит Антоний. \"Въпросите около предстоящата визита на папа Франциск у нас са дискутирани както с българския патриарх, така и в работен вариант с група, която е излъчена от Светия синод, в която съм и аз. Няма как това да бъде сметнато като гаф от страна на протокола на Ватикана и българската държава\", каза митрополит Антоний. Той коментира, че посланието на папата, което той отправи към българите преди визитата у нас, е признание за делото на светите братя Кирил и Методий, което е важно за българите. Светият синод и българският патриарх приемат с радост папа Франциск. Те ще си разменят подаръци. Подаръкът на Светия синод е картина на храм-паметника \"Св. Александър Невски\". \"Тази визита не трябва да се идеализира, нито пък да се подценява. Това е едно много комплицирано посещение, защото трябва да бъде съчетано светското и духовното. Понякога е много трудно всичко да бъде перфектно. Важното е да остане добрият спомен в сърцата на хората\", каза митрополит Антоний.\" - в. \"24 часа\".Вестниците съобщават и за екстрадицията на Ветко Арабаджиев.\"Испанските власти предадоха Ветко Арабаджиев на българските. Това се случи в полицейския участък на летище Барахас в Мадрид, съобщи БНТ. Националният съд на Испания е потвърдил решението за екстрадиция на Арабаджиев по искане на българската прокуратура... Тук ще му бъдат повдигнати обвинения за данъчни престъпления и пране на пари. Очаква се утре прокуратурата да поиска постоянен арест за бизнесмена от Специализирания наказателен съд. Ветко и Маринела Арабаджиеви бяха задържани в Барселона през месец март, след като България ги обяви за международно издирване и издаде Европейски заповеди за арест на двамата още на 31 август миналата година. Тогава беше арестуван най-малкият син на семейството - Вълчо Арабаджиев. Той изкара в ареста близо 8 месеца и беше освободен под гаранция от половин милион лева.\" - в. \"Труд\".\"Зам.-главният прокурор Иван Гешев обясни, че искането за екстрадиция на Маринела Арабаджиева е предявено в срок, но адвокатите й правят всичко възможно предаването й на българските власти да бъде забавено. \"Шансът това да се случи е минимален\", смята Гешев, цитиран от БНР... На Ветко Арабджиев ще бъде официално повдигнато обвинение -лично и пред адвокат, за пране на пари и данъчни престъпления. Следва искане за постоянно задържане под стража, по което трябва да се произнесе Специализираният наказателен съд. Ветко Арабаджиев е обвинен в лидерство на престъпна група за данъчни престъпления и пране на пари. При спецакция в хотела им \"Маринела\" в София разследващите откриха пачки в кутии за обувки и в куфари...\" - в. \"Стандарт\".Инспекциите на магистрала \"Тракия\" също са сред темите на всекидневниците.\"Премиерът Бойко Борисов инспектира ремонтите по виадуктите на АМ \"Тракия\", предаде Агенция Фокус. Премиерът провери как текат ремонтите ден преди официалното посещение на папа Франциск в България. Работниците на терен обясниха на премиера, че съоръженията се ремонтират основно и се подменят с оглед сеизмичността на района, като ремонтните дейности се изпълняват в срок. Ремонтират се мостове на 13, 15 и 20 км от АМ \"Тракия\". \"Тези стари мостове могат да паднат при първото земетресение. На практика се правят нови мостове. На 1 юни ще бъде готово\", коментира Бойко Борисов. \"Намираме се на 70 м над земята, исках да видя при какви условия се работи. Работят и в събота, без почивка\", посочи той. \"Искам да уверим хората, че на 1 юни, когато тръгнат за курортите, ще бъде готово\", заяви Борисов.\" - в. \"Стандарт\".\"Борисов инспектира ремонта на виадукта край Вакарел, където също се снима с работниците. Тези стари мостове при първото земетресение могат да паднат... Той заяви пред работниците на обекта, че е искал да види при какви условия работят дори в събота и то на 70 метра от земята. \"Исках да уверим хората, че като тръгнат за курортите, ще е готово. Работете, но се пазете\", добави премиерът пред екипа на магистралата...\" - в. \"Дневник\".", "date": "2019.05.05", "title": "Посещението на папата, екстрадицията на Ветко Арабаджиев, виадуктите на „Тракия“… "}
{"url": "https://news.bg/int-politics/es-gaza-da-prekrati-obstrela-sreshtu-izrael.html", "text": "Европейският съюз призова незабавно да бъдат прекратени ракетните удари срещу Израел от ивицата Газа, предаде Дойче веле.\"Спешната деескалация на тази опасна ситуация е необходима, за да бъдат защитени цивилните. Израилтяните и палестинците имат право да живеят в мир.\" - гласи изявление на говорителката на външнополитическия офис на ЕС Мая Косянчич.По информация на в. \"Times of Israel\", в събота от ивицата Газа са били изстреляни 300 ракети срещу израелски градове. В отговор израелската авиация атакува 120 цели на палестинска територия.", "date": "2019.05.05", "title": "ЕС: Газа да прекрати обстрела срещу Израел "}
{"url": "https://news.bg/bulgaria/papa-frantsisk-idva-s-poslanie-za-mir.html", "text": "Днес папа Франциск Франциск пристига у нас с послание за мир. Той ще направи обръщение към света от сърцето на българската столица - площад \"Независимост\".Папата е очакван у нас с радостно чувство от страна на повечето хора. Такова е отношението към него по света, тъй като той е сърдечен и отворен към хората. Почти на всяка своя масова проява нарушава протокола, за да общува с вярващите. Заради усещането за близост, което създава, го наричат Строителя на мостове.Светият отец ще бъде посрещнат на летище \"София\" от премиера Бойко Борисов, а по-късно през деня ще се срещне с президента Румен Радев, гражданското общество, дипломатическия корпус. Той ще разговаря и с българския патриарх Неофит в Синодалната палата, след което ще проведе тиха молитва пред олтара на Светите братя Кирил и Методий в катедралния храм \"Свети Александър Невски\".Точно в 13 ч българско време Светият отец ще произнесе на пл. \"Св. Александър Невски\" неделната молитва \"Царице небесна\". Всяка седмица тази молитва се проследява в ефир от над 100 милиона вярващи от цял свят. Молитвата към Света Богородица носи името \"Царице небесна\" в периода след Великден, докато в останалото време се нарича \"Ангел Господен\". Докато папа Франциск я произнася, на сцената на пл. \"Св. Александър Невски\" ще бъде изложена икона на Месемврийската Богородица, любима на папа Йоан XXIII или т.нар. Български папа - Анджело Ронкали. Почти 10 години - от 1924 до 1935 г. той е бил в България като апостолически легат. Папа Франциск ще се помоли пред иконата на Месемврийската Богородица и ще прочете своето размишление, посветено на неделното Евангелие, както и на посещението му в България. Накрая папа Франциск ще направи кратко обръщение към света.В ранния следобед папа Франциск ще тръгне на разхода по централните улици на София с папамобила и гражданите ще имат възможност да го видят отблизо.Второто основно събитие със Светия отец, на което ще могат да присъстват гражданите, е неделната литургия на пл. \"Княз Александър Първи\". Това ще е най-масовото събитие с участието на Светия отец като на него ще присъстват над 7600 души. Литургията представлява традиционна католическа меса, на която освен католици от цялата страна, са поканени и представители на властите, както и на другите вероизповедания. Неделната литургия ще бъде много тържествена, организирана от папския церемониал-майстор монсеньор Гуидо Марини.На 6 май папа Франциск ще посети бежанския център \"Враждебна\", след което в град Раковски ще проведе света литургия с първо причастие на 250 деца в църквата \"Пресвето сърце Исусово\".Посещението на папа Франциск у нас ще завърши със събитието за мир на пл. \"Независимост\" в София. Тогава Светият отец ще отправи своето послание за мир към целия свят заедно с представители различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България.Както бе посрещнат от българския министър-председател, папа Франциск ще бъде и изпратен от него на 7 май сутринта.Припомняме, вчера папа Франциск . Акцент в него е делото на братята Кирил и Методий и уважението към Българския патриарх Неофит и Светия синод.Визитата на папата в България и Северна Македония предизвика голям интерес от страна на италианската преса още преди да е започнало.\"Това пътуване дава възможност за преодоляване на напреженията, които продължават да съществуват между католици и православни\", посочва в. \"Стампа\"\"Това ще бъде своеобразно поклонение по стъпките на двама светци - папа Йоан XXIII, известен като Папата на мира, и на Майка Тереза, която е родена в Скопие\", съобщава \"Авенире\".\"Пътуването ще е под знака на мира в един район, който исторически е известен като барутния погреб на Стария континент\", добавя \"Авенире\".Ватиканският държавен секретар - кардинал Пиетро Паролин, определя пред \"Стампа\" папската визита като \"апостолическо пътуване, изцяло насочено към пътя на единството и на приемането\".Сайтът \"Ватикан нюз\" напомня, че посещението на папа Франциск се случва 17 години след визитата на папа Йоан Павел Втори у нас.", "date": "2019.05.05", "title": "Папа Франциск идва с послание за мир"}
{"url": "https://news.bg/world/netanyahu-naredi-na-armiyata-da-prodalzhi-masiranite-udari-v-ivitsata-gaza.html", "text": "Премиерът на Израел Бенямин Нетаняху обяви, че е наредил на армията да продължи \"масираните атаки\" в Ивицата Газа, съобщават израелски медии.Вече втори ден продължават ракетните удари по територията на Израел.В началото на заседание на кабинета в Кнесета премиерът заяви, че е издал нареждане на армията \"да продължи масираните атаки срещу терористични цели в Ивицата Газа и да засили силите си около Газа с наземни, бронирани и артилерийски части\".\"Хамас\" носи отговорност не само за атаките и действията, но също и за действията на \"Ислямски джихад\" и ще платят много висока цена за това\", закани се министър-председателят.Той също призова израелците да изпълняват инструкциите на въоръжените сили относно мерките за безопасност.Министър-председателят поднесе съболезнования на роднините на 58-годишния Моше Агади, който е загинал, след като ракета е паднала в двора му в Ашкелон. Агади е бил ударен смъртоносно от шрапнели в областта на стомаха и гърдите.Той е първият загинал гражданин на Израел от разразилия се конфликт по-рано този уикенд.Повече от 400 ракети са изстреляни към еврейската държава от Ивицата Газа от събота. Израел отговори с въздушни и артилерийски атаки.\"Таймс ъв Израел\" пише, че са задействани сирените в Беершеба и Ашкелон.Трима израелци, двама в тежко състояние, са ранени при ракетната атака в Ашкелон.По последна информация най-малко двама израелци и осем палестинци са загинали, включително бременна жена и бебе. Над 450 ракети са изстреляни към Израел, а еврейската държава е нанесла удари по 200 цели в Ивицата Газа. ", "date": "2019.05.05", "title": "Нетаняху нареди на армията да продължи масираните удари в Ивицата Газа"}
{"url": "https://news.bg/society/papa-frantsisk-prochete-molitvata-tsaritsa-nebesna-pred-miryani.html", "text": "Христос Воскресе! Тези думи са твърдение и свидетелство за сърцето на нашата вяра. Христос е нашата надежда, той е жив и върви редом с теб.С тези думи Папата се обърна пред пълния с християни площад \"Александър Невски\" преди молитвата \"Царица Небесна\" (Regina Coeli), след като .Имах радостта да поздравя и да прегърна преди малко моя брат Негово Светейшество патриарх Неофит и митрополитите на Светия синод в знак на дълбока почит и уважение към Българската православна църква.Папа Франциск: Сега се обръщам към Майката Мария - Царица на небето и земята, за да продължат в България различните култури да уважават различията си.Пред иконата на Света Богородица от Несебър (Месемврийската Богородица), толкова скъпа на моя предшественик папа Йоан XXIII, както се изрази Франциск, започва молитвата \"Царица небесна\".Неделната проповед е наблюдавана от над 100 милиона миряни по целия свят, информира БНР.", "date": "2019.05.05", "title": "Папа Франциск прочете молитвата \"Царица Небесна\" пред миряни"}
{"url": "https://news.bg/bulgaria/trima-zaginali-i-dvama-raneni-pri-tezhka-katastrofa-na-patya-plovdiv-asenovgrad.html", "text": "Двама души са загинали, а други трима са ранени при тежка катастрофа на пътя Пловдив - Асеновград, съобщава полицията, цитирана от \"\".Мъж и жена са издъхнали на място, а трима други са пострадали и са откарани в болница след челен удар между джип \"Мерцедес\" и лек автомобил \"Тойота\".Тежката катастрофа е станала около 11,30 ч. в участък от кръгово движение в района на Комбината за цветни метали. Жертвите са били в автомобил \"Тойота\" , а ранените в джипа.Загиналият мъж е на 67 г., а жената - 43 г. В болница са откарани водачът на колата, на 43 г., и две пътнички на 64 г. Джипът е бил управляван от 70-годишен мъж.По-късно от полицията съобщиха, че трима души са загинали. В болница е починала жена на 64 г. Пострадали са още двама.От \"Агенция пътна инфраструктура\" информират, че временно движението по път II-86 Пловдив - Асеновград при км 18 се осъществява двупосочно в една лента поради катастрофа. Шофьорите да карат с повишено внимание и съобразена скорост, спазвайки указанията на \"Пътна полиция\", призовават от АПИ.Впоследствие ограниченията отпаднаха. ", "date": "2019.05.05", "title": "Трима загинали и двама ранени при тежка катастрофа на пътя Пловдив - Асеновград"}
{"url": "https://news.bg/world/30-34-izbiratelna-aktivnost-v-severna-makedoniya-kam-15-00-chasa.html", "text": "30,34% (527 068 души) от македонците са гласували на втория тур на президентските избори до 15,00 часа (16,00 часа българско време), съобщава Македонската информационна агенция, като се позовава на съобщение на Държавната избирателна комисия.Към 13,00 часа 20,73% ( 359 024) от имащите право на глас в Северна Македония са гласували на втория тур.До 10,00 часа местно време (11 часа българско) избирателната активност беше 6,31% или 99 192 избиратели са упражнили правото си на глас на изборите.Всички избирателни секции отвориха навреме за втория тур на президентските избори. Към момента гласуването преминава мирно и без регистрирани нередности.До 10,00 часа най-голяма активност е отчетена в Крива паланка (14,91%), Демир Капия (13,24%), Кратово (12,46%) и Берово (11,06%). Най-ниска избирателна активност е регистрирана във Врабчище (1,16%), Дебър (1,29%) и Боговине (1,31%). За гласуване са отворени 3480 избирателни участъка. Право на глас имат 1,8 милиона души.На  кандидатът на управляващата коалиция Стево Пендаровски и кандидатката на ВМРО-ДПМНЕ Гордана Силяновска-Давкова - първата жена, която се бори за президентския пост - получиха по около 41 процента от гласовете.Резултатите от вота зависят от това как и дали етническите албанци, които съставляват около една четвърт от 2,1-милионното население на страната, ще гласуват.Очаква се предварителните резултати от вота да станат известни около полунощ, а официалните ще бъдат обявени на следващия ден.За да бъде валиден вотът, необходима е избирателна активност от 40%+.Гласуването ще продължи до 19,00 часа местно време. Премиерът Зоран Заев обяви, че ще се свика предсрочни избори, ако кандидатът им Стево Пендаровски не спечели изборите.", "date": "2019.05.05", "title": "30,34% избирателна активност в Северна Македония към 15,00 часа"}
{"url": "https://news.bg/society/frantsisk-kam-neofit-shte-nosya-v-sartseto-si-spomena-za-tazi-bratska-sreshta.html", "text": "Папа Франциск и патриарх Неофит се срещнаха в Синодната палата. На срещата присъстваха още кардинали и епископи от Ватикана, придружаващи го във визитата му.Прави впечатление, че на срещата в Светия синод, въпреки че бе обявена като среща между духовниците, присъства и Симеон Сакскобургготски, бивш премиер на България и наследник на царското семейство.\"От името на Светия Синод на Българската православна църква - Българска Патриаршия приветстваме Вас и Вашите спътници с \"Добре дошли\". Добре дошли в земите, носителки на наследството на светите равноапостолни Кирил и Методий, на свети княз Борис-Михаил Покръстител, на свети Климент Охридски и на много други Божии светци и угодници, благодарение на чието просветителско дело през IX-ти и X-ти век християнството се разпространи в Европа и отвъд нейните предели\", каза в обръщението си към папата патриарх Неофит.Той изтъкна още, че \"глава и кормчия на кораба на Едната, Света, Вселенска и Апостолска църква е сам Господ Иисус Христос и в днешните бурни времена наш безусловен дълг е да пазим Неговия кораб от каквито и да е пробойни, за да се спасят повече човешки души\".Патриарх Неофит: \"Стараем се да опазваме Църквата, която е \"без петно, или порок, или нещо подобно\" (Еф. 5:27) и полагаме всички усилия да не допускаме компромиси с вярата. Радваме се всеки път, когато научаваме, че и други духовни водачи споделят сходни на нашите убеждения.\"От своя страна папа Франциск сподели в обръщението си: \"В радостта на възкръсналия Господ отправям към Вас пасхалния поздрав в тази неделя, която в Християнския изток е наричана \"Томина неделя\". Съзерцаваме апостола, който слага ръка в ребрата на Господ и след като е докоснал раните Му, изповядва: \"Господ мой и Бог мой!\" (Йоан. 20:28). Раните, които в хода на историята се отвориха сред нас, християните, са болезнени разкъсвания, нанесени на Тялото Христово, което е Църквата. И днес докосваме с ръка техните последствия. Но може би, ако сложим заедно ръка в тези рани и изповядаме, че Иисус възкръсна, и Го обявим за наш Господ и наш Бог, ако, признавайки нашите несъвършенства, се потопим в Неговите рани от любов, можем да намерим отново радостта от прошката и да предвкусим деня, в който с Божията помощ ще можем да отслужваме на един и същ олтар пасхалната тайна.\"Папа Франциск: \"Бих искал отново да благодаря за оказания ми прием и да Ви уверя, че ще нося в сърцето си спомена за тази братска среща. Христос Воскресе!\", завърши словото си папата.Срещата завърши с благопожелания и вдъхновение от Пасхалната радост, написаха в прессъобщение от сайта, посветен специално на визитата на патата в България.След приема в Светия Синод папа Франциск посети Патриаршеската катедрала \"Св. Александър Невски\" и се , носещ името на Светите братя Кирил и Методий.", "date": "2019.05.05", "title": "Франциск към Неофит: Ще нося в сърцето си спомена за тази братска среща"}
{"url": "https://news.bg/bulgaria/protesti-v-karnare-sled-romskoto-napadenie-v-zavedenieto-vchera.html", "text": "Напрежение, протести и засилено полицейско присъствие в Кърнаре след , предаде \"Нова\".Недоволни настояват виновните да бъдат изселени от селото. Местните възнамеряват да блокират пътя за София край Кърнаре.Припомняме, че най-малко един човек бе ранен вчера след инцидента.Според информацията, цигани са изпочупили заведение в селото, след като не са били допуснати на частно тържество, провеждащо се вътре. В махалата разказват, че нападателите са трима безработни братя, които не  били агресивни.След сблъсъка, жители на селото тръгнаха на мирно шествие към ромската махала. Поискаха виновните за инцидента да бъдат изселени.Всичките къщи в махалата са незаконни. Цялата махала е незаконна, обясни кметът на селото Боньо Бонев.", "date": "2019.05.05", "title": "Протести в Кърнаре след ромското нападение в заведението вчера "}
{"url": "https://news.bg/world/stevo-pendarovski-e-noviyat-prezident-na-severna-makedoniya.html", "text": "Стево Пендаровски е новият президент на Северна Македония. Кандидатът на управляващата коалиция води с 57,64 процента пред конкурента си опозиционната ВМРО-ДПМНЕ Гордана Силяновска-Давкова. Това стана ясно след днешния втори тур на президентските избори. Това са все още частични резултати. Официалните ще бъдат обявени в понеделник.Избирателната активност надмина 40%, необходим минимум, за да бъде признат за валиден по закон балотажът. Тя достигна 44,5% в края на изборния ден. Припомняме, че на  Пендаровски и кандидатката на ВМРО-ДПМНЕ Гордана Силяновска-Давкова - първата жена, която се бори за президентския пост - получиха по около 41 процента от гласовете.Всички избирателни секции отвориха навреме за втория тур на президентските избори. Гласуването премина мирно и без регистрирани нередности.", "date": "2019.05.05", "title": "Стево Пендаровски е новият президент на Северна Македония "}
{"url": "https://news.bg/bulgaria/tsik-iska-koalitsiya-da-premahne-znatsi-ot-agitatsionni-materiali.html", "text": "Централната избирателна комисия постанови премахване на националния знак на военните въздухоплавателни средства от всички агитационни материали на коалиция \"ВОЛЯ - Българските Родолюбци\".Това съобщиха от пресцентъра на Министерството на отбраната. ЦИК установи, че е налице нарушение на забраната за използване на агитационни материали, които застрашават държавната собственост чрез използването на националния знак на военните въздухоплавателни средства.Решението е в отговор наот Министерството на отбраната за неправомерно използване от коалиция на знак за национална принадлежност на Военновъздушните сили.Припомняме, че в сигнала се настоява за премахването на този национален знак от всички агитационни материали на политическата партия с цел недопускане на политически внушения, които уронват авторитета на военнослужещите и на Българската армия.Централната избирателна комисия упълномощава председателя си да състави акт за установените нарушения на коалиция \"ВОЛЯ - Българските родолюбци\".", "date": "2019.05.05", "title": "ЦИК иска коалиция да премахне знаци от агитационни материали "}
{"url": "https://news.bg/bulgaria/zaginal-i-raneni-sled-katastrofa-vav-varna.html", "text": "Катастрофа във Варна тази вечер уби жена, съобщава се и за ранени. Това съобщиха от пресцентъра на ОДМВР-Варна. Около 19.50 часа, в ж.к. \"Вл. Варненчик\", до бл. 308, е станала катастрофата.Според първоначалната информация 44-годишен мъж, шофирал след употреба на алкохол, губи контрол над колата си и се блъска в електрически стълб.Вследствие на инцидента е загинала пътничка от автомобила (52 г.). Има и пострадали.Текат действия по изясняване на причините и обстоятелствата, довели до възникване на произшествието. ", "date": "2019.05.05", "title": "Загинал и ранени след катастрофа във Варна "}
