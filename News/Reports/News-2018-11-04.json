{"url": "https://news.bg/int-politics/pravo-i-spravedlivost-gubi-znakovi-gradove.html", "text": "Поляците предпочетоха да заложат на независими кандидати при втория тур на вота за кметове, съобщи националната телевизия.Тя се позова на предварителни резултати от социологическа агенция \"Ипсос\".В Гданск за кмет беше избран независимият кандидат Павел Адамович. Той е кмет на този град от 1998 г. насам. Според социолозите той е постигнал 64,7% от гласовете. Адамович се противопостави на кандидата от управляващата партия в републиката \"Право и справедливост\" (ZiS) на Ярослав Качински - Кацпер Плажински, който получи 35,3%.В Краков беше преизбран действащият кмет Яцек Майхровски. Според предварителните данни 64,6% от избирателите гласуваха за него. Той също победи кандидат на управляващите. В град Киелце кметът ще е Богдан Вента от опозиционната Гражданска платформа , която получи 64% от гласовете. На второ място е сегашният кмет от 2002 г. насам Войчех Любавски, който е подкрепен от \"Право и справедливост\". Той получи 36%.Местните избори се смятат за тест за управляващите. Догодина в Полша ще се проведат избори за Европейски парламент.", "date": "2018.11.04", "title": "Право и справедливост губи знакови градове"}
{"url": "https://news.bg/crime/fenove-na-levski-biyat-patnik-v-gradski-avtobus-v-sofiya.html", "text": "За инцидент, станал в автобус на градския транспорт в София, съобщиха от пресцентъра на МВР. Уточнява се, че към 13:35 часа на тел. 112 е бил подаден сигнал за агресивно поведение на група привърженици на футболния клуб \"Левски\", пътували в автобус № 78 в посока ст. \"Георги Аспарухов\", където в момента \"синият\" клуб играе мач с \"Ботев\" (Пловдив).Малко по-късно, отново от спешния телефон, било насочено съобщение от мъж, който обяснил, че бил ударен от младежите, успял е да слезе на една от спирките в кв. \"Хаджи Димитър\", като не е пожелал медицинска помощ. Пояснил е, че ще подаде жалба в столичното Пето РУ.От столичната полиция правели опити да се свържат с подалия сигнал мъж, но на този етап той не отговарял на мобилния си телефон.", "date": "2018.11.04", "title": "Фенове на \"Левски\" бият пътник в градски автобус в София"}
{"url": "https://news.bg/world/turtsiya-zakopcha-nad-1000-nelegalni-migranti-za-desetina-dni.html", "text": "Полицията в Турция е задържала над 1000 нелегални мигранти в периода между 21 октомври и 2 ноември, съобщава турският в. \"Хюриет\".Министърът на вътрешните работи на югоизточната ни съседка уточни, че през последната седмица на различни места в Турция са били задържани 1012 нелегални мигранти.Било е намерено и тялото на нелегален мигрант в Егейско море.Турция е основен маршрут за нелегалните мигранти, които се опитват да се доберат до Европа, особено след началото на конфликта в Сирия през 2011 г.", "date": "2018.11.04", "title": "Турция закопча над 1000 нелегални мигранти за десетина дни"}
{"url": "https://news.bg/int-politics/nova-kaledoniya-othvarli-nezavisimost-ot-frantsiya.html", "text": "Хората от тихоокеанските острови Нова Каледония гласуваха с \"не\" в референдума за независимост, провел се днес, с което решиха да останат под контрола на Франция, съобщава \"Франс прес\".След преброяване на около 70% от подадените гласове става ясно, че 59,5% от гласоподавателите са отхвърлили независимостта. Около 175 хил. души са били регистрирани за гласуването.Референдумът за независимост беше организиран заради дългогодишното напрежение между коренните жители Канак, които подкрепят независимостта, и потомците на френските колониалисти, които подкрепят Париж.Споразумението от 1998 г. позволява на жителите на Нова Каледония да проведат още два референдума за независимост преди 2022 г.След обявяването на предварителните резултати, френският президент Еманюел Макрон обяви, че изпитва \"огромна гордост\", че Нова Каледония е гласувала да остане част от Франция.", "date": "2018.11.04", "title": "Нова Каледония отхвърли независимост от Франция"}
{"url": "https://news.bg/int-politics/desetki-hilyadi-vaorazheni-migranti-se-gotvyat-da-nahluyat-v-es.html", "text": "Над 20 хил. въоръжени с хладни оръжия мигранти от страните от Близкия изток и Северна Африка заплашват да нахлуят на територията на Европейския съюз през границата между Босна и Хърватия. Това съобщава австрийският в. , позовавайки се на вътрешното министерство на Австрия.Според публикацията въпреки че на границата между двете страни са разположени специални части, положението се усложнява, тъй като сега почти всички мигранти, които искат да пробият, са въоръжени с ножове.\"Повече няма цели семейства, също така няма почти никакви жени (сред мигрантите на границата, б. р.), 95 процента от тези мигранти, които искат да направят пробив, са млади хора, почти всички са въоръжени с ножове. Вече се опитаха да убият един от полицаите\", привежда изданието информацията от Министерството на вътрешните работи на Австрия.Подчертава се, че сред съсредоточените на границата мигранти няма бежанци и мигранти от Сирия, хората в тълпата са предимно от Пакистан, Иран, Алжир и Мароко.По информация на служители на австрийското вътрешно министерство, главните цели на мигрантите са Германия и страните от Скандинавия.Парламентарната комисия в Босна и Херцеговина по отбрана и сигурност обяви през април, че очаква наплив от около 50 хил. мигранти, които ще се опитат да минат през страната на път за страните от Западна Европа.", "date": "2018.11.04", "title": "Десетки хиляди въоръжени мигранти се готвят да нахлуят в ЕС"}
{"url": "https://news.bg/politics/dzhambazki-vidya-nova-opasnost-za-evropa-globalniya-pakt-za-migrantite.html", "text": "Евродепутатът и заместник-председател на ВМРО Ангел Джамбазки обяви, че над Европа надвисва нова опасност - Глобалният пакт за миграция на ООН, като позицията му е по повод заявките, че България ще подкрепи документа в Мароко през декември.\"Глобалният пакт за миграцията предизвиква сериозни тревоги и основателни опасения. Под табелата \"легална миграция\" се отваря широко вратата на милиони ислямисти и икономически мигранти, които ще залеят Европа\", предупреждава националистът.По думите му, географското положение на България ни задължава да бъдем особено внимателни към подобни документи.\"Приемането на Глобалния пакт би довел до катастрофални последици за българската държава. Той ще задължи България поради геополитическото ѝ положение да създаде пътища за редовна миграция\", изтъква Джамбазки.Нещо повече, според него предвид заложените изисквания \"всяка една страна ще трябва \"задължително да приема, осигурява и гарантира всеки един бъдещ мигрант\" и съответно социалната ни система би рухнала\", като дори се предвиждало тези от тях, които нямат лични документи, да получават такива от приемащата държава и автоматично да могат да се ползват с правата на всеки български гражданин.\"Подобен документ, който облечен под формата на юридически необвързващ пакт, заплашва подмяната на етническия състав както на българската държава, така и на цяла Европа\", допълва евродепутатът. По думите му, с безпроблемното предоставяне на нови лични документи за самоличност на мигрантите се застрашава международната сигурност и широко се отварят вратите за нова вълна от терористични атаки.Той настоява, че позицията, която българската държава следва да заеме, е отново същата като на Унгария, която отказа да подпише подобен документ. ", "date": "2018.11.04", "title": "Джамбазки видя нова опасност за Европа - глобалния пакт за мигрантите"}
{"url": "https://news.bg/health/patsientski-organizatsii-zaedno-s-teb-ostro-razkritikuvaha-shefa-na-nzok.html", "text": "Пациентски организации \"Заедно с теб\" излязоха с позиция обръщение към министър-председателя Бойко Борисов относно  (НЗОК) д-р Дечо Дечев за некоректна работа на Фонда за лечение на деца. Пенка Георгиева от \"Заедно с теб\", която също така е член на Обществения съвет на Фонда за лечение на деца през последните две години, изразява остро негодувание от \"опитите на д-р Дечо Дечев да дискредитира работата на Обществения съвет, манипулирайки обществото единствено с цел да оправдае неразумното и нормативно неподготвено решение за преминаване на Фонда за лечение на деца към НЗОК\".Според Георгиева в Обществения съвет на Фонда за лечение на деца е елитът на българското детско здравеопазване - \"достойни лекари, отдали живота си с професионализъм години наред за българските деца\", също и представители на медиите и неправителствените организации.Тя твърди, че всички членове на Обществения съвет винаги строго съблюдавали спазването на правилата на работа на Фонда.\"Всяко болно дете, независимо дали ще се лекува в чужбина или в България, има оферта, касаеща изразходване на субсидията от държавата в размер на 12 милиона лева плюс сумите, събрани от дарения и глоби, за които Общественият съвет носи отговорност\", посочва Пенка Георгиева.Тя уверлява, че всяко дете категорично е гласувано от Обществения съвет за одобрение при наличие на такава оферта за сумите до стотинка по субсидията и даренията.В позицията се допълва следното, като текстът надолу е без редакторска намеса:", "date": "2018.11.04", "title": "Пациентски организации \"Заедно с теб\" остро разкритикуваха шефа на НЗОК"}
{"url": "https://news.bg/politics/zastrahovatelite-i-menda-stoyanova-zapochvali-pohod-sreshtu-zhertvite-i-postradalite-pri-katastrofi.html", "text": "Асоциация на българските застрахователи (АСЗ) и Менда Стоянова започват поход срещу хилядите жертви и пострадали при катастрофи. Това пишат от Института по пътна безопасност във връзка с предложените промени в Кодекса за застраховането.Промените са предприети изцяло във връзка с направено предложение от АБЗ, без да са подложени на обществено обсъждане и оценка за необходимостта им, пишат от института. Този подход доказвал, че АБЗ и председателят на бюджетната комисия Менда Стоянова започват поход срещу хилядите жертви и пострадали от ПТП.Припомняме, по-рано днес премиерът Бойко , докато не бъдат подложени на широк обществен дебат.Основният аргумент, според автомобилистите, е недостиг на премиите по застраховка \"Гражданско отговорност\" на автомобилистите за изплащане на обезщетения за неимуществени вреди, предвид разширяване кръга на лицата, имащи право на компенсиране на морални вреди с Тълкувателно решение N 1/2016 от 21.06.2018г. на ВКС.Според института искането да се фиксира в закон цената на човешкия живот, всъщност противоречи на закона и на основните принципи в правото, на морала и на разбирането на обществото.\"Тази опасна игра, която играят застрахователите и Менда Стоянова за сметка на хората, които за загубили близки в катастрофи, е не само позорна, но и представлява подигравка с целия народ. Аргументът, че застрахователите работят на загуба е опит да се заблуди обществото\", пишат от института.Резултатите от анализ на института показвали, че застрахователите нямат загуби, а имат прогнози за загуби. Съгласно публикувани данни на Националния статистически институт (НСИ) оборотът на лицензираните застрахователи в България за 2017 година възлиза на 2 363 млрд. лв. Печалбата на застрахователните компании от животозастраховане и в общо застраховане за миналата 2017 година е в размер на 54 млн. лева.\"В животозастраховането, както и в общото застраховане, тя е поне 27 млн. лева. Общата печалба обаче бележи сериозен спад в сравнение с предишната година, като за 2016 г. тя е над 70 млн. лв. Тоест спадането на печалбата от 70 на 54 милиона лева, а не липсата на средства и печалба, е аргумент да се иска фиксиране цената на живота със закон\", се посочва в становището на автомобилистите.Поради това от Института за пътна безопасност настояват да се проведе широка обществена дискусия и внимателна оценка за действителна необходимост от някакви промени.", "date": "2018.11.04", "title": "Застрахователите и Менда Стоянова започвали поход срещу жертвите и пострадалите при катастрофи"}
{"url": "https://news.bg/int-politics/severna-koreya-zaplashi-da-se-otkazhe-ot-yadrenoto-razorazhavane.html", "text": "Комунистическият режим в Северна Корея обяви, че \"сериозно обмисля\" повторното въвеждане на държавната политика за изграждане на ядрен арсенал на страната, ако САЩ не облекчат тежките санкции срещу режима, съобщава \"Франс прес\".Въпреки че вождът на изолираната държава Ким Чен-ун се съгласи по-рано през годината на ядрено разоръжаване, Вашингтон подчерта, че напредъкът на Северна Корея е твърде бавен, отказвайки да разхлаби санкциите срещу комунистическия режим.\"Повторното въвеждане на държавната политика (за сдобиване с ядрен арсенал) и промяната на линията могат сериозно да бъдат обмислени\", предупреждава режимът, допълвайки, че \"подобряването на отношенията и санкциите са несъвместими\".Държавният секретар на САЩ Майк Помпео посети Пхенян по-рано този месец за преговори относно ядреното разоръжаване. Ким приветства \"продуктивните и чудесни\" дискусии, които е имал с Помпео. Ким също така заяви, че Северна Корея оценява \"усилието\" на американския президент Доналд Тръмп за изпълнението на споразумението, което двамата постигнаха по време на срещата им Сингапур през юни.", "date": "2018.11.04", "title": "Северна Корея заплаши да се откаже от ядреното разоръжаване"}
{"url": "https://news.bg/int-politics/erdogan-predupredi-ne-mozhem-da-badem-izklyucheni-ot-resursite-na-sredizemno-more.html", "text": "Президентът на Турция Реджеп Тайип Ердоган обяви, че няма да позволи, както го нарече, присвояване на природните ресурси в Източното Средиземноморие, съобщава \"Асошиейтед прес\".Говорейки по време на военна церемония, Ердоган подчерта, че Турция никога няма да приеме такива опити, \"изключващи страната ни и Турската република Северен Кипър\".Турция и кипърското гръцко правителство в Кипър, които нямат дипломатически отношения, планират едновременно проучване за наличието на залежи от природен газ в Средиземно море.Турски кораб започна проучвания за петрол и природен газ тази седмица край бреговете на южния вилает Анталия. Мястото на първия сондаж не е в рамките на спорни територии близо до остров Кипър.Край бреговете на разделения остров Кипър, кипърските турци в Северен Кипър, които са подкрепяни от Турция, казват, че всички природни ресурси, намиращи се край бреговете на Кипър, до които се добират кипърските гърци, трябва да бъдат споделени.", "date": "2018.11.04", "title": "Ердоган предупреди: Не можем да бъдем изключени от ресурсите на Средиземно море"}
{"url": "https://news.bg/int-politics/rekordno-visoka-izbiratelna-aktivnost-vav-florida.html", "text": "Избирателната активност в предварителното гласуване в американския щат Флорида преди междинните избори за Конгреса на САЩ на 6 ноември се е увеличила значително в сравнение с преди четири години, съобщават американските медии.От петък насам приблизително 4,1 млн. жители на Слънчевия щат са упражнили правото си да гласуват предварително. През 2014 г. броят на гласувалите е бил около 3,1 млн. души.Тази година изборите във Флорида са една от най-изкъсо наблюдаваните надпревари, в която участват бившият конгресмен Рон ДеСантис от Републиканската партия и кметът на Талахаси Андрю Гилъм от Демократическата партия, борещи се за губернатор на Флорида. Освен това настоящият губернатор Рик Скот се кандидатира за Сената срещу демократа Бил Нелсън, който се стреми към преизбиране.Президентът на САЩ Доналд Тръмп приветства победата на ДеСантис в първичните избори, като същевременно остро разкритикува опонента му от Демократическата партия. Тръмп също така подкрепи Рик Скот за надпреварата за Сената.", "date": "2018.11.04", "title": "Рекордно висока избирателна активност във Флорида"}
{"url": "https://news.bg/disasters/tragediya-v-italiya-dve-semeystva-zaginaha-v-kashta-v-sitsiliya-pometena-ot-reka.html", "text": "Две семейства са загинали в Италия, след като река е преляла, потапяйки къщата им на остров Сицилия, съобщават световните информационни агенции.Деветима души са загинали при инцидента в Кастелдачия - от деца на една, три и 15 години, до техните баби и дядовци. Само трима души, които са били извън къщата по това време, са оцелели.Други трима души са загинали, след като колите им са били пометени на друго място в Сицилия.В последните дни на обилни дъждове и силни ветрове загинаха най-малко още 17 души, предимно в северните и западните части на страната.Някои от най-тежките щети са по пътищата около Белуно в северния регион Венето, след като няколкодневните бури предизвикаха свлачищни процеси.Шест региона са в повишена трегова - от Венето на север до Сицилия и Сардиния на юг.Трагедията в Кастелдачия е станала през изминалата нощ.Дванадесет члена на две семейства са се били събрали, за да прекарат нощта, когато водата от река Милиция потопила къщата.Трима от въпросните 12 души са извадили късмет. Баща и дъщеря са избягали по поръчка навреме. Третият човек - друг баща на две деца - оцелял, като се покатерил на дърво.В допълнение към трите деца, сред загиналите са майката на две от тях, нейният брат, сестра и техните родители - и майката на един от оцелелите бащи.", "date": "2018.11.04", "title": "Трагедия в Италия - две семейства загинаха в къща в Сицилия, пометена от река"}
{"url": "https://news.bg/bulgaria/14-ta-vecher-maykite-na-detsa-s-uvrezhdaniya-protestirat.html", "text": "За 14 поредна вечер майки на деца с увреждания и граждани, които подкрепят исканията им, протестират пред Министерския съвет в София.Те настояват за оставката на вицепремиера Валери Симеонов, който ги нарече \"кресливи жени с уж болни деца\", съобщи БНР.Движението засега не е затруднено.Аделина Банакиева от организаторите обясни за \"Хоризонт\", че вече не разчитат на българското правителство, а единствено на европейските институции за подкрепа:\"Днес е започнало подписването на европейската конвенция за защита правата на човека. Това, в което вече сериозно се съмняваме, че , категорично нарушава тези права и нашето правителство не взе мерки това да не се случва\", каза тя. И съобщи, че за утрешния ден ще разчитат на автомобилисти и мотористи:\"Да, утре сме обявили автошествие. Като вероятно ще отидем и до централата на ГЕРБ\", допълни още тя.Запитани дали не се чувстват употребени за политически цели, майките заявяват, че за тях е важно двата закона, за които се борят, да бъдат приети в Народното събрание и са убедени, че  и премиера, в центъра на София ще се съберат десетки хиляди души.", "date": "2018.11.04", "title": "14-та вечер майките на деца с увреждания протестират"}
{"url": "https://news.bg/disasters/pompeo-shte-raznishtim-ubiystvoto-na-dzhamal-kashogi.html", "text": "САЩ възнамеряват да разберат кой е отговорен за убийството на саудитския журналист Джамал Кашоги и всеки един от тях да бъде изправен пред съда. Това заяви държавният секретар на САЩ Майк Помпео в интервю за Fox News.\"Саудитците признават, че \", каза външният министър, отговаряйки на въпроса дали той вярва, че принцът - наследник Мохамед бин Салман ал Сауд, първоначално е измамил Белия дом за обстоятелствата на изчезването на Кашоги.\"Ние ще изправим пред правосъдието всички, които са участвали в убийството на Джамал Кашоги\", подчерта Помпей. Според държавния секретар Вашингтон вече е оттеглил входните визи, издадени по-рано от редица саудитски представители, които се оказаха, че са замесени в инцидента.На 25 октомври Помпео за първи път разкри, че на извършителите на убийството на саудитския журналист.Според държавния секретар Съединените щати продължават да работят в тясно сътрудничество с властите на Турция и Саудитска Арабия в разследването на убийството на Кашоги. В същото време, Помпео добави, че Съединените щати възнамеряват да продължат да поддържат важни стратегически отношения, които са установени между Рияд и Вашингтон.Случаят с убийството на Кашоги разгневи международната общност.", "date": "2018.11.04", "title": "Помпео: Ще разнищим убийството на Джамал Кашоги"}
{"url": "https://news.bg/int-politics/lyo-pen-koshmarat-na-makron.html", "text": "Марин льо Пен и оглавяваният от нея Национален фронт поведе в нагласите на французите. Това разкрива в. \"Трибюн\".Вестникът обяви резултатите от допитване на Френския институт за проучване на общественото мнение за предстоящите избори за Европейския парламент.То ясно показва разместване в нагласите на французите. Те са увеличили подкрепата си за Марин льо Пен за последните два месеца до 21% срещу предишни 17%.В същото време партията на Еманюел Макрон е загубила един процент подкрепа и заема второто място с 19%.19 на сто от гласоподавателите имат намерение да подкрепят партията на Макрон, в сравнение с 20 на сто в края на август.Подкрепата за традиционните партии като \"Републиканците\" пада с два пункта до 13 на сто, а тази за крайнолявото движение \"Непокорна Франция\" - от 14% на 11%. Лидерът на последната формация губи подкрепа и заради разследванията на властите за финансирането на кампанията му през 2017 г.Еманюел Макрон плаща цена за буксуващите реформи, безработицата и високите цени на горивата. В същото време популярността на президента е паднала до 21%. Това е най-ниската точка от неговото избиране през 2017 г.Тогава Макрон влезе в битката за Елисейския дворец и  към поста на държавния глава.Въпросът е дали французите ще предпочетат крайната десница на вота за Европейски парламент.  ", "date": "2018.11.04", "title": "Льо Пен: Кошмарът на Макрон"}
{"url": "https://news.bg/disasters/dva-samoleta-se-sblaskaha-do-otava.html", "text": "Два малки пътнически самолета се сблъскаха в полет в неделя сутринта близо до Отава, съобщи в. \"Фигаро\".Единият от тях се е разбил в полето, докато другият кацнал на международното летище на столицата, съобщиха няколко официални източници.Инцидентът е станал малко след 10 часа местно време, на около 30 км западно от Отава, съобщи полицията.Екипажът от кацналия на международното летище Piper PA42 съобщи, че по време на полета друг самолет го е ударил отдолу. При сблъсъка е бил повреден колесника.Екип от следователи разследва инцидента.", "date": "2018.11.04", "title": "Два самолета се сблъскаха до Отава"}
{"url": "https://news.bg/int-politics/bahreyn-osadi-opozitsionen-lider-na-dozhivoten-zatvor.html", "text": "Опозиционният лидер Шейх Али Салман в Бхарейн получава доживотна присъда след като апелативният съд го признава за виновен за шпионаж в полза на Катар. Решението идва само месеци след като Върховният съд на Бахрейн на първа инстанция оправдава Салман по обвинение в \"съучастничество\" с конкурентната държава, съобщава \"Ройтерс\".\"Тази присъда ... демонстрира безмилостните и незаконни усилия на властите в Бахрейн да заглушат всяка форма на несъгласие. Шейх Али Салман е затворник, задържан само за мирно упражняване на правото си на свобода на изразяване\", коментира директорът на \"Амнести\" в Близкия изток и Северна Африка Хеба Мораеф.Али Салман, който ръководеше вече забраненото движение \"Ал Вефак\", е обвинен в заговор с Катар, че ще предприеме антиправителствени вълнения през 2011 г., заедно с опозиционните лидери Хасан Султан и Али ал Асуад, които също получават доживотни присъди.Прокурорът на Бахрейн коментира, че тримата мъже са задържани заради \"актове на враждебност\" срещу Бахрейн и \"комуникират с катарски служители ... за да свалят конституционния ред\", съобщава AFP.Обвиненията, които датират от седем години, се появяват миналата година - след като Бахрейн, Саудитска Арабия, ОАЕ и Египет прекъснаха връзките си с Катар.Съюзниците обвиниха емирството, че подкрепя терористичните групи и че е твърде близко с Иран - твърденията, които емирството отрече. По това време \"Вефак\" обяснява, че обвиненията са опит на правителството на Бахрейн да унищожи движението и да удължи затвора за лидера, който е задържан от 2015 г.Демонстрантите - главно ръководени от шиитската общност - излязоха на улиците през февруари 2011 г., настоявайки за повече демокрация като част от продемократичните размирици в арабския свят.Но кралското семейство Ал Халифа, което държи по-голямата част от политическите и военните постове, успя да потуши протестите с помощта на съседните страни, най-вече на Саудитска Арабия.Размириците доведоха до смъртта на най-малко 30 цивилни и пет полицаи. Оттогава, управляваният от сунитите Бахрейн е в постоянни размирици. В отговор Бахрейн забрани опозиционните групи и стотици правителствени критици са задържани в затвора.", "date": "2018.11.04", "title": "Бахрейн осъди опозиционен лидер на доживотен затвор"}
{"url": "https://news.bg/politics/kilometrichni-zadrastvaniya-na-tunel-zheleznitsa-zaradi-protestna-blokada.html", "text": "Над 150 автомобила потеглиха от Благоевград на протестно шествие срещу високите цени на горивата и лошото им качество.То премина по централните булеварди и излезе на международния път Е-79, който е блокиран след тунел \"Железница\", съобщава БНР.Протестът не е само срещу скъпите горива, а и срещу повишаването на данъците на колите, застраховката \"Гражданска отговорност\", електроенергията и водата. Организаторите от Съюза на българските транспортни работници обявиха, че се подготвя по-голям протест в София. Някои шофьори недоумяваха защо колите с газови уредби също трябва да плащат по-висок данък, тъй като отделят значително по-малко емисии.Междувременно в Ямбол и Сливен десетки шофьори се включиха в протестното шествие срещу цените на горивата. Над 100 автомобила с развети трибагреници, черни знамена и надути клаксони преминаха по ямболските улици. Протестиращите за кратко блокираха движението по пътя Ямбол-Сливен.Те подкрепиха искането на майките на деца с увреждания, вицепремиерът Валери Симеонов да подаде оставка.Протестно автошествие се проведе и в Пазарджик срещу високите цени на горивата. В началото за кратко беше спряно движението към магистрала \"Тракия\", на разклона за село Драгор. Нови протести се планират и за следващата седмицаВ събота такива протести имаше в Добрич, Стара Загора и Монтана.", "date": "2018.11.04", "title": "Километрични задръствания на тунел \"Железница\" заради протестна блокада"}
{"url": "https://news.bg/int-politics/smart-na-amerika-i-izrael-i-dolu-sasht-oglasiha-ulitsite-na-iran.html", "text": "Хиляди иранци излязоха на демонстрация в Техеран, за да отбележат 39-ата годишнината от превземането на посолството на САЩ през 1979 г., като това става в контекста на възобновяването на всички американски санкции срещу Иран, отменени с подписването на ядреното споразумение между Техеран и световните сили през 2015 г., съобщава \"Асошиейтед прес\".Тълпата скандираше \"Смърт на Америка\", \"Долу САЩ!\" и \"Смърт на Израел\", като държавната телевизия уточни, че подобни демонстрации са се състояли в много други градове и по-малки населена места.Ирански студенти щурмуваха посолството на САЩ малко след Ислямската революция през 1979 г., взимайки за заложници 52-ма американци, като ги държаха в плен в продължение на 444 дни.В петък правителството на американския президент Доналд Тръмп обяви възобновяването на санкциите срещу иранския транспортен, финансов и енергиен сектор - втората серия от възстановени наказателни мерки, откакто през май Тръмп оттегли страната си от ядреното споразумение.", "date": "2018.11.04", "title": "\"Смърт на Америка и Израел\" и \"Долу САЩ\" огласиха улиците на Иран "}
{"url": "https://news.bg/disasters/iztegliha-zapisite-ot-namerenata-cherna-kutiya-na-padnaliya-samolet-v-indoneziya.html", "text": "Разследващите катастрофата на самолет Боинг 737 MAX на индонезийската авиокомпания Lion Air са успели да изтеглят часове със записи от едната намерена черна кутия, съобщава \"Асошиейтед прес\".Властите уточниха, че успешно са били свалени 69 часа записи от черната кутия, включително и записите от катастрофата, която стана в понеделник (29 октомври). Самолетът, изпълняващ вътрешен полет, падна в Яванско море край остров Ява, като загинаха всичките 189 души на борда., като беше доста повредена. Междувременно продължава търсенето на тела на загинали, както и на другата черна кутия. Издирването, в което участват няколкостотин души и десетки плавателни съдове, ще продължи още три дни. До момента са открити останки от над 100 тела.Засечени са слаби сигнали, вероятно от черната кутия, записваща гласовете в пилотската кабина, но самото устройство още не е намерено заради дебелия пласт тиня на морското дъно.", "date": "2018.11.04", "title": "Изтеглиха записите от намерената черна кутия на падналия самолет в Индонезия"}
{"url": "https://news.bg/comments/tova-ne-e-moyata-evropa.html", "text": "Новини от общия ни европейски дом:Европейският съд по правата на човека в Страсбург подкрепи шeриатски закон за богохулството, според който определени твърдения спрямо мюсюлманския пророк Мохамед са недопустими. Случаят е свързан с австрийката Елизабет Волф, която през 2011 г. е осъдена за \"опетняване на религиозните вярвания\", защото нарекла Мохамед \"педофил\". Става дума за брака на пророка с 6-годишната Айша и последвалото консумиране, когато тя е била 9-годишна. Думите на Волф са следните: \"56-годишен и шестгодишна? Как го наричаме това, ако не е педофилия?\".Местната власт в белгийския град Брюж оповести, че традиционният Коледен базар в града вече ще се нарича \"Зимен\". Мотивите са с цел избягване на асоциацията с християнския празник Рождество Христово (Коледа), за да не се накърняват чувствата на хора от други вероизповедания. Примерът на Брюж се очаква да бъде последван и от други белгийски градове - Брюксел, Гент, Антверпен, Хаселт.16-годишна италианка почина в Рим след групово изнасилване от африкански имигранти и последваща 12-часова агония.Във Фрайбург, Германия, седем сирийци и един германец са арестувани за групово изнасилване на 18-годишно момиче.Това ли е Европейският съюз, за който мечтаехме? Не, нали?Само на мен ли ми се струва, че тези новини навяват асоциации не с цивилизована Европа, а с Османската империя, в която християнското население е дискриминирано на верска основа за сметка на мюсюлманското? И в която мюсюлманите масово са имали усещането, че могат безнаказано да обезчестяват християнски девойки, тъй като впоследствие официалната власт я ги осъди, я - не? Колкото имаше осъдени след масовите сексуални посегателства в Новогодишната нощ в Кьолн преди близо три години... Разликата все пак е, че в Османската империя господстващата религия е била исляма, докато днешна Западна Европа поне номинално се води християнска.Кой и защо прави така, че с приоритет да са чувствата на имигрантите, а нашите (религиозни) чувства кучета ги яли? Кой и защо допусна милиони \"бежанци\" на европейска територия, които да се гаврят с нас?Да започнем подред. Европейският съд по правата на човека е наднационална институция, която дори не е към ЕС, а към Съвета на Европа. Неизбрани от никого евронегод... (пардон, еврочиновници) извършват безумни експерименти на гърба на повече от половин милиард европейци. Защото, какво, ако не безумие, е да забраняваш изричането на очевидното? Сексуалните действия с 9-годишно момиче могат да се нарекат само по един-единствен начин: педофилия. А извършителят им - педофил. Ако и да е религиозен пророк, същевременно. И това няма как да обижда последователите му, при условие, че в техните общества това масово се практикува и до днес. То бива политическа коректност, но тук се стига вече отвъд границите на това, което нормалният човешки разум може да понесе.Преименуването на Коледния базар в Брюж обаче далеч не е само сервилен \"жест\" към друговерците за сметка на коренното население на Белгия. Това е преди всичко левичарска свинщина, позната ни от времето на комунизма, когато нашите християнски традиции бяха обект на системна и целенасочена държавно-партийна политика за обезличаване. Ние поне вече знаем, че тези им усилия се провалиха. Но защо западните комунисти трябва да повтарят грешките на тукашните си идеологически \"събратя\"? И тук вече не можем да обвиняваме евробюрократите, защото местната управа на Брюж (и на другите споменати градове) е избрана от европейски граждани. Но за това по-късно.Що се отнася до груповите изнасилвания, тук вече стои въпросът не е ли крайно време дори най-фанатизираните мултикултуралисти да признаят, че \"ударният\" прием на стотици хиляди \"бежанци\" от Близкия изток и Африка беше не просто фрапантна грешка, а направо престъпно безумие спрямо Европа? Толкова ли беше трудно да се прозре, че огромното мнозинство от нашествениците са абсолютни диваци, за които жената не представлява по-голяма ценност, отколкото, да речем, козата или камилата? И че ще отговорят на плюшените мечета и транспарантите \"Refugees, welcome!\" именно с групови изнасилвания.Всичко изброено дотук говори ясно и недвусмислено, че съвременна Европа е в състояние на дълбока криза. Измеренията на тази криза обаче не са само политически (макар основната вина да носят именно западните политически елити - както местни, така и \"брюкселски\"). Основното измерение е ментално. Защото действията, които доведоха до сегашното състояние, са действия в противовес на естествения ред. И ако преди съм призовавал за връщане към християнските корени на европейската цивилизация, то сега призовавам просто за връщане към нормалността. Към здравия разум.Откъде идва проблема? Всички, които смятат, че причините за кризата са предимно външни, дълбоко грешат. Да, Европа има не един и двама геополитически \"недоброжелатели\", но да си измиваме ръцете с Путин, Ердоган, Тръмп и прочие би било върховна глупост. Корените на злото са тук, на Стария континент, и водят началото си от \"Париж'68\", \"Франкфуртската школа\" и други гнезда на културния марксизъм.Голяма част от днешните европейски политици и чиновници са идейно повлияни именно от западното левичарство. И са де факто левичари, независимо към кое политическо семейство се числят. А като става дума за европейските политически семейства, то към момента левичарството се разпростряло далеч извън естествения си политически ареал (умерената и крайната левица), а е обхванало центъра и дори значителна част от \"традиционното дясно\". Голяма част от днешните \"дясноцентристки\" партии застъпват политики, характерни за... социалдемократите от преди Втората световна война. Най-набиващият се на очи пример е Германия, където Християндемократическия съюз се различава от Социалдемократическата партия основно по факта, че членовете на ХДС са по-религиозни от тези на СДП. Но това далеч не е единствения пример. Да не забравяме, че бившия председател на Европейската комисия Жозе Мануел Барозу на младини е бил маоист, а сегашният - Жан-Клод Юнкер откри паметник на Карл Маркс. Изобщо, за няколко десетилетия Обединена Европа се промени така, че нейните \"бащи-основатели\" (Де Гол, Шуман, Аденауер, Де Гаспери) не биха я познали. Защото през 50-те години със сигурност не са си представяли Европа като средище на някакъв мултикултурен, безполов, безбожен и безроден социализъм.Днешните европейски \"лидери\" докараха Европа до изключително срамното положение тя да бъде едновременно военнозависима от САЩ, икономически зависима от Китай и енергийно зависима от Русия. И да разчита на Ердоганова Турция да спира (поне от единия фланг) миграционните потоци. А всъщност не беше толкова отдавна, когато Европа имаше държавници от ранга на Маргарет Тачър, Хелмут Кол и Франсоа Митеран...Елитите определено имат своя тежък грях, но в никакъв случай не бива да подценяваме и вината на обществата. Все пак тези елити не са кацнали от Марс - те са продукт на настоящите общества в европейските държави. Да видим там как е положението.Наскоро американският изследователски център \"Пю\" оповести проучване на нагласите в европейските общества, от което се оказа, че някои западноевропейски държави са буквално проядени от културен марксизъм и крайно левичарство. Оказва се, че има общества, в които критично малка част от хората смятат, че тяхната култура превъзхожда другите - едва 20% в Испания, 23% в Белгия (логично, там замяната на Коледните базари със \"Зимни\" явно ще мине безболезнено), 31% в Нидерландия, 36% във Франция... И тук резултатите са такива не само благодарение на големия брой мигранти, които, естествено, не са убедени в превъзходството на приемащата ги култура (пред тяхната родна, да речем). Коренни жители на тези страни са заразени с мултикултурализъм. Е, как тогава да очакваме адекватен инстинкт за самосъхранение?Може би се питате защо отдавам такова голямо значение на въпроса с превъзходството на културите. Много е просто: да смяташ своята култура за по-добра от другите е естественото, нормалното състояние. Първо, защото добра или лоша, това си е твоята култура. И второ, ако вярвахме, че нечия друга култура има предимства пред нашата, досега да сме привнесли тези предимства.Не е ли парадоксално известните със своя културен шовинизъм французи да са \"свалили гарда\" до това положение? (При британци и германци нещата са малко по-малко зле - съответно 46% и 45%.) От онази горда Европа, цивилизовала почти целия останал свят, вече почти няма и помен.Това не е моята Европа! Съмнявам се и да е вашата.", "date": "2018.11.04", "title": "Това не е моята Европа!"}
{"url": "https://news.bg/crime/arestuvaha-12-za-nepodchinenie-pri-arest-v-botevgrad.html", "text": "Полицаите в Ботевград задържаха 12 души за оказана съпротива и неподчинение спрямо полицейски служители, съобщиха от пресслужбата на МВР.Случаят е от снощи - около 22.30 часа екип на жандармерията се е отзовал на сигнал за силна музика и нарушаване на нощната тишина в село Врачеш.Един от обитателите на адреса - 35-годишен мъж, категорично отказал да предостави личната си карта за проверка, оказал неподчинение и блъснал униформен на земята. Тогава полицаите предприели действия по задържането на мъжа. Пристъпвайки ареста, служителите на реда били заобиколени от агресивна тълпа от около 30 души, които по всякакъв начин опитвали да осуетят изпълнението на служебните задължения на служителите на МВР, пишат от ведомството.За да не се допусне ескалиране на напрежението и с цел овладяване на ситуацията, се е наложило използването на помощни средства - предупредителен изстрел във въздуха с гумен патрон и лютив спрей. След разпръсване на тълпата и възстановяване на обществения ред мъжът е задържан в полицейския арест в рамките на 24 часа. Той е имал предишни криминални прояви.Предстои в днешния ден с прокурорско разпореждане мярката за неотклонение на задържания да бъде удължена до 72 часа.В хода на предприетите допълнителните полицейски действия са задържани още 11 души, един от които - активен участник в конфликта.По случая е образувано досъдебно производство за едро хулиганство под наблюдението на Районната прокуратура в Ботевград.", "date": "2018.11.04", "title": "Арестуваха 12 за неподчинение при арест в Ботевград"}
{"url": "https://news.bg/world/abas-i-sisi-obsadiha-blizkoiztochniya-miren-protses.html", "text": "Близкоизточният мирен процес бе сред основните теми, които обсъдиха палестинският лидер Махмуд Абас и египетският президент Абдел ал Сиси.Двамата се срещнаха в Египет.Сред възможностите за постигане на мир, които те са обсъдили, е  и сделка между Израел и радикалното палестинско движение Хамас, което управлява Ивицата Газа.Сделката има за цел сваляне на напрежението в Газа, където сблъсъците не спират.То трябва да бъде постигнато с посредничеството на Египет.По-рано Абас се обяви  на американски президент Доналд Тръмп за Близкия изток.Той направи изявлението пред членове на Организацията за освобождение на Палестина.По думите му, няма да има споразумение с временни граници, както и без Ивицата Газа. заяви той. Палестинците бяха разгневени от решението на Тръмп да Опитите на Тръмп да показва подкрепа изключително към Израел, ги накара да поискат .", "date": "2018.11.04", "title": "Абас и Сиси обсъдиха близкоизточния мирен процес "}
{"url": "https://news.bg/weather/predimno-oblachen-nedelen-den-1.html", "text": "Предимно облачен неделен ден ни очаква. Това съобщават от НИМХ. Ще духа слаб вятър. Максималните температури ще са между 16 и 21 градуса. През следващите дни се очаква захлаждане. Атмосферното налягане е по-високо от средното за месеца и ще остане без промяна. ", "date": "2018.11.04", "title": "Предимно облачен неделен ден "}
{"url": "https://news.bg/world/saprugat-na-opravdanata-hristiyanka-v-pakistan-prizova-za-zakrila.html", "text": "Съпругът на оправданата по делото за богохулство християнка в Пакистан призова за закрила. Той обвини властите в страната, че с присъдата по делото са навредили на жената и настоя Ася Биби да бъде защитена. Според него, властите твърде много се влияят от гласа на улицата. Мъжът призна, че двамата са принудени да се крият на различни места и се страхуват за живота си. Те често променят скривалищата си. По-рано стана ясно, че адвокатът не жената е напуснал страната, за да може да продължи да я представлява. Биби беше осъдена през 2010 г. за обида на пророка Мохамед по време на скандал със съседи, а мнозина призоваха за възобновяване на смъртното наказание След оправдаването , които настояват богохулката да бъде убита. ", "date": "2018.11.04", "title": "Съпругът на оправданата християнка в Пакистан призова за закрила "}
{"url": "https://news.bg/world/desetki-zaginali-i-raneni-pri-katastrofa-v-kitay.html", "text": "Най-малко 14 души са били убити, а други 27 - ранени при катастрофа на магистрала в Китай. Трагичният инцидент е станал в северозападната провинция Гансу. Магистралата се намира в близост до столицата на провинцията. Камион се е врязал в коли на магистралата, докато те изчаквали на спирка за плащане на такси. Това са съобщили спасители. Инцидентът е станал в събота през нощта. Започнало е разследване. ", "date": "2018.11.04", "title": "Десетки загинали и ранени при катастрофа в Китай "}
{"url": "https://news.bg/world/tramp-atakuva-predizborno-demokratite-ot-florida.html", "text": "\". Това заяви американският президент Доналд Тръмп.Той направи изявлението на предизборен митинг в щата.Събитието е последното преди частичните избори за Сената. Вотът ще се проведе на 6 ноември, но предварителното гласуване вече започна и държавният глава гласува.Тръмп посети за втори път в рамките на седмицата щата, за да подкрепи кандидатите от партията си.Тойн нарече Флорида \"вторият ми дом\" и предупреди избирателите, че имат само един избор, а управление на демократите би било катастрофално.", "date": "2018.11.04", "title": "Тръмп атакува предизборно демократите от Флорида "}
{"url": "https://news.bg/world/izrael-privetstva-podnovenite-amerikanski-sanktsii-sreshtu-iran.html", "text": "Очаквано, Израел приветства . Това заяви в изявлението си премиерът Бенямин Нетаняху.Според него, това е историческо решение и той благодари на американския президент Доналд Тръмп.Нетяняху припомня, че от години е настоявал това да се случи.Той използва случая да заклейми за пореден път \".Върховният лидер на Иран аятолах Али Хаменеи обяви по-рано, че американският президент  и те ще са най-големият губещ от подновяването на санкциите срещу Ислямската република\".\", изтъква аятолахът в профила си в \"Туитър\", цитирайки реч в Техеран.Непокорен Хаменеи отхвърли подновените санкции на САЩ, , които влизат в сила в понеделник.", "date": "2018.11.04", "title": "Израел приветства подновените американски санкции срещу Иран "}
{"url": "https://news.bg/world/sauditska-arabiya-osvobodi-ot-zatvora-kritik-na-rezhima.html", "text": "Саудитска Арабия освободи от затвора известен критик на режима в Рияд, предаде BBC. Това са съобщили негови близки.Става въпрос за принц Халид бин Талал, задържан преди около година.Неговият брат Ал Уалид пък бе арестуван заедно с още 200 принцове, министри и други официални лица.Принцовете са племенници на крал Салман. На задържаните тогава бяха повдигнати обвинения за корупция.Принц Халид критикува акцията по арестите и също бе задържан.Предплага се, че освобождаването му е стъпка, предприета от престолонаследника в опит да намали напрежението в Кралството.След убийството на саудитския журналист Джамал Кашоги в консулството в Истанбул Рияд бе подложен на международен натиск да посочи отговорните.", "date": "2018.11.04", "title": "Саудитска Арабия освободи от затвора критик на режима "}
{"url": "https://news.bg/bulgaria/protestite-sreshtu-tsenite-na-gorivata-prodalzhavat.html", "text": "Протестите срещу високите цени на горивата продължават и днес. В Благоевград демонстрацията започва в 11 часа и тръгва от Югозападния университет \"Неофит Рилски\".Вчера в Добрич се проведе втори пореден протест срещу високата цена на горивата.Стотици граждани с надписи \"Не на високите цени на горивата\" десетки автомобили и мотори се включиха в шествие по улиците на града, като протестиращите се обявиха и срещу лошото качество на горивата.Според протестиращите добричлии \"няма реална причина\" за повишаването на цените.Според протестиращите продължаващото безконтролно поскъпване само усилва влиянието на сивия сектор в нашата икономика.", "date": "2018.11.04", "title": "Протестите срещу цените на горивата продължават "}
{"url": "https://news.bg/disasters/vtorichnite-trusove-v-joniysko-more-prodalzhavat.html", "text": "Земетресение с магнитуд 4,9 е регистрирано тази сутрин в Йонийско море край бреговете на Гърция, съобщава Европейско-средиземноморският сеизмологичен център.Епицентърът на труса се е намирал на 284 км западно от Атина. Дълбочината му е била на 10 км.Няма данни за жертви и разрушения и не е обявявано предупреждение за опасност от цунами.Припомняме, на 26 октомври районът беше разтърсен от силен трус с магнитуд 6,4 по Рихтер, който предизвика свлачища и щети на остров Закинтос.", "date": "2018.11.04", "title": "Вторичните трусове в Йонийско море продължават"}
{"url": "https://news.bg/crime/signali-za-nerednosti-v-dabch-podavani-oshte-2014-g.html", "text": "Арестите в Държавната агенция за българите в чужбина не ме изненадват. Те са естествено продължение на цялата политика на ДАБЧ през годините на издаването на задгранични паспорти и придобиване на българско гражданство. Това каза в предаването \"Тази неделя\" по bTV Илия Ангелов, бивш зам.-министър на правосъдието в кабинета \"Орешарски\".През 2014 г. в позицията си на зам.-министър той подава сигнал до прокуратурата за нередности в агенцията.Той обясни, че след като е оглавил Съвета по българско гражданство, е забелязал скока на укази, издадени за български граждани. \"През 2001 г. са издадени общо 940 указа, през 2009 г.стават 8911, 2010 г. - 14 828, 2011 г. - 18 319, 2012 г. - 17 000, и 2013 г. падат на 7701\", посочи той. Впечатление му направила и непълната документация.\"Наред с молбите, които представяха кандидатстващите за българско гражданство, те трябваше да представят и документ, удостоверяващ българско гражданство. Този документ се издава от Държавната агенция за българите в чужбина, но има условие, че това трябва да е подкрепено с факти и обстоятелства, тоест това българско гражданство трябваше да се докаже. От ДАБЧ обаче представяха само акт за раждане и нотариално заверена декларация за българско самосъзнание\", каза още Ангелов.Той отбеляза, че в спора между вицепремиера Красимир Каракачанов и Катя Матева, бивш служител в Министерството на правосъдието, изпращала сигнали до ДАНС и прокуратурата, е на страната на Матева.Според Ангелов не са верни обвиненията, които Каракачанов хвърля върху нея, че еднолично е прекратявала преписки и е спирала документация за българско гражданство. \"Съветът по българско гражданство взема решение с оглед на предоставената документация дали всичко е редно или нередно. Ако всичко е точно, приема положителни стъпки за информиране на президентството за издаване на указ\", уточни бившият зам.-министър.По думите му спорът се задълбочава, а скандалът надхвърля българските граници.", "date": "2018.11.04", "title": "Сигнали за нередности в ДАБЧ подавани още 2014 г."}
{"url": "https://news.bg/regions/oblast-burgas-sledi-zimnata-obstanovka-v-realno-vreme.html", "text": "Кризисният щаб към Областната управа на Бургас ще получи достъп до системата за наблюдение на снегорините. До този момент наблюдението се извършваше само от Пътното управление в града.Областна администрация Бургас ще е първата в страната, която при бедствие ще може да следи и координира в реално време работата на почистващата техника.Така при криза, на място в бургаската институция, ще могат да се контролират всички дейности на почистващите фирми, ще се спести време за обмен на информация.Мярката ще осигури по-бързо взимане на решения и осигуряване на адекватни действия по време на бедствени ситуации, като техниката ще бъде насочвана и концентрирана в най-проблемните участъци.7На среща при областния управител над 30 представители на регионалните институции и общинските администрации са докладвали за готовността за посрещане на зимния сезон. Във всички общини са осигурени нужните инертни материали стана ясно по време на срещата. От телефон 112 са оборудвани с нова техника, връзката с всички служби е проверена, а служителите са преминали през специално обучение за реакции при възникнали кризи.Липсата на кръводарители в област Бургас също беше предмет на разговорите. Всяка седмица се налага доставка на кръвни продукти от други области, основно от Стара Загора. Затварянето на пътища през зимата затруднява тези доставки. Областният управител се ангажира да съдейства за организиране на кампании по кръвонабиране, в които всички общини заявиха готовност да се включат.Актуализирани са списъците с данни за хората на хемодиализа и хронично болните в областта. Български червен кръст провежда обучения на структурите си, има подготвен доброволчески екип, а задължителния бедствен резерв е наличен.", "date": "2018.11.04", "title": "Област Бургас следи зимната обстановка в реално време"}
{"url": "https://news.bg/int-politics/samoletonosachat-reygan-vodi-nay-golyamoto-voenno-uchenie-provezhdano-kray-yaponiya.html", "text": "Американски бойни самолети прелитат над Западния Тих океан, след като американският самолетоносачът \"Роналд Рейгън\" се присъедини към японски разрушители и канадски военен кораб за най-големите учение за бойна готовност, провеждано някога в и около Япония, съобщава \"Ройтерс\".Япония и Съединените щати мобилизираха 57 000 военни за учението Keen Sword, с 11 000 повече, отколкото през 2016 г., симулират въздушен бой, амфибийни десанти и отбрана срещу балистични ракети. Японският контингент от 47 000 души представлява една пета от въоръжените сили на нацията.\"Ние сме тук, за да стабилизираме и запазим способностите си, ако е необходимо. Упражнения като Keen Sword са точно онова, което трябва да правим\", коментира от \"Рейгън\" контраадмирал Карл Томас, командирът на ударната група, докато над него излитат изтребители F-18.Осем други кораба се присъединиха към  самолетоносача, за учения срещу подводници, показвайки сила и мощ на фона на притеснения от Вашингтон и Токио за покачващото се влияние на Пекин, допълва \"Ройтерс\".\"Съюзът между САЩ и Япония е от съществено значение за стабилността в този район и по-широкия Индо Тихоокеански регион\", обяснява контраадмирал Хироши Егава.Разположен в Йокосука близо до Токио, самолетоносачът \"Роналд Райгън\" е най-големият американски военен кораб в Азия, с екипаж от 5 000 моряци и около 90 самолета F-18 Super Hornets.Канадски кораб за доставки също участва в Keen Sword заедно с фрегата, която плава с \"Рейгън\".Канадският военен аташе капитанът Хугс Кануел коментира, е страната участва в \"многостранни учения и участието в Keen Sword, отразява желанието на Канада да има военно присъствие в Азия.Канада не е единствената западна държава, която иска да поеме по-голяма роля в областта на сигурността в региона. Великобритания и Франция също изпращат повече кораби, тъй като китайското военно присъствие в Южнокитайско море нараства и влиянието му върху океан и неговите ключови търговски маршрути се разширява.", "date": "2018.11.04", "title": "Самолетоносачът Рейгън води най-голямото военно учение, провеждано край Япония"}
{"url": "https://news.bg/politics/borisov-razporedi-da-ne-se-glasuva-zasega-kodeksa-za-zastrahovaneto.html", "text": "Председателят на ГЕРБ Бойко Борисов разпореди на парламентарната група на партията да не гласува внесените промени в Кодекса за застраховането, докато не бъдат подложени на широк обществен дебат. Това съобщават от пресцентъра на партията.Промените бяха внесени от народния представител Менда Стоянова и касаят реда и условията за определяне на имуществените и неимуществените обезщетения при застраховка \"Гражданска отговорност\".Промените в Кодекса на застраховането определят таван от 20 000 лева обезщетение за близките на починал при катастрофа.На нея ще имат право съпруг или човек, живял на семейни начала със загиналия, както и дете и родител.Предложението идва след решение на Върховния касационен съд, с което бе разширен кръгът на роднини с право на обезщетение. Вследствие цената на задължителната \"Гражданска отговорност\" се вдигна с близо 40% през тази година.Братът и сестрата на жертвата може да получат до 15 000 лева, а 5000 лева обезщетение по изключение ще се дава на други лица, които са създали емоционални отношения с починалия.Друго предложение гласи същите размери обезщетения да бъдат определяни и от застрахователя на виновния водач или по съдебен ред при смърт или телесно увреждане на човек.", "date": "2018.11.04", "title": "Борисов разпореди да не се гласува засега Кодекса за застраховането"}
{"url": "https://news.bg/politics/administratsiite-biyat-otpor-na-e-upravlenieto.html", "text": "23 администрации все още не обменят помежду си документи електронно. Това съобщи пред БНР зам.-председателят на Държавната агенция \"Електронно управление\" Александър Йоловски.По думите на Йоловски за тези ведомства има алтернативен канал, по който да работят.\"Броят на администрациите, които не изпълняват изискването, намаляват непрекъснато. Основните проблеми, които всички срещнаха по този дълъг път, са на първо място необходимостта от цялостна промяна на начина на мислене, т.е. ние вече не можем да си позволим да бъдем в хартиения свят. На второ място - почти всички администрации срещнаха както технически проблеми, някои от тях срещнаха и финансови трудности. Много от администрациите имаха нужда и от специализирано обучение\", обясни зам-министърът.Той посочи още, че с електронния документооборот няма да се губи ценно време на администрациите и гражданите. Именно по този начин гражданите щели да усетят ефекта от електронния обмен на документи - чрез по-бърза работа на ведомствата.Естествената реакция на новостите е тотален отпор, каза още Йоловски. Той е на мнение, че борбата е да се промени начинът на мислене.\"Електронният документ не е нещо страшно, не е нещо, което прави света по-несигурен, а обратното - прави го по-сигурен, по-защитен и по-бърз\", добави той.Йоловски коментира още, че един от най-ключовите проблеми е киберсигурността. За това в последните години активно се работи за това администрациите да осъзнаят този проблем и да влагат сериозна енергия за осигуряване на киберсигурността.\"Киберсигурността изисква средства, но преди всичко изисква много добра организация и процедури. Киберсигурността е тема, която ежедневно трябва да се актуализира\", каза още заместник-министърът.", "date": "2018.11.04", "title": "Администрациите бият отпор на е-управлението"}
{"url": "https://news.bg/regions/bez-metro-mezhdu-stantsiite-serdika-i-stadion-vasil-levski.html", "text": "До края на деня движението на влаковете на метрото между станциите \"Сердика\" и \"Стадион \"Васил Левски\" ще бъде преустановено.Това се налага заради изграждането на третия лъч на метрото.Между двете спирки е осигурена заместваща автобусна линия.Първите пет спирки от третата линия на столичното метро в участъка от площад \"Патриарх Евтимий\" до Красно село ще бъдат пуснати в експлоатация до есента на 2019 година, пише БНР.", "date": "2018.11.04", "title": "Без метро между станциите Сердика и Стадион \"Васил Левски\""}
{"url": "https://news.bg/politics/250-sluzhitei-na-mvr-shte-otpadnat-ot-sistemata-s-noviya-byudzhet.html", "text": "Новият бюджет ще остави 250 служители на системата на вътрешните работи без работа. Това заяви пред БНР министърът на вътрешните работи Младен Маринов.По думите му с тези разпоредби за новия бюджет се правят изменения в Закона за държавния служител и това би засегнало работещите пенсионери в системата, които ще трябва да бъдат съкратени.Маринов бе категоричен обаче, че слуховете за съкращения на 5 000 и повече служители в министерството не са верни. \"Тези слухове целят да създадат напрежение в системата. Едно такова напрежение ще е много лошо за функционирането на системата\", категоричен е вътрешният министър.Той уточни, че тези 250 души, които евентуално ще бъдат засегнати, са на административни длъжности, които подпомагат административната дейност на министерството.Всяко едно по-сериозно оттегляне на служители от структурата ще доведе до известни затруднения, обясни Маринов.МВР шефът посочи, че следващата година ще се осигури развиване на политиките на министерството. \"Една от основните политики е човешкият ресурс. Полицаите наистина заслужават да взимат по-големи заплати. Те непрекъснато са изложени на риск, на нападения и съпротива. Тези пари няма да са дадени напразно. Заплатата и възнаграждението е едно от основните неща, които мотивират служителите. Увеличението ще е в рамките на тези 10%\", заяви Маринов.По думите му главният въпрос е как точно ще бъде направено увеличението. \"Някои от синдикатите предлагат да се помисли как да бъде диференцирано възнаграждението, така че хората да имат мотивация да израстват кариерно и да заемат длъжности, които към момента не са толкова привлекателни. Това са вътрешно организационни неща. Като цяло са предвидени 10% увеличение на заплатите\", добави вътрешният министър.", "date": "2018.11.04", "title": "250 служитеи на МВР ще отпаднат от системата с новия бюджет"}
{"url": "https://news.bg/regions/ivancheva-zaplashvala-investitori-v-mladost.html", "text": "\"Опитваме се да строим от 2012 г., 4 пъти променяме проекта си основно, всяка промяна струва по 70 000 евро, 3 пъти правим частични промени, това са щети за фирмата ни.\" Това заяви пред bTV предприемачът в столичния район \"Младост\" Александър Лаков, във връзка със случая около ареста на бившата кметица на района Десислава Иванчева.В края на месец март, преди да бъде задържана за вземане на подкуп, Десислава Иванчева е подала сигнал до прокуратурата със съмнения за фалшификация на документи за строителство. Става въпрос за преписка за строеж на 7-етажна сграда в частен имот с площ 1 512 кв. метра на ъгъла между ул. \"Свето Преображение\" и ул. \"Д-р Атанас Москов\" в жк \"Младост 3\".Още през 2012 година имотът е влязъл в плана за застрояване на \"Младост\". На среща на Иванчева с инвеститорите обаче тя предложила на предприемачът и на собственика на имота теренът да бъде заменен с друг, който е собственост на \"Софийски имоти\".\"В един момент ние се срещаме с Иванчева и тя започва да ни заплашва. Всичко зависело от нея. Предложи ни да заменим с терен извън регулация\", разказва свидетелката Елена Николова.\"Трябва да свалите част от застройката, за да не дразните гражданите на квартала.\" Това пък поискал бившият главен архитект на София Петър Диков.Стана ясно още, че среща за въпросния строеж е проведена и със сегашния архитект на София Здравко Здравков.\"Всичко е изключително драматично. Не сме предлагали пари никога, но не строим\", посочи пред телевизията друг бизнесмен и свидетел по случая Димитър Логофетов.\"Тя скри преписката от ДНСК, която позволява да сторим. Иванчева каза: Ако вие изобщо искате да строите, ще строите на друг имот, защото аз съм казала. Вие нищо не можете да ми направите. Какво ще ми направите, ще ме глобите ли? Не ми пука. Парите не са ми проблем\", разказа предприемачът.По думите му този разговор продължил и в помещение на Столичната община: \"Показват ни се чертежи, които Иванчева няма от къде да притежава, показва ни се разработка - къде трябва да отидем, ако искаме въобще някога да строим.\"Припомняме,  бившата кметица на \"Младост\" Десислава Иванчева и заместничката й Биляна Петрова.Делото продължава, като основен антагонист на Иванчева и Петрова е бизнесменът Александър Ваклин.", "date": "2018.11.04", "title": "Иванчева заплашвала инвеститори в \"Младост\""}
{"url": "https://news.bg/int-politics/blizo-60-ot-tarseshtite-ubezhishte-pristigat-v-germaniya-bez-dokumenti-prez-2018-g.html", "text": "Повечето търсещи убежище и пристигащи в Германия са без документи за самоличност, съобщава Welt am Sonntag във връзка с отговора на Министерството на вътрешните работи на Германия по искане на левицата в страната.През първата половина на тази година 58% от възрастните бежанци пристигат в Германия без документи. Същевременно Федералната служба за миграция и бежанци разполага с информация, че определен брой мигранти \"съзнателно са се отървали от документите си за самоличност, за да увеличат шансовете си в процеса на разглеждане на молби за убежище\".Според статистиката на Министерството на вътрешните работи на Федерална република Германия 88% от търсещите убежище афганистанци, 89% от еритрейците и 95% от алжирците не носят документи. Сред гражданите на Нигерия, Сомалия, Гамбия има още повече такива лица - около 97-99%. В същото време само 21% от сирийците, търсещи убежище в Германия през 2018 г. нямт документи.Повече от 20 хиляди мигранти от Близкия изток и Африка, въоръжени с хладни оръжия, заплашват да влязат в Европейския съюз през босненско-хърватската граница в близко бъдеще, съобщава австрийското издание Kronen Zeitung по данни на австрийското министерство на вътрешните работи.Според австрийските правоохранителни органи, съществува заплаха от опит, хиляди мигранти по протежението на босненско-хърватската граница да се насочват към Централна Европа. Освен това повечето от тях не са сирийски бежанци, като министерството отчита пакистанци, иранци, алжирци и мароканци, почти всички от които са въоръжени с ножове.\"Хърватите полагат всички усилия, за да се справят самостоятелно с тази ситуация и разполагат със специални части на границата\", обясняват от миграционния отдел на австрийското Министерство на вътрешните работи и допълват, че това са предимно млади мъже, като вече има опит за нападение срещу полицай. Австрийските служители предупреждават, че всички тези мигранти се стремят да стигнат в Германия или в скандинавските страни, където местните власти са създали най-добри условия за техния престой.", "date": "2018.11.04", "title": "Близо 60% от търсещите убежище пристигат в Германия без документи през 2018 г."}
