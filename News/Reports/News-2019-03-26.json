{"url": "https://news.bg/world/maduro-teroristi-ostaviha-venetsuela-za-poreden-pat-na-tamno.html", "text": "Терористи оставиха Венецуела за пореден път на тъмно. Това обяви венецуелският президент Николас Мадуро след поредното спиране на тока в страната, предаде АФП. Според него, става въпрос за умишлено деяние с цел дестабилизиране на страната. Той написа това в \"Туитър\". Ново мащабно прекъсване на електрозахранването засегна няколко региона във Венецуела, включително и голяма част от столицата Каракас. Аварията продължи часове, но електроподаването На 7 март Венецуела беше засегната от мащабно спиране на тока, като бяха засегнати по-голямата част от щатите, оставяйки страната, в която живеят над 30 млн. души, без достъп до основни цивилизационни придобивки, включително вода и медицинско обслужване в болниците.Националният доставчик на електроенергия Corpoelec настоя, че прекъсването на електричеството е било в резултат на саботаж на голямата водноелектрическа централа Гури в източната част на страната. Президентът Николас Мадуро хвърли вината за кризата върху САЩ, докато Вашингтон отрече да има роля в прекъсването на електрозахранването.Властите в Каракас се борят с икономическата криза.", "date": "2019.03.26", "title": "Мадуро: Терористи оставиха Венецуела за пореден път на тъмно "}
{"url": "https://news.bg/world/v-rumaniya-hvanaha-1-ton-kokain-za-eur300-mln.html", "text": "Румънските власти иззеха повече от един тон кокаин на стойност 300 милиона евро, съобщават RomaniaJournal и АП.През миналата седмица прокурори от румънската Дирекция за разследване на престъпленията на организираната престъпност и тероризма са конфискували един тон кокаин в Сфънту Георге, окръг Тулча, на крайбрежието на Черно море.Кокаинът с висока чистота от 90% е открит на лодка, която се е обърнала на делтата на Дунав.Феликс Банила, главният прокурор към дирекцията, коментира, че кокаинът е открит на 22 март до обърната лодка в източния град Сфънту Георге. Няколко дни по-рано властите открили пакет 1 килограм кокаин в района, който е паднал от камион. Банила добави, че наркотикът е транспортиран по море и е трябвало да премине транзитно през Румъния.Властите са задържали двама сръбски граждани.Кокаинът е от Латинска Америка.", "date": "2019.03.26", "title": "В Румъния хванаха 1 тон кокаин за €300 млн. "}
{"url": "https://news.bg/politics/balgariya-i-egipet-boryat-zaedno-terorizma-radikalizma-i-nelegalnata-migratsiya.html", "text": "България и Египет са близо до регион, обхванат от продължителна криза, и са естествени съюзници в усилията си за укрепване на стабилността в Близкия Изток и в борбата с организираната престъпност, нелегалната миграция, радикализацията и тероризма.Това е позицията, около която се обединиха президентите Румен Радев и Абдел Фатах ас-Сиси, които проведоха среща в Кайро.Като една от най-близките държави от ЕС до Египет, България ще продължи да работи гласът на страните от региона и на Египет да бъде чут по-силно в Европа, защото от ситуацията в Близкия изток и Северна Африка зависи стабилността и сигурността на самия Европейски съюз, обясни Радев.Българският президент оцени високо приноса на Египет за разширяване на диалога между страните от Африканския съюз и Лигата на арабските държави с Европейския съюз, включително и за справяне с общите предизвикателства.\"Противодействието на тероризма, на трафика на хора и нелегалната миграция не са по силите на която и да е държава и изискват обединените усилия на всички засегнати страни\", добави Радев.АбделФатах ас-Сиси заяви, че Египет ще продължи да предотвратява трафика на хора и добави, че през последните месеци ефективно са били пресечени всички нелегални миграционни потоци към Европа от територията на страната.На срещата е изразен взаимен интерес към задълбочаване на двустранното сътрудничеството в отбраната, сигурността и в областта на военното обучение. Отбелязано беше традиционно доброто партньорство на предприятията със специализирана продукция.Двустранният стокооборот между България и Египет, който достига 1 млрд. щатски долара годишно, е отлична основа за преминаване към нов етап в отношенията между двете страни - не само търговски обмен, а и засилено инвестиционно сътрудничество между бизнеса, създаването на смесени предприятия и съвместен износ на трети пазари.Като особено перспективни сфери са определени информационните технологии, производството на автомобилни части и компоненти, на домакински уреди и на мебели.На срещата е обсъдено по-активното взаимодействие в рамките на смесената комисия за сътрудничество, както и създаването на Българо-египетски бизнес съвет, който да подкрепя деловите среди за реализацията на проекти от общ интерес.Румен Радев открои провеждащия се днес в Кайро Египетско-български бизнес форум с участието на над 30 български компании от отбранителната индустрия, земеделието и производството на храни, машиностроенето, високотехнологични компании и в сферата на туризма с представители на много техни партньори от Египет, като реална стъпка в развитието на двустранните отношения.\"Специално в сферата на туризма и България, и Египет има много какво да предложат, но и много какво да научат един от друг\", обясни Радев и покани Абдел Фатах ас-Сиси да посети страната ни за подписването на двустранните документи, с които се създават нови възможности за сътрудничеството между България и Египет.Стратегическото разположение на България и стремежът на страната ни да диверсифицира маршрутите за доставка на енергийни ресурси и за пренос на природен газ към Балканите и Европа, също е сред акцентите на разговорите. Радев отбеляза интереса на България към този процес да бъдат приобщени и потенциалните партньори от Средиземно море, включително Египет.В Кайро президентът Румен Радев проведе срещи и с министър-председателя на Египет Мостафа Камал Мадбули и с председателя на парламента д-р Али Абдел Аал-Сайед Ахмед.Наблюдава се положителна тенденция в търговските ни отношения с Египет, като статистиката показва десетократно увеличение на българския износ от 2007 г. до 2017 г., коментира заместник-министърът на икономиката Александър Манолев в Кайро.\"България може да предложи висококачествени продукти на конкурентни цени в областта на машиностроене, фармацевтични и медицински уреди, козметика, хранителни продукти и още много\", обясни Манолев.Той допълни, че България може да даде достъп до единния европейски пазар, а Египет - да бъде използван като мост към Близкия изток и Африка, двете страни трябва да използват пълноценно тези възможности.Има първи подписан договор по силата, на който ще се създаде българо-египетски обучителен център в сферата на информационните и комуникационните технологии, машиностроенето и строителството. ", "date": "2019.03.26", "title": "България и Египет борят заедно тероризма, радикализма и нелегалната миграция"}
{"url": "https://news.bg/int-politics/gartsiya-skastri-poslanika-na-turtsiya-za-intsidenta-s-helikoptera-na-tsipras.html", "text": "Гръцкото външно министерство е връчило протестна нота на посланика на Турция в южната ни съседка, ден след като хеликоптерът, в който се намираше гръцкият премиер Алексис Ципрас, беше тормозен от турски изтребители във въздуха, съобщават гръцките медии.Вчера няколко гръцките медии съобщиха, че турски изтребители F-16 са навлезли в гръцкото въздушно пространство и са принудили хеликоптера на Ципрас да извърши \"рискови маневри на ниска височина\".След инцидента Ципрас каза, че \"гръцките военни прихванаха силите, които нарушиха националното въздушно пространство\" и ги обвини, че са \"тормозили\" неговия хеликоптер, прелитайки рисково близо до него.Анкара опроверга информацията на гръцкия премиер с обяснение, че подобен инцидент въобще не е имало.Опитни гръцки пилоти са коментирали пред медиите, че случаят е бил рисков за живота на пътуващите в хеликоптера.Коментарите на гръцкия премиер бяха направени вчера, когато в южната ни съседка почетоха Деня на независимостта, с който се отбелязва войната срещу Османската империя през 1821 година.Само вчера гръцката въздушна охрана е засякла 47 нерегламентирани навлизания на турски военни самолети в гръцкото въздушно пространство над Егейско море. Турция и Гърция са в обтегнати отношения заради териториални спорове за острови в Егейско море в продължение на десетилетия.", "date": "2019.03.26", "title": "Гърция скастри посланика на Турция за инцидента с хеликоптера на Ципрас"}
{"url": "https://news.bg/politics/rosen-zhelyazkov-za-paketa-mobilnost-pretsedent-koyto-razdelya-darzhavite-chlenki.html", "text": "Такъв прецедент няма в историята на европейския парламент - пакет, който да разделя държавите-членки по този признак. Законодателен пакет, който да не е получил веднъж приемане от страна на ЕП, законодателен пакет, който в 2/3-ти е отхвърлен от транспортна комисия, на предпоследно заседание в парламента в този мандат - да бъде включен за разглеждане.Водени от принципа, че д в многообразието си, не се е стигало до такова разделение.Това заяви пред журналисти транспортният министър Росен Желязков преди утрешното заседание в Европарламента, където ще стане ясно дали пакет \"Мобилност\", наречен пакет \"Макрон\" ще бъде разгледан от сегашния състав на европарламента или ще бъде завещан на следващия.Припомняме, само два гласа не достигнаха при вчерашното гласуване, за да бъде отложено разглеждането на пакета \"Мобилност\". Българските евродепутати  са отсъствали от залата по време на гласуването, съобщи снощи министърът на транспорта Росен Желязков.В сряда, 27 март, в дневния ред на заседанието на Съвета по транспорт ще бъдат разглеждани други теми. Паралелно в 8:45 се събираме групата на единомислещите за координиране на действията. Това е паралелно с гласуването в ЕП, уточни българският транспортен министър.Целта е да има време да се постигнат компромиси, които удовлетворяват периферните държави и не са в разрез на прокламираните принципи на пакета, каза Желязков.Това разделение се видя много ясно вчера, при гласуването на дневния ред - почти 50 на 50. Такова разделение ще се види и при утрешното гласуване на текстовете, ако след поредното гласуване на дневния ред бъде приет за разглеждане пакетът, смята транспортният министър.По думите му тече интензивна кампания от нашите членове в ЕП сред техните колеги. При вчерашното гласуване се видя, че редица държави, които сега не са в нашата група на единомислещите показват колебливост в гласуването.Затова днес имаме целенасочени действия от страна на колеги-министри на транспорта и от нашите евродепутати към колегите им от Португалия, Испания, Ирландия, Гърция, Словения, Словакия, Хърватска. Сутринта изпратих писмо до своите колеги-министри, които вече пътуват към Съвета по транспорт в Букурещ с настойчиво искане да мотивират своите представители в ЕП да гласуват пакет \"Мобилност\" да се разгледа от следващия състав на ЕП.В зависимост от резултата на гласуването имаме среща с румънския министър на транспорта, който председателства Съвета по транспорт. Темата е недопускане на триалози в този мандат.В Букурещ в петък ще има съвместно правителствено заседание на министрите от България и от Румъния.", "date": "2019.03.26", "title": "Росен Желязков за пакета \"Мобилност\" - прецедент, който разделя държавите-членки"}
{"url": "https://news.bg/world/liderat-na-hizbula-sled-golan-tramp-shte-priznae-zapadniya-bryag-za-izraelski.html", "text": "Лидерът на \"Хизбула\" осъди решението на президента на САЩ  Хасан Насрала предвижда да последва промяна в позицията на САЩ за Западния бряг, информира \"Таймс ъв Израел\", позовавайки се на сайта Naharnet.\"Трябва да очакваме Тръмп да признае суверенитета на Израел над Западния бряг\", обяви Насрала. По думите му решението на Вашингтон да признае Йерусалим за столица на Израел през декември 2017 г. откри пътя за вчерашното решение за признаване на стратегическото плато.\"Когато светът позволи на Тръмп заграбването на Йерусалим и , отвори вратата към всяко нарушение от страна на американците и Тръмп\", продължи той и добави, че решението за Голан е признак на \"неуважение\" към арабския свят.\"Това е главно събитие в арабско-израелския конфликт\", смята той.Насрала подчерта, че територията ще бъде върната на Сирия само със сила. Той призова за въоръжена борба.Лидерът на групировката коментира и твърдата риторика на държавния секретар Майк Помпео по адрес на \"Хизбула\".\"Помпео спомена \"Хизбула\" 18 пъти в рамките на няколко минути по време на обръщението си. Радостни сме, че администрацията на САЩ ни е ядосана до такава степен\", отбеляза той.", "date": "2019.03.26", "title": "Лидерът на Хизбула: След Голан Тръмп ще признае Западния бряг за израелски"}
{"url": "https://news.bg/crime/antikoruptsionnata-komisiya-proveryava-vsichki-kupuvachi-ot-arteks.html", "text": "Всеки един, купил жилище от фирма \"Артекс\", и то на цени, отличаващи се от пазарните, ще бъде проверен. Това обяви пред журналисти председателят на Антикорупционната комисия Пламен Георгиев по повод стартиралата проверка след скандала с апартаментите на управляващите.Очевидно покрай тази фирма има притеснителни сигнали, заяви Пламен Георгиев. Комисията вече е започнала проверка няколко години назад, като от една страна тя й е възложена от прокуратурата, от друга страна и покрай постъпили сигнали.Припомняме, по-рано стана ясно, че .От думите на Георгиев става ясно, че се проверяват  - председателят на ПГ на ГЕРБ Цветан Цветанов, бившият правосъден министър Цецка Цачева, депутата Вежди Рашидов и бившия зам.-министър Колева.Пламен Георгиев заяви, че срокът за проверката е 20 дни, но той може да бъде удължен поради големия обем документи. Ще бъдат проверени освен всички купувачи от \"Артекс\", така и всички разрешителни, които фирмата е получила, но и законопроектите, които са свързани със сигналите.\"Искаме всичко да се разрови от игла до конец\", заяви Георгиев. Успоредно ще проверяваме за конфликт на интереси, допълни той. Комисията обмисля в края на проверката да даде специална пресконференция, на която да изнесе всички данни.Самият Пламен Георгиев отрече да е купувал от \"Артекс\", каквато информация се появи също вече. Апартаментът си го е купил от частно лице. Нямам жилище в Изток, и не мога да си го позволя, заяви Пламен Георгиев. Според него очевидно атаките и срещу комисията вече са започнали, защото си вършат работата. Много е вероятно това да е свързано и с изборите. \"Мен това не ме вълнува\", отсече обаче Георгиев. От думите на Пламен Георгиев не стана ясно обаче дали в кръга на проверката ще бъде включена и сделката, за която вчера \"Правен свят\" съобщи - на съпругата на председателя на ВКС Лозан Панов. \"Правен свят\" се позовава на справка в Имотния регистър, от която става ясно, че на 10 април 2013 г. \"Артекс Инженеринг\" продава на \"Ганева 2000\" ЕООД, фирмата на Елисавета Панова, апартамент от 172 кв.м. и два гаража, съответно по 19,5 и 19,7 кв. м., в кооперация на ул. Елемаг\" № 32 в елитния столичен квартал \"Изгрев\". За общата площ от 211,2 кв.м. са платени 93 004,5 лв. или по 225 евро на квадрат. Ако Елисавета Панова е трябвало да придобие апартамента и двата гаража по пазарни цени от 1101 евро, то реалната стойност на имота щеше да достигне 232 531 евро или 455 761 лв., вместо платените 93 000 лв.Миналата седмица стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до три оставки, като последната от тях - тази на , беше подадена днес.Появиха се и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност да От своя страна от фирмата заявиха, че всички сделки са напълно законни и  всички, които ги клеветят.", "date": "2019.03.26", "title": "Антикорупционната комисия проверява всички купувачи от \"Артекс\""}
{"url": "https://news.bg/health/nov-sluchay-na-morbili-v-burgasko.html", "text": "Нов случай на морбили е регистриран в Бургаско. Това съобщи \"24 часа\", като цитира бюлетина на Регионалната здравна инспекция /РЗИ/ в морския град.Момиченце на около годинка, пристигнало от Украйна в Несебър, е в инкубационен период на заболяването. У нас са се проявили и клиничните признаци на болестта.Детето е настанено в инфекциозното отделение в Бургас. С него случаите в региона стават два. Първият бе на жена на 47 години.Припомняме, че по официални данни болните от морбили у нас Проф. Кантарджиев,директор на Националния център по заразни и паразитни болести, напомни по-рано, че всеки по-възрастен или човек с пропуски в имунизацията, е заплашен да се зарази, защото заболяването е инфекциозно.При последната епидемия от 2009-2010 година най-висока заболеваемост от морбили в региона е регистрирана в общините Кайнарджа, Дулово и Алфатар.", "date": "2019.03.26", "title": "Нов случай на морбили в Бургаско"}
{"url": "https://news.bg/health/s-dezhurstva-lekari-branyat-ot-zatvaryane-detskoto-otdelenie-na-bolnitsa-v-pernik.html", "text": "Педиатри от извънболнична помощ спасяват от закриване детското отделение в МБАЛ \"Рахила Ангелова\" в Перник. Причината болницата да бъде застрашена от закриване, е липсата на кадри, съобщи БНР.Ще бъде  по детски болести ще осигуряват  между 20.00 часа вечерта и 8.00 часа сутринта през работните дни и денонощно през почивните и празнични дни.Досега тези прегледи се извършваха от дежурния лекар в детско отделение.", "date": "2019.03.26", "title": "С дежурства лекари бранят от затваряне детското отделение на болница в Перник"}
{"url": "https://news.bg/int-politics/ruskite-spetsialisti-vav-venetsuela-sa-po-vzaimno-saglasie.html", "text": "Присъствието на \"руски специалисти\" във Венецуела се ръководи от споразумение за военно-техническо сътрудничество между двете страни, съобщи руското външно министерство, цитирано от \"Ройтерс\".Говорителят на външното министерство Мария Захарова заяви, че експерти от Русия са пристигнали във Венецуела в строго съответствие с конституцията на републиката. Споразумение между страните е подписано през май 2001 г. и е с необходимите процедури за ратификация и в двете държави, съобщава ТАСС.  в столицата Венецуела в събота с руски официален представител на отбраната и близо 100 военнослужещи. \"Ел комерсио\" съобщи, че самолети Ан-124 и Ил-62 с руски военнослужещи и 35 тона товари са пристигнали на 23 март в международното летище Симон Боливар в Каракас.Камарата на представителите на САЩ гласува единодушно в подкрепа на законопроект, според който американските власти ще се борят срещу влиянието на Русия във Венецуела.Държавният секретар на САЩ Майк  неконструктивното си поведение\" с подкрепата за президента на Венецуела Николас Мадуро.Пристигането на два руски самолета с военнослужещи и товари във Венецуела е първата стъпка към появата на руски военни бази на територията на Боливарската република, коментира Умберто Калдерон Берти, който е представител на лидера на опозицията във Венецуела Хуан Гуайдо в Колумбия.\"Не мислете, че руските самолети са пристигнали само за известно време. Както преди три или четири години, Русия продължава да настоява за военни бази във Венецуела, на първо място бази за подводници\", обяснява той.Според представителя на Гуайдо, интересите на Русия са различни от китайските. \"Китай е заинтересован от запазване на търговските отношения и доставката на венецуелски петрол. Интересите на Русия се определят от геополитиката\", коментира той.", "date": "2019.03.26", "title": "Руските специалисти във Венецуела са по взаимно съгласие"}
{"url": "https://news.bg/crime/deset-detsa-v-bolnitsa-v-burgas-sled-samneniya-za-obgazyavane.html", "text": "Десетина деца са прегледани вчера в болница в Бургас заради съмнения за обгазяване, предаде \"Нова\".Съмненията са за обгазяване в бургаското основно училище \"Братя Миладинови\" по време на занимания по плуване вчера.Треньорът Георги Балабанов решил да подготви препаратите, с които басейнът се почиства малко преди края на часа.Недоглеждане от негова страна обаче е довело да смесването на препаратите.Балабанов е извел децата мигновено.Учениците кашляли, а очите им сълзели при прегледите. Нито едно от децата обаче не е останало за наблюдение в болницата.В училището тече проверка.", "date": "2019.03.26", "title": "Десет деца в болница в Бургас след съмнения за обгазяване "}
{"url": "https://news.bg/world/varhovniyat-sad-na-sasht-nyama-da-otmenya-zabranata-za-prikladite.html", "text": "Върховният съд на САЩ към момента отказва да попречи на администрацията на президента Доналд Тръмп да приложи забраната върху приспособленията за ускоряване на стрелбата (приклади), които позволяват на полуавтоматични оръжия да произвеждат изстрели като картечница, информира АП.Забраната влезе в сила във вторник. Администрацията е в необичайна позиция в спор с групи, които защитават правата върху притежанието на оръжие. В понеделник активистките организации поискаха от съда да не позволява на правителството да налага забраната за момента. Главният съдия Джон Робъртс обаче отхвърли молба съдът да се намеси по казуса. Втора жалба е изпратена до съдията от Върховния съд на САЩ Соня Сотомайор, по която все още не отговорено.Президентът Тръмп обяви през миналата година, че правителството ще забрани използването на bump-stock*. Администрацията Забраната влезе в сила днес, но съдилища на по-долна инстанция все още не са решили по жалби, внесени от активисти в Мичиган и Вашингтон, отбелязва \"Ройтерс\".На 18 декември правосъдното министерство на САЩ обяви планове за прилагане на политиката. През февруари тази година федерален съд във Вашингтон потвърди забраната, което принуди активисти да обжалват решението.Решението на Робъртс се отнася по случая във Вашингтон.В Мичиган федерален съдия реши в полза на администрацията през миналата седмица.Един от законите в центъра на правния диспут е писан преди повече от 80 г., когато Конгресът ограничава достъпа до картечниците по време на разцвета на американските гангстери.Bump-stock* e англоезичен жаргон, обозначаващ импровизиран способ за значително повишаване боевата скорострелност на полуавтоматично оръжие. Става въпрос за контрол на стрелковата постъпателност на движението на оръжието при откат и използването на този импулс за задействане на спусъка. Използва се само от няколко позиции на тялото (обикновено от тазобедрената област) и позволява да се произвежда непрецизна интензивна стрелба, сравнима с автоматичен откос.", "date": "2019.03.26", "title": "Върховният съд на САЩ няма да отменя забраната за прикладите"}
{"url": "https://news.bg/crime/padnala-lamarina-ot-hotel-v-banya-prati-turist-v-bolnitsa.html", "text": "Турист по чудо не загина след инцидент в хотел в Баня, предаде БНТ. Ламарина падна от покрива на хотел в курортния град в Карловско.По това време 27-годишният мъж и майка му са се намирали край открития басейн на комплекса. Вследствие на удара той е паднал във водата.Собственикът на строителната фирма твърди, че внезапно появила се вихрушка е причина за случилото се.Покривът на хотела в момента е в ремонт. В деня на инцидента не е имало работници, тъй като е бил почивен ден.По същото време е излетяла още една ламарина на север от хотела.Младият мъж е настанен в пловдивска болница със сериозни наранявания в областта на рамото.Той е без опасност за живота. Полицията в Карлово започна разследване по случая.", "date": "2019.03.26", "title": "Паднала ламарина от хотел в Баня прати турист в болница "}
{"url": "https://news.bg/world/zashtitata-na-el-chapo-poiska-nov-protses.html", "text": "Адвокати на защитата поискаха от федерален съдия да разреши нов процес срещу мексиканския наркобарон Хоакин Гусман - Ел Чапо. Защитата мотивира решението си с това, че журито неправомерно е следяло медийното отразяване на процеса, информира АП.Екипът на Гусман отбелязва във внесените в съда документи, че журито многократно е пренебрегвало инструкциите да се избягва \"медийната буря\" преди Ел Чапо да бъде осъден в заговор за убийство и наркотрафик през миналия месец.Защитата поиска от окръжния съдия Брайън Коган да проведе изслушване, след като Vice News съобщи, че най-малко петима членове на журито са следили медиите и \"Туитър\" по време на тримесечния процес. Адвокатите твърдят, че журито е нарушило правото на Гусман на справедлив съдебен процес.Гусман може да получи доживотен затвор. Решението за присъдата ще бъде обявено през юни.В продължение на повече от 20 години Гусман беше най-издирваният от американските власти престъпник и първият след Ал Капоне, определен като обществен враг номер 1 от чикагската Комисия по углавните престъпления.Той е определян и като \"най-известния престъпник на съвремието\".Гусман беше арестуван през януари 2016 г., след което беше в САЩ.", "date": "2019.03.26", "title": "Защитата на Ел Чапо поиска нов процес"}
{"url": "https://news.bg/world/sasht-izprashtat-astronavti-na-lunata-do-5-g.html", "text": "САЩ изпращат астронавти на Луната до пет години. Вицепрезидентът Майк Пенс обяви, че администрацията на президента Доналд Тръмп планира да се върнат на Луната до 2024 г., информира АФП.\"В политиката на тази администрация и на САЩ се обявява връщане на астронавтите на Луната в рамките на следващите пет години\", заяви Пенс в реч на петата среща на Националния космически съвет.Той поясни, че администрацията на Тръмп ще препоръча на НАСА следващите астронавти на САЩ, които ще стъпят на небесното тяло, да предприемат \"първите си стъпки\" на Южния полюс на Луната, тъй като регионът е с \"голяма научна, икономическа и стратегическа стойност\".\"Нека бъда ясен, първата жена и следващият човек на Луната ще са американски астронавти, изпратени с американски ракети от американска земя\", подчерта Майк Пенс по време на речта си в Хънтсвил, Алабама.НАСА изпрати 12 астронавти на Луната между 1969 и 1972 г.", "date": "2019.03.26", "title": "САЩ изпращат астронавти на Луната до 5 г. "}
{"url": "https://news.bg/world/us-kongresat-ne-sabra-dostatachno-podkrepa-sreshtu-vetoto-na-tramp.html", "text": "Камарата на представителите не събра достатъчно подкрепа  на президента Доналд Тръмп, съобщиха световните информационни агенции. Резолюцията събра 248 гласа \"за\" срещу 181 \"против\". Необходими бяха най-малко 290 гласа. Само 14 републиканци подкрепиха искането за отмяна на указа на президента. Тръмп благодари в \"Туитър\" на съпартийците си за подкрепата и отново нападна демократите за защитата им на престъпността, наркотрафика и отворените граници.Неуспехът на долната камара идва след проучване на INSIDER, което показа, че почти два пъти повече американци подкрепят усилията на Конгреса да отхвърли ветото на президента.Припомняме, че президентът на САЩ наложи преди седмици вето върху отмяната на  по южната граница на страната.Това е първият случай в двегодишното му управление, при който той се възползва от възможността да наложи вето върху акт на законодателната власт.До тази ситуация се стигна, след като 12 републикански сенатори се присъединиха към инициативата на демократите и гласуваха за отмяна на извънредното положение. Така законът беше приет от Сената, където републиканците имат мнозинство.В Камарата на представителите, доминирана от демократите, документът беше приет през февруари.Тръмп обяви национално извънредно положение, за да може да финансира строителството на граничната стена, която беше сред основните му предизборни обещания.", "date": "2019.03.26", "title": "US Конгресът не събра достатъчно подкрепа срещу ветото на Тръмп "}
{"url": "https://news.bg/world/pentagona-turtsiya-tryabva-da-zakupi-peytriat.html", "text": "Изпълняващият длъжността министър на отбраната на САЩ Патрик Шанахан заяви, че иска натовският съюзник Турция да остане в програмата за производство на многоцелеви изтребители Ф-35, но поясни, че Анкара трябва да купи зенитно-ракетен комплекс \"Пейтриът\", информира \"Ройтерс\".По време на изслушване в Комисията по отбрана към Камарата на представителите военният министър беше запитан дали САЩ искат Турция да остане в програмата за изтребителите.Напълно, искаме Турция да закупи \"Пейтриът\", каза той.Вашингтон категорично се обявява против планове на Турция да закупи руски зенитно-ракетен комплекс С-400. САЩ се обезпокоят, че системата може да компрометира сигурността на Ф-35. Американски официални представители предупредиха пред осведомителната агенция, че САЩ могат да замразят доставката на Ф-35 за Турция.Изтребителят е произвеждан от Lockheed Martin Corp, а \"Пейтриът\" от Raytheon Co.", "date": "2019.03.26", "title": "Пентагона: Турция трябва да закупи „Пейтриът”"}
{"url": "https://news.bg/economics/es-izostava-v-sazdavaneto-na-vodeshti-svetovni-kompanii.html", "text": "Европейската бизнес конфедерация BusinessEurope публикува редовния си доклад \"Барометър за реформи\", чрез който се оценява актуалното икономическо състояние на ЕС и се отправят препоръки за структурни реформи и бъдещи приоритети за развитието на европейската икономика.Документът се базира на доклади на членуващите в BusinessEurope бизнес организации като за България това е Българската стопанска камара (БСК).Оценките и препоръките са структурирани в пет тематични области - пазар на труда и умения, бизнес среда, иновации и дигитална трансформация, достъп до финанси и финансова стабилност, данъци и обществени финанси.Тазгодишното пролетно издание на барометъра носи заглавие \"Изграждане на ЕС за растеж на европейския бизнес в глобален мащаб\" и се фокусира върху това как ЕС изостава в създаването на водещи световни компании.Посочени са три основни причини за това:Основните изводи от доклада гласят, че за седма от последните 10 години растежът в ЕС беше по-нисък от САЩ, въпреки нарастването с около 2% през 2018 г. и създадените 1 милион работни места. По-нататък, само 20% от специфичните за отделните държави препоръки за реформи са оценени като задоволително изпълнени от федерациите, които членуват в BusinessEurope. Не на последно място от 2010 година насам ЕС е създал само 29 еднорога, в сравнение с 139 в САЩ и 81 в Китай.Ето и някои от препоръките в петте тематични области:Бизнес среда:Иновации и дигитална трансформация:Пазар на трида и умения:Достъп до финанси и финансова стабилност:Данъци и обществени финанси:", "date": "2019.03.26", "title": "ЕС изостава в създаването на водещи световни компании"}
{"url": "https://news.bg/world/amerikanskite-medii-sa-vragove-na-naroda-zakleymi-tramp.html", "text": "Американските медии са врагове на народа, написа президентът на САЩ Доналд Тръмп в \"Туитър\", цитиран от АФП.Той заклейми традиционните медии като \"враг\" и \"опозиционна партия\", след като докладът на специалния прокурор . Американският лидер също обвини журналистите, че нечестно са отразявали разследването на Русия.Медиите са под прицел и са презирани от всички по света като корумпирани и фалшиви. В продължение на две години налагаха тази заблуда за руския сговор, въпреки че винаги са знаели, че не е имало тайно споразумение, написа американският лидер в \"Туитър\".Те са истински враг на народа и реална опозиционна партия, добави той.Американският лидер и друг път е използвал фразата \"враг на народа\" - напомня за Сталинизма, когато е използвана за описване на политическите врагове - за да опише медиите, които според него винаги го отразяват неточно.", "date": "2019.03.26", "title": "Американските медии са врагове на народа, заклейми Тръмп"}
{"url": "https://news.bg/politics/ivan-neykov-sled-kato-obshtestvoto-dava-ima-pravo-i-da-iziskva-povedenie.html", "text": "\"Не може 20 души с мотики, сопи и брадви да нападнат човек и това да се нарича хулиганство. Това е организирана престъпна група и ромските лидери са в основата на тази свинщина\". Такъв коментар направи режисьорът Андрей Слабаков по време на дебатите за интеграцията по време на кръгла маса в Министерския съвет.Слабаков е съгласен с концепцията за интеграцията на ромите, но недоумява как може да има хора, които . По думите му за ограничаване на децата от училище, трябва да се лежи в затвора.Андрей Слабаков призова законите да важат за всички и да се вземат радикални мерки.Според другите участници в дебата, Каракачанов трябва да обърне внимание и да насочи усилията си, да се говори на ромите за националните герои на България и за постигнатото от тях.Гетата са антипод на българската държава, според експерта по антитероризъм Христо Смоленов. Няма нищо лошо и обидно в думата цигани, изтъкна експертът и допълни, че приобщаването на ромите трябва да стане чрез образование, труд и цивилизационните ценности, които споделяме. Според него може да се гледа на циганите като на свежа сила в икономическото преформатиране на нашата страна. Според него в българското общество гледаме на циганите като на хора от друга раса, а по думите му те са от индо-европейски произход.Според Смоленов държавата трябва да влезе в гетата, а не гетата да получат възможност да стигнат до държавните институции. Трябва да се пазят българските роми и гета от преднамереното проникване на хора, които ще дойдат с пари от същите, които са създали \"Ислямска държава\", прогнонира Смоленов.Проф. Иван Нейков от Балканския институт по труда и социалната политика също заяви, че има проблем и одобри концепцията за справяне с проблемите на циганския етнос. Влиянието на държавата и обществото върху ромския етнос е преди всичко през социалната сфера в различните форми и програми, посочи проф. Нейков.\"След като обществото дава, то има право да иска определен тип поведение. Всички програми, насочени към подкрепата на всички етноси, са с източник републиканския бюджет. Обществото има волята и морала да оказва подкрепа, но това означава, че има правото да иска поведение\", категоричен е той.Представителят на циганския етнос Милен Миланов пък се включи в обяснението, че общественият договор между ромите и не-ромите е нарушен, а интеграцията според него не се случва, защото те не са представени никъде нито по хоризонтал, нито по вертикал.Той има забележка към концепцията на Каракачанов и тя е свързана със самото комуникиране в концепцията. Според Миланов всеки държавен документ би следвало да бъде разработван в съответствие с всички антидискриминационни документи, част от които са международни.\"Трябва да се сегментират проблемите на ромската общност. Това означава, че те трябва да се сегментират и тогава да се мисли комплексът от мерки за съответния сегмент. Ако ние имаме хора, които са образовани и те не са представени в администрацията, значи за нея трябва да има определен пакет мерки, с който трябва да ромите да бъдат привлечени да работи в нея\", обясни Миланов.Събарянето на ромски къщи по време на зимата не е хуманно и това трябва да се промени, бе категоричен Миланов.", "date": "2019.03.26", "title": "Иван Нейков: След като обществото дава, има право и да изисква поведение"}
{"url": "https://news.bg/politics/karakachanov-vyarva-che-poreditsata-ostavki-ne-klati-vlastta.html", "text": "Поредната оставка не е разклатила властта. Така вицепремиерът и военен министър Красимир Каракачанов коментира пред журналисти поредната оставка във властта заради имотните сделки. Припомняме, днес  от длъжността заместник-министър на енергетиката със заповед на премиера Бойко Борисов. Също така бе подписана е и заповедта за  от поста заместник-министър на младежта и спорта. Така оставките станаха три, .На въпрос, дали това ще стане, ако председателят на ПГ на ГЕРБ , Каракачанов се позова на един \"бивш български премиер и още по-бивш монарх - не съм гледач (гадател, бел.ред.)\".Каракачанов отбеляза, че каквото и да каже на този етап може да бъде крив, но дали Цветанов трябва да понесе политическа отговорност, това трябва да си реши съответната политическа партия.Вицепремиерът дори се пошегува с журналистите, че видял, че \"Артекс\" строи хубаво и трябвало да ги потърси.Припомняме, на 19 март стана ясно, че вторият в ГЕРБ  в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи. Правосъдният министър Цачева обяви, че сама е поискала на нейните сделки да се направи проверка.", "date": "2019.03.26", "title": "Каракачанов вярва, че поредицата оставки не клати властта"}
{"url": "https://news.bg/int-politics/kisindzhar-ne-vizhda-priznatsi-na-studena-voyna-no-se-gradi-nov-svetoven-red.html", "text": "Ветеранът на американската дипломация, Хенри Кисинджър, коментира в интервю за ТАСС, какво трябва да се случи с новия световен ред и през какво трябва да преминат Русия и САЩ.Понастоящем няма последователен диалог между Русия и САЩ, но има надежда за подобряване на отношенията. \"Струва ми се, че в момента нашите отношения са в замразено състояние, защото няма последователен и систематичен диалог. Но се надявам, че нещата ще се подобрят. Русия и Съединените щати трябва да проявят взаимно уважение и да продължат сътрудничеството си. Ще ни отнеме много време, за да успеем. Но винаги трябва да помним тази цел\", коментира Кисинджър.Бившият държавен секретар на САЩ обясни, че \"не счита модерния период за Студена война\". Според него, ситуацията е различна от тогавашния период на конфронтация. \"Тогава задачата за облекчаване на конфронтацията беше на дневен ред. Сега задачата е да се създаде нов световен ред и в процеса на неговото създаване всички държави трябва да участват с убеждението, че всички те ще имат място в този световен ред\", добави Кисинджър.Той е убеден, че не трябва да забравяме, че \"другите страни имат своите собствени цели и те трябва да бъдат взети под внимание и да се изграждат мирни отношения\".Ако говорим за отношенията между СССР и САЩ тогава и между Русия и САЩ сега. Дали те са по-интензивни, отколкото сега или обратно? Какви положителни и отрицателни аспекти на нашите отношения в този период и в настоящия момент бихте могли да посочите?Струва ми се, че в момента нашите отношения са в по-замразено състояние, защото няма последователен и систематичен диалог. Но се надявам, че ситуацията ще се подобри и ще успеем. Ситуацията е различна по време на периода на конфронтация, по време на Студената война.След това дневният ред беше задачата за облекчаване на конфронтацията. Сега задачата е да се създаде нов световен ред и в процеса на неговото създаване трябва да участват всички държави, с убеждението, че ще има място за всички тях в този световен ред.Тоест сегашната ситуация не може да се счита за студена война?Не, не смятам модерния период за студена война.Какво бихте препоръчали на нашите страни за да преодолеят кризата? Въз основа на дългата история на нашите взаимоотношения.Разбира се, аз гледам на тази ситуация като американец.Естествено.Подкрепям основните интереси и позиции на американската политика. Но Русия е голяма страна с голяма история и за мен е трудно да си представя международен ред, в който Русия няма да бъде сред основните играчи.Това е целта. Русия и Съединените щати трябва да проявят взаимно уважение и да продължат сътрудничеството си. Ще ни отнеме много време, докато успеем. Но винаги трябва да помним тази цел.Какви епизоди от дългите години като съветник по национална сигурност, държавен секретар и дипломат, си спомняте като най-трудните времена, когато не можехте да спите през нощта?Един крал на Прусия веднъж се оплакал на Бисмарк, че не може да спи през нощта. И Бисмарк му казал, че постът на владетеля го задължава да може да спи през нощта.Не мога да кажа, че съм имал безсънни нощи. Но имаше случаи, когато ставаше дума за бъдещето на Централна Европа или когато други трудни въпроси бяха на дневен ред и ситуацията изглеждаше далеч от безоблачна.Но аз винаги се надявах и продължавам да се надявам в такива критични моменти, че в крайна сметка ще се намери решение и ще можем да работим заедно.Сега снимаме документален филм за пост-СССР в САЩ, Анатолий Добринин. Ако погледнете назад, как можете да оцените ролята му на посланик в отношенията между Съветския съюз и САЩ?Запознах се с Анатолий Добринин, когато бях назначен за съветник по националната сигурност при президента Никсън. Беше по време на Студената война.Имахме много разногласия. В същото време стигнахме до заключението, че сътрудничеството между нашите страни трябва да бъде основната цел на нашите усилия. От една страна, ние бяхме противници и от друга страна, бяхме партньори.И след време станахме приятели. Преди всяко посещение в Москва определено се срещах с Добринин. Нашите събирания продължиха и по-късно, когато той вече не беше посланик в Съединените щати.Да, срещахте го много пъти. И коя среща, или може би някои моменти от вашите срещи, запомнихте най-много?Имаше срещи, където трябваше да правя много трудни изявления и той винаги беше изпълнен с достойнство и се държеше като способен дипломат. Имаше и доста срещи в Москва и не само в Москва, когато постигнахме споразумения. Това бяха приятни моменти в нашите взаимоотношения.Той беше сериозен и достоен партньор, който защитаваше интересите на страната си. И винаги сме се заемали ентусиазирано с решаването на проблемите и задачите, поставени пред нас от политиките на нашите държави.По мое мнение, дипломатическата ви кариера вероятно може да се счита за най-забележителната кариера на нашето време. Да, вярно е - вие сте велик дипломат. Какъв съвет бихте могли да дадете на младите дипломати сега? В крайна сметка, те живеят в съвсем различен свят, в който се случват сериозни промени. Какво бихте пожелали на вашите колеги, които току-що започват дипломатическата си кариера? Препоръките на Кисинджър.Те трябва да разберат целите си и да се опитат да решат най-неотложните проблеми в отношенията между страните, като в същото време помнят дългосрочни цели.Но в същото време не трябва да забравят, че другите страни имат свои собствени цели и трябва да бъдат взети под внимание в работата и да се изграждат мирни отношения, когато се постига разбирателство.Но по-добре да спра сега, преди да се впусна в проблемите, които настоящите дипломати трябва да решат.Бих искал да ви благодаря за тази възможност да запомните и отдадете почит на Анатолий Добринин. Това бе легендарна личност, блестящ защитник на интересите на своята страна, притежаваше дълновидност и мислеше не само за текущите задачи на дипломацията на СССР.А коя от срещите в Кремъл си спомняте най-много? Спомням си преговорите ви с Брежнев. По-рано ми разказахте, преди десет години, че по време на преговорите с Брежнев вие му задавате въпрос, Брежнев отива до прозореца, пуши и после се връща на масата.Да. Той слушаше превода на въпроса на руски, не разбираше какво говоря. Докато задавах въпрос, той ставаше. Това е голяма стая с маса в единия край. На тази маса седяхме и той стана от масата, тръгна, после се върна.Трябва да отбележа, че той имаше необичйна табакера за цигари с таймер, за да не пуши твърде много. Когато извади цигара от тази цигарена кутия, се задейства ключалка и трябва да се изчака известно време, докато се отвори капакът на цигарената кутия, за да вземете още една цигара.Все още не знаеате кога ще дойдете отново в Москва? Нямате такива планове?Надявам се да дойда.Вече не веднъж сте се срещали с президента Путин.Да, много пъти.Знам, че той се отнася много внимателно към вашите оценки за международните отношения.Както вече казах: Русия трябва да участва в решаването на всички световни проблеми, така и ще бъде.Благодаря ви, господин Кисинджър! Казвам ви честно, изглеждате превъзходно.Знаете, животът е разделен на три периода: младост, средна възраст и онзи период, в който изглеждате страхотно.Хенри Кисинджър е застъпник на прагматичността, основавайки се на националните интереси и неидеологическите подходи във външната политика. Като поддръжник на концепцията за политически реализъм, той играе доминираща роля в американската външна политика през 1960-1970 година. С името му са свързани много дипломатически стъпки, които водят до значително облекчаване на напрежението в съветско-американските отношения.", "date": "2019.03.26", "title": "Кисинджър не вижда признаци на Студена война, но се гради нов световен ред"}
{"url": "https://news.bg/world/izrael-mozhe-da-napravi-oshte-mnogo-neshta-v-gaza-zaplashi-netanyahu.html", "text": "След въздушните удари на израелската армия премиерът на страната Бенямин Нетаняху обяви, че Израел е готов да направи \"много повече неща\" в Ивицата Газа, информират АФП и \"Таймс ъв Израел\".Нетаняху предупреди, че е готов да нареди армията да предприеме още действия в Ивицата Газа след бомбардировките в отговор на ракетни атаки.\"Мога да ви съобщя, че ние сме подготвени да направим много повече неща. Ние ще направим това, което е необходимо за защитата на народа ни и на държавата ни\", каза той пред Американско-израелския комитет по обществени въпроси (AIPAC) с помощта на видеоконферентна връзка, след като съкрати визитата си във Вашингтон заради възникналата криза.Министър-председателят коментира още, че Израел винаги ще е демокрация и еврейска държава. По думите му Израел е подкрепян от \"демократите и републиканците\" в САЩ.Вчера \"президентът Тръмп отново сътвори история\" с , обяви Нетаняху.\"Сега това заслужава огромни аплодисменти\", поясни премиерът и благодари на Тръмп за всички исторически решения, които е взел. Той припомни речта си пред Конгреса на САЩ срещу иранската сделка през 2015 г. Нетаняху отбеляза, че Тръмп е напуснал ядрената сделка, възстановил е санкциите срещу \"геноцидния\" режим, призна Йерусалим за столица и премести американското посолство в свещения град.Коментирайки опасенията от растящо разделение, Нетаняху увери, че тези, които искат да разделят САЩ и Израел, \"ще се провалят\".Премиерът на еврейската държава коментира и отправена към него критика във връзка с риториката си към израелските араби и закон за В Израел \"никой, никой не е гражданин втора класа. Всички граждани на Израел са първа класа граждани. Израел винаги ще бъде демокрация, както и Израел винаги ще бъде еврейска държава. Израел е домът на всички евреи\", обяви той.", "date": "2019.03.26", "title": "Израел може да направи още много неща в Газа, заплаши Нетаняху"}
{"url": "https://news.bg/int-politics/iran-nahoka-tramp-za-kolonialnoto-priznavane-na-golanskite-vazvisheniya.html", "text": "Президентът на Иран Хасан Рохани разкритикува остро вчерашното признаване от страна на САЩ на суверенитета на Израел над Голанските възвишения, изтъквайки, че този ход е в противоречие с международното право и напомня начина, по който колониалните сили са разделяли страните.\"Никой не може да си представи, че човек в Америка идва и дава земя на страна на друга окупационна страна, против международните закони и конвенции\", настоя Рохани, цитиран от държавната новинарска агенция ИРНА.Американският президент Доналд Тръмп преобърна продължила повече от 5 десетилетия политика на САЩ вчера, подписвайки прокламация за признаване на израелския суверенитет над Голанските възвишения, които са стратегическо плато, което еврейската държава завзе от Сирия по време на Шестдневната война през 1967 г.\"Във времена, когато доминираше колониализмът, някои колониални сили вършеха тези неща, давайки част от една страна на друга, но това е безпрецедентно през настоящия 21 век\", изтъкна Рохани по време на заседание в Техеран с министри и други високопоставени официални лица за обсъждане на наводненията в някои райони на страната, при които загинаха най-малко 17 души.Неговото осъждане на действията на Тръмп последва критични изявления от Саудитска Арабия и Бахрейн, които заявиха, че това ще застраши регионалната стабилност. Русия, Сирия, Ливан и Турция също осъдиха прокламацията на Тръмп.Иран е основен съюзник на Сирия и оказва военна помощ на режима на президента Башар Асад в Дамаск за потушаването на кървавата гражданска война, която раздира страната от повече от осем години.Нито един от съюзниците на Тръмп не последва обрата в политиката на САЩ. Израелският премиер благодари на Тръмп за \"историческото\" признаване на Голанските възвишения и за \"невероятната подкрепа\" на неговата администрация за Израел.", "date": "2019.03.26", "title": "Иран нахока Тръмп за \"колониалното\" признаване на Голанските възвишения"}
{"url": "https://news.bg/politics/skrivat-igrata-za-milioni-s-ostavkite-na-nyakolko-pionki.html", "text": "Инициативен комитет \"Лозенец\" не иска повече прах в очите около сагата с апартаментите на властта.Скандалът с апартаментите досега коства вече оставките на един министър -  - и двама заместник-министри - и . Турболенцията в държавата е огромна, пишат от Инициативен комитет \"Лозенец\", но говоренето само за оставки прикривало темата от интереси за милиони, а чистата печалба от реализацията на небостъргача на улица \"Златен рог\" надхвърляла 100 милиона лева.\"100 милиона печалба от едно строителство, което става все по-невъзможно да бъде защитавано като законно. След признанието от вносителите на поправката \"Артекс\", че тя няма обратно действие за строежи преди 2017 година, вече въпросът не е дали е законен строежът на хълма на \"Лозенец\", въпросът е кой е в най-голямо нарушение\", питат Войслав Тодоров, Мариан Башур и Никола Вапцаров от комитета в писмо.Питат. И предполагат.Дали в най-голямо нарушение е заместник-министър Йовев, който \"със своето псевдописмо\" определя разрешението за строежа да продължи до 2020 година?Дали е главният архитект на София Здравко Здравков, \"който легитимира това хвърчащо писмо в индивидуален административен акт и в заповед № РА51-226/20.09.2017г. цитира срока на разрешението до 2020 година\"?Дали основната вина е в Дирекцията за национален строителен контрол (ДНСК), \"която вече година и половина след изтичане на презавереното разрешение за строеж от 2012 година не предприемат основните си действия по компетентност за прекратяване на строителство, извършвано без валидно разрешение за строеж\"?Или вината падала върху прокуратурата, \"която въпреки сигналите до нея, не се възползва от правомощията си да оспори, продължаващото строителство и да потърси отговорност от горепосочените лица\"?Всичко това създавало силно чувство на корупция. Толкова силно, че в резултат на бездействието на горепосочените и прехвърлянето на топката между различните институции в общественото съзнание корупцията вече си имала свой официален паметник в столицата - \"Емблема на върха на лозенския хълм\".Инициативният комитет настоява за незабавното прекратяване на строителството на 120-метровия небостъргач на \"Артекс\" на улица \"Златен рог\". Настояват и стоежът да бъде преработен в съответствие с изискванията на Общия устройствен план за височина на строителството до 26 метра.\"Фокусирането от страна на властта само върху темата оставки и продължаващото бездействие по отношение на казуса \"Златен рог\" считаме за непродуктивно и опит с отстраняване на 2-3 пионки да се продължи играта за милиони\", категорични са от комитета.", "date": "2019.03.26", "title": "Скриват играта за милиони с оставките на няколко пионки "}
{"url": "https://news.bg/world/institutsiite-na-es-ne-mogat-da-diskriminirat-na-bazata-na-ezika-reshi-evrosadat.html", "text": "Европейските институции не могат да изискват от кандидатите за работа да владеят конкретни езици като английски и френски език, освен ако не предоставят задоволително оправдание, реши Съдът на Европейския съюз, информира \"Политико\".Решението ефективно потвърждава съдебно решение от 2016 г. на Общия съд на ЕС, който обяви, че е незаконно институциите на Общността да се отнасят към кандидатите за работа по различен начин, основано на техните езикови умения, когато наемат служители.Днес Съдът на ЕС реши в полза на Испания, която внесе жалба за дискриминация, а също така отхвърли молба на Европейската комисия да анулира решението на Общия съд от преди три години.През 2016 г. Европейският парламент пусна обяви за наемане на шофьори. В изискванията се отбелязваше, че шофьорите трябва да имат \"задоволителни познания\" по английски, френски или немски език в допълнение към един от 24-те официални езика на ЕС. Апликационната форма за позицията беше достъпна само на тези три езика, което накара Съда на ЕС да заключи, че процесът по наемане е довел до \"различие на базата на езика, което принципно е забранено\".", "date": "2019.03.26", "title": "Институциите на ЕС не могат да дискриминират на базата на езика, реши евросъдът"}
{"url": "https://news.bg/politics/yuristi-iskat-prozrachen-izbor-na-nova-komisiya-za-lichnite-danni.html", "text": "От Българския институт за правни инициативи (БИПИ) предлагат няколко условия, които да бъдат спазени при избора на нов състав на ръководството на Комисия за защита на личните данни (КЗЛД). Предложението е изпратено до премиера Бойко Борисов, уточниха от БИПИ.Те предлагат от Министерския съвет при подготовка на мотивираното си предложение за персонален състав на ръководството на КЗЛД като минимум да:- Тези минимални стъпки са част от , прозрачност и отговорност при провеждането на публични назначения на висши държавни служители.От института са убедени, че обединените усилия на държавните институции могат да помогнат за \"създаването на ефективни, отговорни и прозрачни институции на всички нива\".Повод за писмото е наближаването на датата 15 април 2019 г., когато изтича мандатът на председателя и членовете на Комисията за защита на личните данни. Те бяха избрани от Народното събрание с решение от 15 април 2014 г. (ДВ бр. 35/22.04.14 г.).Председателят и членовете на Комисията за защита на личните данни (КЗЛД) се избират от Народното събрание по предложение на Министерски съвет, след проведена публична процедура.Процедурата за избор на ново ръководство на КЗЛД се състои от две фази. Предложенията от МС се гласуват от парламента. От БИПИ искат номинациите от министерския съвет да бъдат направени публично и прозрачно.", "date": "2019.03.26", "title": "Юристи искат прозрачен избор на нова комисия за личните данни"}
{"url": "https://news.bg/world/predlozhili-informatsiya-na-fbr-sled-atakata-sreshtu-posolstvoto-na-kndr-v-madrid.html", "text": "Испански съд обвини мексиканец за атака срещу посолството на КНДР в Мадрид през февруари. Съдът разкри, че е предложена открадната информация на ФБР, информира АП.Съдия Хосе де ла Мата отмени заповед материалите по случая да останат в тайна и обяви, че са открити доказателства за различни престъпления, включително влизане с взлом, нанасяне на телесна повреда, отправяне на заплахи и кражба, извършени от \"престъпна организация\".Разследващият магистрат добави, че лидерът на бандата е мексиканец, пребиваващ в САЩ. Престъпната група от 10 души е успяла да избяга по светло на 22 февруари, след като откраднала компютри и документи от посолството, където завързала персонала.Съдията поясни, че тарторът е избягал от испанските власти и се е върнал в САЩ, където се свързал с ФБР.Мексиканецът се свързал с ФБР в Ню Йорк пет дни след нападението, за да предаде информация, свързан с инцидента в посолството. Той е действал по свое усмотрение.Според Де ла Мата нападателите се определят като членове на движение за освобождение на КНДР.", "date": "2019.03.26", "title": "Предложили информация на ФБР след атаката срещу посолството на КНДР в Мадрид"}
{"url": "https://news.bg/int-politics/alzhirskata-armiya-prizova-za-otteglyane-na-prezidenta-buteflika.html", "text": "Началникът на генералния щаб на Алжир поиска президентът Абделазиз Бутефлика да бъде обявен за негоден да управлява след  срещу него, съобщава БиБиСи.\"Трябва незабавно да намерим изход от тази криза, в рамките на конституцията\", обясни генерал-лейтенант Ахмед Гаид Салах в реч по телевизията.Президентът вече се  на предстоящите избори, които бяха забавени. Но демонстрантите го обвиняват в удължаване на 20-годишното му управление.Предстоят преговори за договаряне на политическото бъдеще на Алжир, което ще бъде водени от ветеран дипломат от ООН Лахдар Брахими.Протестите започнаха преди повече от месец, когато 82-годишният президент каза, че планира да се кандидатира за още един мандат.Но хората продължиха да протестират дори след като се съгласи да се оттегли и поискаха незабавна промяна.По думите на генерал Салах, военните и гражданите имат единна визия за бъдещето, намеквайки за подкрепа на въоръжените сили на страната на протестиращите.В обръщението си, излъчено по обществения канал3, началникът на щаба и заместник-министър на отбраната заяви, че конституцията е \"единствената гаранция за запазване на стабилна политическа ситуация\".Той призова за използването на член 102, който позволява на Конституционния съвет на Алжир да обяви за свободна длъжността президент, ако лидерът не е в състояние да ръководи.\"С това решение се постига консенсус и трябва да бъде прието от всички\", коментира генерал-лейтенант Гайд Салах, аплодиран от офицерите, гледащи речта.", "date": "2019.03.26", "title": "Алжирската армия призова за оттегляне на президента Бутефлика"}
{"url": "https://news.bg/politics/borisov-da-zvanne-na-tayani-ako-e-zagrizhen-za-prevozvachite-zove-svilenski.html", "text": "Борисов предаде българските превозвачи, Борисов предаде българските граждани.С тази позиция депутатът от БСП Георги Свиленски категорично разкритикува действията на управляващите по пакета \"Макрон\", който утре ще се гледа в Европейския парламент.Много е важно политиците да бъдат последователни в действията, поне в рамките на три години, заяви Свиленски и разобличи действията на представители и от ГЕРБ, и от ЕНП по предложенията по пакета \"Мобилност\". Тук в България и ГЕРБ, и ЕНП говорят едно, а в Брюксел, в Европейския парламент правят абсолютно обратното, според Свиленски, който бе категоричен, че именно депутати от ЕНП, шест делегации, са внесли и настоявали за предложението.По думите му поведението на тримата евродепутати, които не присъстваха вчера на гласуването на дневния ред, е позорно, тъй като са изпуснали шанса с два гласа да се отхвърли предложението.В момента има една възможност, господин Борисов да покаже, че е действително загрижен за българските превозвачи. Ако до края на деня се свърже с председателя на ЕП Таяни и го убеди да оттегли точката\", заяви Свиленски и обясни, че доколкото му е известно единственият, който може да промени да оттегли това от дневния ред е Таяни. \"доколкото знам те са от една партия\", посочи още Свиленски.Припомняме, вчера при гласуването на дневния ред на Европарламента само с два гласа \"за\" в него , срещу който тази седмица отново ще протестират българските превозвачи. От зала отсъстваха, като с техните гласове пакетът от предложения можеше и да отпадне и изобщо да не бъде разглеждан. Министърът на транспорта  да излезе извън рамките на политическата коректност и да признае пред медиите, че е бесен.", "date": "2019.03.26", "title": "Борисов да звънне на Таяни, ако е загрижен за превозвачите, зове Свиленски"}
{"url": "https://news.bg/politics/antikoruptsionnata-komisiya-mozhe-da-dovezhda-prinuditelno-hora.html", "text": "От Антикорупционната комисия ще имат право да довеждат принудително хора, които не са се явили след изпращане на призовка. Антикорупционните съветници ще имат право и да глобяват. Това решиха мнозинството депутати в правната комисия, съобщи БНР.На днешното заседание на правната комисия се реши общинските съветници да продължат да подават имуществени декларации. Предложението бе от двамата вносители на промените в Антикорупционния закон - Данаил Кирилов от ГЕРБ и Хамид Хамид от ДПС, които дадоха заявка в пленарната зала да оттеглят предложението си за тези промени.Мотивът им общинарите да не подават имуществена декларация бе, че в страната има 5400 общински съветници.\"Има големи общини в големи областни центрове, където конфликтът на интереси сред общинските съветници, може би, потенциално е не по-малък от тези на народните представители. Затова решихме с господин Кирилов това предложение по-нататък да го оттеглим\", заяви Хамид Хамид.Председателят на антикорупционната комисия Пламен Георгиев уточни, че поправката е била политическа, а не въз основа  на искане на Комисията.\"Това е чисто политическо решение. Аз не мога да взема никакво отношение. Ако се възложи на нашата комисия, моята задача като председател е да осигуря необходимия капацитет. Естествено, това ще затрудни комисията, но в крайна сметка за това съм на тази позиция\", каза Георгиев.Той обеща да осигури необходимия капацитет, за да няма проблеми в работата на Комисията.На днешното заседание на правната комисия бе планирано да се разгледат и промените в Изборния кодекс, внесени от Цветан Цветанов.Членовете на Правната комисия върнаха старите прагове на преференциите - 7 процента от подадените гласове за парламентарни и за местни избори и 5 на сто за евродепутати.С гласовете на ГЕРБ беше отхвърлено предложението на депутата от ОП Христиан Митев за 20-процентен праг на преференциите за местните избори.Не бяха подкрепени и предложенията на ДПС за отпадане на ограничението за разкриване на секции в чужбина, за агитация на чужд език, за отпадане на уседналостта и за видеонаблюдение в избирателните секции.", "date": "2019.03.26", "title": "Антикорупционната комисия може да довежда принудително хора"}
{"url": "https://news.bg/world/razkriha-podrobnosti-za-seriyniya-ubiets-chikatilo.html", "text": "Следователят Иса Костоев, разкрил маниакални убийци, сподели подробности за серийния убиец Андрей Чикатило, информира РИА Новости.Костоев разказа, че залавянето и разговорите с Чикатило не са били прости, защото е бил умен и хитър. Следствието е трябвало да изтръгне самопризнанията на Чикатило, тъй като тогава все още не е имало процедура за изследване на ДНК.Това беше най-опасният престъпник на XX век...Грешките, допуснати в първоначалната фаза на разследването, дадоха възможност на Чикатило в продължение на 12 г. да извърши най-тежките престъпления, обясни Костоев.Следователят призна, че най-трудното е било да се разговаря с маниака. Костоев отбеляза, че е трябвало да поиска информация за подобни престъпления и я сравнил с командировките на Чикатило. Благодарение на това наблюдение той успял да разговаря с убиеца.Чикатило е признал за 56 убийства, в съда е доказано за 43. Канибала от Ростов е разстрелян през 1994 г. Той е изнасилвал и убивал предимно деца в периода 1978-1990 г.", "date": "2019.03.26", "title": "Разкриха подробности за серийния убиец Чикатило"}
{"url": "https://news.bg/politics/rabotodateli-i-sindikati-ne-haresaha-pravilnika-na-zakona-za-horata-s-uvrezhdaniya.html", "text": "Всички работодателски организации се въздържаха от подкрепа на Правилника за прилагане на Закона за хората с увреждания. Това стана ясно по време на Националния съвет за тристранно сътрудничество (НСТС), на който бе обсъден проектът на постановление на Министерския съвет за приемане на Правилника за прилагане на Закона за хората с увреждания.От Асоциацията на индустриалния капитал (АИКБ), Българската стопанска камара (БСК), Българската търговско-промишлена палата (БТПП), Съюза за стопанска инициатива (ССИ) и КРИБ се въздържат от подкрепа на Правилника.Според председателят на АИКБ Васил Велев правилникът не може да излекува недъзите на самия закон.По думите му работодателите трябва да бъдат подкрепяни в наемането на хора с увреждания, а не да им бъдат налагани санкции.Според председателя на БСК Димитър Бранков методиката за оценка на потребностите да бъде извършена по по-компетентен начин. От БТПП считат, че така разписаните мерки не отговарят на сложните и многообразни пазарни отношения в страната.От КТ \"Подкрепа\" заявиха, че също ще се въздържат от подкрепа на Правилника за прилагане на Закона за хората с увреждания, тъй като не са съгласни с чл. 32 на правилника. Ваня Григорова от синдикалната организация посочи, че този член дава възможност за прехвърляне на задълженията за изпълнението на квотите от един работодател на друг.Целта според КТ \"Подкрепа\" е интеграция на хората с увреждания във всички сектори и премахване на ярката дискриминация на хората с увреждания.След заседанието на тристранката социалният министър Бисер Петков заяви, че причината за неподкрепата на Правилника за прилагане на Закона за хората с увреждания е свързана основно с бележките на работодателските организации с предвидените разпоредби в частта заетост за хората с увреждания.Другата причина, поради която не се подкрепи правилникът е свързана и с резервите, които имат работодателските организации в частта въвеждане на квоти за хора с увреждания, обясни Петков.По отношение на проекта на Методика за извършване на индивидуална оценка на потребностите от подкрепа за хората с увреждания, въздържането от подкрепа на част от социалните партньори е обосновано, че тази методика стъпва на медицинската оценка на медицинската експертиза на степента на увреждане.На свой ред Ваня Григорова от КТ \"Подкрепа\" заяви, че синдикалната организация се е въздържала от подкрепа на правилника за подкрепа на хората с увреждания с мотив, че алтернативните мерки, които се дават на работодателите, позволяват те да избегнат квотата за наемане на хората с увреждане.\"За нас това е изключително порочен подход, тъй като крие рискове за своеобразно гетоизиране на хората с увреждания в определени предприятия и в определени сектори\", категорична е Григорова. По думите й целта на Закона за хората с увреждания би трябвало да е различна - пълноценна интеграция на хората с увреждания във всички сектори и във всички предприятия.Недопустимо е по този начин да бъдат насочвани само в едни икономически дейности и области, каза още синдикалният представител.От КТ \"Подкрепа\" одобряват методиката в частта на това, че тя трябва да започне да действа, дори и според национално-представителните организации на хората с увреждания и неформалните групи на майките на хората с увреждания. Трудно могат да се установят какви могат да бъдат ефектите на методиката преди тя да влезе в сила, сигурна е Григорова.От синдикалната организация обаче имат забележки по начина, по който се очакват да работят социалните работници. Другото съображение, не против методиката, а по-скоро подхода е, че социалните работници биват натоварвани непропорционално много на техния брой и на минималната заплатата, която получават.Григорова заяви, че КТ \"Подкрепа\" не подкрепя законопроекта за изменение и допълнение на Закона за социално подпомагане с мотив, че вътре се предлагат част от нещата, които от години действат в българското законодателство. От друга страна има текстове, които се очаква да се проследи по-скоро незаконно забогатяване, отколкото дребни злоупотреби в социалното подпомагане.По думите на Григорова проследяването на незаконното забогатяване може да се направи от НАП и от КПКОНПИ, но не и от Закона за социалните услуги. Целият законопроект е мотивиран само и единствено с усещането за несправедливост в обществото. Няма нито едно число и няма мотив затова, което се предлага, изтъкна тя.През последните години хората, които получават месечни помощи намаляват с по 20% всяка година. Това е така поради непрекъснатото затягане на критериите за достъп. В момента ние също имаме много сериозно нарастване за усещането за несправедливост и разходите за месечните социални помощи са по-малки от някои апартаменти, каза в заключение Григорова.", "date": "2019.03.26", "title": "Работодатели и синдикати не харесаха правилника на Закона за хората с увреждания"}
{"url": "https://news.bg/world/utre-tereza-mey-podava-ostavka.html", "text": "Премиерът на Великобритания Тереза Мей може да подаде оставката си най-рано утре, съобщава \"Ройтерс\", позовавайки се на източник.Източникът поясни, че утре се очаква Мей да говори пред консерваторите в Комисия 1922 в 17,00 часа местно време. Депутатът, пожелал да остане анонимен, подчерта, че \"несъмнено има вероятност\" премиерът да обяви, че подава оставка.Вчера министър-председателят Тереза Мей обяви пред парламента, че все още не е събрала достатъчно подкрепа за провеждане на трето гласуване на сделката й за Брекзит. В същото време ", "date": "2019.03.26", "title": "Утре Тереза Мей подава оставка?"}
{"url": "https://news.bg/politics/deputatat-hristian-mitev-iska-deklaratsii-i-za-obshtinskite-savetnitsi.html", "text": "\"Няма да се съглася с подхода, който се предлага по отношение на изключването  на лицата, които са длъжни да подават декларация по закон\".Това заяви депутатът от Обединени патриоти Христиан Митев пред БНР. Той е зам.-председател на правната комисия в парламента, където днес предстои обсъждане за първо гласуване на промените в .Според него общинските съветници трябва да подлежат на същия режим на деклариране, на който подлежат и останалите хора на висши публични длъжности. Този въпрос досега не е обсъждан в парламентарната група на патриотите.\"По отношение на призоваването - за мен няма проблем да бъдат призовавани лица, но не смятам, че на комисията (КПКОНПИ) трябва да се предоставят правомощия, които има прокуратурата, за принудително довеждане. Това е административен орган, който не следва да се превръща в квазипрокурорски такъв. Тези правомощия за мен са излишни\", категоричен е Митев.Според него  и при сега действащия закон и при сегашните си правомощия. Според него, ако новите правомощия бъдат приети, има риск да се стигне до случаи на превишаване на права, което би компрометирало действията на комисията.Депутатът подчерта, че има и добри промени и няма пречка да бъдат подкрепени. Той даде пример с промените, свързани с прага за извършване на задължителна проверка.Митев обяви, че ще предложи създаването на работна група. Според него е хубаво да има разширение на предложенията по текстовете. Според него, няма пречка антикорупционната комисия да се самосезира за \"Апартаментгейт\" и да направи проверка.Депутатът-патриот очаква трусове в ГЕРБ, ако председателят на ПГ на ГЕРБ Цветан Цветанов подаде оставка.", "date": "2019.03.26", "title": "Депутатът Христиан Митев иска декларации и за общинските съветници"}
{"url": "https://news.bg/world/ep-prie-spornata-reforma-za-avtorskoto-pravo.html", "text": "Европейският парламент прие спорна реформа за авторското право в интернет епохата след години на интензивно лобиране от европейски издатели, културната индустрия, големи технологични компании и активисти в защита цифровите права на потребителите, информира \"Политико\".Парламентът прие предложението с 348 гласа срещу 274, 36 депутати се въздържаха. Не бяха подложени на гласуване предложения да се премахне Член 13.Спорните моменти са Член 11 и Член 13, наричани от критици \"данък линк\" и \"ъплоуд филтри\". Член 11 позволява на издателите и вестниците да правят пари, когато компании като Google публикуват техните истории. Член 13 изисква платформи като YouTube и Facebook да сканират качено съдържание, за да спират нелицензирано споделяне на авторски материали.Според приетата реформа американските технологични гиганти като Google ще трябва да сключват споразумения с притежателите на авторски права, такива като звукозаписни компании, медии и други, за публикуване на съдържанието им в YouTube и Google News. Също ще трябва да следят и да премахват съдържание, което е разпространявано в нарушение на авторското право.Сега текстът трябва да бъде официално одобрен от европейските министри. Но прокарването му в Европейския парламент е голяма крачка към превръщането му в закон. След това ще трябва да бъде транспонирано в националното законодателство на страните членки.Процесът по прокарване на реформата продължи близо две години. Технологичните корпорации като Google са категорично против промените. Поддръжници на свободата в интернет се опасяват, че новото законодателство ще доведе до ограничения.Европейският парламент отбелязва, че творците и новинарските медии ще получат възможност да преговарят с интернет гигантите благодарение на новите правила за авторското право, които в същото време защитават свободата на словото. Пояснява се, че с това се слага край на законодателния процес на Европейския парламент, започнал през 2016 г. През следващите седмици страните членки ще решат дали да одобрят прокараната от парламента реформа. Ако я одобрят, през следващите две години ще се приложат промените.Директивата има за цел да гарантира, че дългогодишните права и задължения към законодателството за авторското право се прилагат също и в интернет. YouTube, Facebook и Google News са само част от интернет платформите, които ще бъдат най-пряко засегнати от това законодателство. Директивата също трябва да гарантира, че интернет остава пространство за свобода на словото.Според промените технологичните гиганти ще споделят приходите с творците и журналистите.Текстът също конкретизира, че качени материали в онлайн енциклопедии по нетърговски начин, такива като Wikipedia, или софтуерни платформи с отворен източник като GitHub, ще бъдат автоматично изключени от обхвата на тази директива. Новите платформи ще имат по-леки задължения в сравнение с установените от години в интернет.Пред Европейския парламент в Страсбург се проведе демонстрация във връзка с реформата.", "date": "2019.03.26", "title": "ЕП прие спорната реформа за авторското право"}
{"url": "https://news.bg/int-politics/yaponiya-sazdava-novi-voenni-bazi-sreshtu-kitayskata-zaplaha.html", "text": "Япония създава нови военни бази в явен отговор на това, което Токио възприема като китайска заплаха в северната част на Тихия океан, съобщават местни медии, цитирани от \"Анадолу\".Според Japan Times японските наземни сили за самоотбрана (GSDF) са разположени на остров Амами Ошима в префектура Кагошима и остров Мияко в префектура Окинава.\"Разполагането на GSDF е част от японските действия за засилване на защитата на югозападните острови в страната\", се казва в съобщението.Новосъздадените бази имат за задача \"отговор и първата реакция в случай на извънредна ситуация и ще служат като ключова опора за свързани операции\".\"GSDF продължава да обновява своята организация в отговор на военни заплахи от Китай\", се казва в съобщението.В последната си отбранителна операция Япония разполага с 560 военнослужещи в базата Амами Ошима.Броят на военнослужещите в базата на Мияко ще достигне до 800 при разполагането на 380 души персонал, разполагащ с екипи за противоракетна отбрана.", "date": "2019.03.26", "title": "Япония създава нови военни бази срещу китайската заплаха"}
{"url": "https://news.bg/crime/ostaviha-minyu-staykov-v-aresta.html", "text": "Миню Стайков остава в ареста. Това съобщиха от Нова телевизия, цитирайки днешното решение на Специализирания апелативен съд. Алкохолният бос ще бъде лекуван в МВР болницата под охрана.Решението на магистратите се дължи на опасността Стайков да извърши ново престъпление. Тъй като много от свидетелите са подчинени подсъдимия, може да им бъде оказано въздействие.В съда стана ясно още, че на 20 декември миналата година  придружен с пареза. Било му е предписано лекарствено лечение и рехабилитация. Въпреки че вещите лица са на мнение, че той не може да се лекува в болницата към затвора, има възможност лечението на Стайков да протече в условията на ареста, като бъде пратен в лечебно заведение. По тази причина съдът задължи шефа на софийския затвор да настани алкохолния бос в МВР болницата. Паричната гаранция от 500 000 лева беше отменена.Днешното решение на Спецсъда идва, след като миналата седмица Спецпрокуратурата протестира решението на Специализирания наказателен съд мярката на Стайков \"Задържане под стража\" да бъде изменена в Припомняме, срещу Стайков е повдигнато обвинение за ръководене на престъпна група за държане и продажба на цигари без акцизен бандерол, данъчни престъпления и пране на пари.На 5 септември 2018 г. специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от Миню Стайков.През декември ", "date": "2019.03.26", "title": "Оставиха Миню Стайков в ареста"}
{"url": "https://news.bg/politics/barekov-s-ultimatum-za-da-glasuva-v-sryada.html", "text": "\"Аз мога да променя позицията си до утре, ако моят глас е толкова златен, при две условия - незабавно увеличаване на заплатите на шофьорите на камиони с 20% и второ - всички трудови договори да бъдат ревизирани и държавата да се намеси, така че българските шофьори, които карат по пътищата на Европа, да не взимат минималната заплата, а да взимат реалните пари, които им се полагат. Така превозвачите ще трябва да платят малко повече данъци и осигуровки на държавата, но ще трябва да спазват закона, както го спазват всички граждани\". Това каза пред БНР евродепутатът Николай Бареков.Припомняме  - Наджми Али, Светослав Малинов и Николай Бареков - не участваха във вчерашното гласуване в ЕП за това дали Пакетът \"Макрон\" да влезе в дневния ред на ЕП на редовната сесия в сряда. Оказа се, че точно толкова гласове трябваха, за да падне предложението, което в крайна сметка беше прието с 156 гласа \"за\" срещу 154 - \"против\".Бареков коментира, че съзнателно не е гласувал. Той не разбира каква е българската позиция по пакета \"Макрон\".\"Коя е българската позиция по пакета \"Мобилност\"- на едрите превозвачи, които карат техните работници да работят на минимална работна заплата и без осигуровки, или на шофьорите - трудовите хора на България\", попита той.Според евродепутата гледната точка на шофьорите не е защитена, а те насила са карани да протестират в защита на работодателите им.По-рано днес Бареков заяви, че мобилният пакет трябвало да мине, да бъде приет, така че с него да се натрият носовете на \"българските транспортни босове\".Евродепутатът Неджми Али също говори пред общественото радио. Той вчера не е бил в Страсбург, защото имал лични проблеми.\"Имах купен билет и си го отмених заради лична причина - майка ми\", обясни той.Али коментира, че два от трите пакета предложения са били отхвърлени по време на заседание на комисията и не е било редно да бъдат входирани в пленарна зала.По-рано днес , който не присъства на ключовото гласуване - Светослав Малинов, заяви, че е бил възпрепятстван на летището във Франкфурт на път за Страсбург. Имало срив в системите на летището, поради което закъсали и представителите от литовската делегация, които редом с българите не подкрепят текстовете от мобилния пакет.", "date": "2019.03.26", "title": "Бареков с ултиматум, за да гласува в сряда"}
{"url": "https://news.bg/int-politics/facebook-premahva-profili-ot-rusiya-iran-makedoniya-i-kosovo.html", "text": "Facebook обявиха, че са премахнали още профили от Иран, Русия, Македония и Косово, като причина за това от компанията определиха \"координирано неавтентично поведение\", съобщава \"Ройтерс\".Общо 2 632 страници, групи и профили са били премахнати от Facebook и Instagram (също част от Facebook) за операции, свързани с гореспоменатите страни, уточниха от най-голямата социална мрежа.513 от тези профили са свързани с Иран, докато 1907 са свързани с Русия, отбелязаха от \"Фейсбук\".Профилите, свързани с Русия, са били до голяма степен премахнати за спам, като малка част от тях са се занимавали с \"координирано неавтентично поведение\", се уточнява в изявлението на социалната мрежа.Facebook също така посочи, че страниците и профилите са били премахнати заради поведението им, а не заради съдържанието.Социалната мрежа напоследък предприе крути мерки срещу подобни профили в много страни, след като през последните две години беше разкритикувана остро заради самопризнатата пипкавост в разработването на инструменти за борба с екстремисткото съдържание и пропагандата.Компанията също така премахна някои профили, свързани с Иран през януари.", "date": "2019.03.26", "title": "Facebook премахва профили от Русия, Иран, Македония и Косово"}
{"url": "https://news.bg/politics/osvobodiha-dvamata-zam-ministri-ulicheni-v-apartamentgeyt.html", "text": "Двамата заместник министри, които са си купили апартаменти на по-ниски цени, са освободени от постовете си, съобщиха от Министерския съвет. от длъжността заместник-министър на енергетиката със заповед на премиера Бойко Борисов.Подписана е и заповедта за  от поста заместник-министър на младежта и спорта.Припомняме, след като се разбра, че и Колева има апартамент от фирмата, която е предоставила домове на по-ниски цени и е замесена в , тя подаде оставка.В същия ден Цецка Цачева. Оставката й бе приета от Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.След като се разбра за новата придобивка на Цветанов, се оказа, че той има  на преференциални цени.", "date": "2019.03.26", "title": "Освободиха двамата зам.-министри, уличени в „Апартаментгейт“"}
{"url": "https://news.bg/regions/otpuskat-8-mln-leva-na-lom-za-ukrepvane-na-svlachishta.html", "text": "Община Лом ще укрепва свлачища със средства по Оперативна програма \"Околна среда\" (ОПОС) 2014-2020 г. Днес беше подписан договорът между министъра на околната среда и водите Нено Димов и кмета на община Лом Пенка Пенкова, според който ще бъдат отпуснати 8,5 млн. лева за целта.С изпълнението на проекта, чийто срок е 24 месеца, ще се предотвратят свлачищни процеси върху площ от 18 хектара и ще се осигури безопасността на повече от 2000 души.Предвижда се да се предприемат превантивни мерки за подобряване на сигурността на населеното място, включително опазване на жилищни, стопански и производствени сгради, земеделски площи, улици, водопроводи и друга техническа инфраструктура.Ще бъдат изпълнени и строителни работи за понижаване на нивото на подпочвените води и за изграждане на подпорна стена по бреговата линия на квартал \"Боруна\" в Лом.С дейностите по проекта ще се подпомогне изпълнението на Националната програма за превенция и ограничаване на свлачищата. Според нея превантивните мерки са от съществено значение за опазването на човешкия живот и за предотвратяването на материални загуби от активизирането на свлачища.", "date": "2019.03.26", "title": "Отпускат 8 млн. лева на Лом за укрепване на свлачища"}
{"url": "https://news.bg/politics/antikoruptsiyata-shtyala-da-raznishti-kazusa-s-apartamentite-na-vlastta.html", "text": "Изискваме всички документи във връзка с покупко-продажбата на жилища от \"Артекс\" за период от 3-4 години назад. Това заяви председателят на антикорупционната комисия (КПКОНПИ) Пламен Георгиев пред журналисти в парламента, цитиран от bTV.По думите на Георгиев към момента антикорупционният орган извършва проверка на имотите на Цветан Цветанов, Цецка Цачева, Вежди Рашидов и Ваня Колева. Припомняме, впоследствие стана ясно, че изгодни апартаменти са закупили и заместник-министъра на енергетиката Красимир Първанов и бившият шеф на Комисията за регулиране на съобщенията (КРС) Веселин Божков. по-рано днес. Георгиев обясни, че органът ще анализира дали има и други лица, които също са купували апартаменти изгодно от тази фирма.\"По този начин ще се направи една всеобхватна проверка, като искаме всички разрешителни, които са издавани на тази фирма. Анализираме всичко, законопрoектите, които са внесени и които евентуално биха облагодетелствали тази фирма. Искаме да разровим докрай всичко, за да установим въобще кои лица са пазарували от фирма \"Артекс\" и на какви цени\", допълни той.Шефът на антикорупцията беше категоричен, че той не е купувал жилище от \"Артекс\". Не познавал и никой от фирмата.\"Атаките срещу нас са силни, но това няма да ни попречи да си свършим работата. Явно не е удобно на някого нашата комисия да работи\", заподозря Георгиев.Попитан откъде може да идват атаките, Георгиев коментира: \"Има над 3 милиарда причини. Имаме запорирани имущества за повече от 3 милиарда. Това са искове вече внесени в съда. Отделно имахме редица акции, по които задържахме много лица. Явно не е удобно на някого\", повтори той.\"С чувство за хумор мога да кажа, че на някого му се иска да имам жилище там, но аз просто нямам. За съжаление, не мога да си позволя, защото имам дългосрочен кредит. Явно в момента се опитват да замесят имената на всички, да се разрасне скандалът. Обяснявам си го с изборите, които идват. Явно политическата обстановка е сложна, но мен това не ме вълнува. Ние искаме да си свършим работата\", допълни Георгиев.", "date": "2019.03.26", "title": "Антикорупцията щяла да разнищи казуса с апартаментите на властта"}
{"url": "https://news.bg/regions/dokumentalen-film-ni-zapoznava-s-istoriyata-na-besarabskite-balgari.html", "text": "Документален филм ни запознава с историята на бесарабските българи. Пълнометражната лента \"Място на силата\" е дело на бесарабската българка Татяна Станева и показва автентичността на село Чушмелий в Украйна, откъдето са родом българският учен Димитър Агура и ген. Георги Агура.Целта на филма е да запознае зрителите с историята на преселването на българите в Бесарабия и да им покаже красивата природа край Ялпуг - най-голямото езеро в Украйна, което е ням свидетел на живота на поколения българи.Лентата е определяна като филм летопис за паметта на тази малка българска общност, която цели да ни подтикне да се замислим за своите корени. Домакин на премиерата в България е Център на бесарабските българи.Прожекцията ще се състои този петък, 29 март, от 18.30 часа в кино \"Люмиер\". В хода й ще бъдат показани снимките на художника фотограф Александър Барон, запечатали процеса на работа върху филма. Ще могат да се чуят и фолклорни изпълнения, които са запазени единствено в Бесарабия.Входът е свободен. Заповядайте!", "date": "2019.03.26", "title": "Документален филм ни запознава с историята на бесарабските българи"}
{"url": "https://news.bg/int-politics/rusiya-se-nadsmiva-na-iskaniyata-na-pribaltika-za-obezshteteniya-za-savetskata-okupatsiya.html", "text": "Русия се надсмива на исканията на прибалтийските страни да компенсира \"щетите, причинени от съветската окупация\". Това обяви евродепутатът от Латвия Андрей Мамикин, цитиран от руските медии.Той подчертал, че твърденията за окупация свидетелствали за \"изостаналостта\" на политическия елит на прибалтийските държави.\"Разбира се, никой не разглежда сериозно този въпрос на държавно равнище. И разбира се, че прибалтийските страни няма да получат нищо от Русия\", заключил латвийският евродепутат, който е етнически руснак.Миналата седмица в латвийското министерство на правосъдието се е провела международна конференция, посветена на изчисляването на щетите от съветската окупация на прибалтийските страни.Латвия, Литва и Естония са излезли с обща теза, че Русия, като наследник и правоприемник на СССР, носи историческа отговорност за съветската окупация и са подписали съвместна декларация.В началото на февруари естонският министър на правосъдието Урмас Рейнсалу обвини Русия в нарушение на Договора от Тарту и поиска компенсации за щетите от съветската окупация, които той е оценил на 90 млрд. рубли (над 1,4 млрд. долара).", "date": "2019.03.26", "title": "Русия се надсмива на исканията на Прибалтика за обезщетения за съветската окупация"}
{"url": "https://news.bg/world/ep-predlozhi-da-se-prekrati-smyanata-na-chasovoto-vreme-prez-2021-g.html", "text": "Европейският парламент подкрепи предложение за прекратяване на смяната сезонното часово време през 2021 г., съобщават от законодателния орган. 2021 г. може да бъде последната година на смяна на сезонното часово време в Европейския съюз.Страните членки ще решат в коя часова зона да попадат. ЕП иска последната промяна да е в последната неделя на март 2021 г. Държавите членки трябва да изберат постоянно лятно часово време или стандартно астрономическо (зимно) часово време. Тези държави, които изберат стандартно (зимно) часово време, ще променят часовниците за последен път в последната неделя на октомври 2021 г.Проектозаконът беше подкрепен от 410 евродепутати, 192 гласуваха \"против\", а 51 се въздържаха.Депутатите одобриха предложението на Европейската комисия за прекратяване сезонната промяна на часовото време, но гласуваха за отлагане на годината от 2019 на 2021 г.Законодателите искат страните членки на ЕС и Комисията да координират решенията си, за да се гарантира, че промените няма да засегнат вътрешния пазар.В приетия текст се казва, че ако Комисията установи, че промените могат да навред на функционирането на единния пазар, може да внесе предложение за отлагане на датата на прилагане на директивата с максимум 12 месеца.Приетият текст е позицията на ЕП за преговорите с европейските министри, които трябва да доведат до постигане на окончателно споразумение.През септември 2018 г. Европейската комисия предложи ЕС да сложи край на смяната на времето още през март 2019 г., но заради очаквани сътресения в някои сектори като транспорт и въздухоплаване бе отложено.Онлайн проучване на Европейската комисия разкри, че 84% от анкетираните подкрепят да се прекрати смяната на часовото време. Повечето хора искат постоянно лятно часово време. Германия е първата държава, която въвежда лятно часово време през 1916 г. На 30 април същата година часовниците в Германската империя са преместени с един час напред. Но страната престава да го прави през 1919 г. Практиката е подновена през 1980 г.", "date": "2019.03.26", "title": "ЕП предложи да се прекрати смяната на часовото време през 2021 г. "}
{"url": "https://news.bg/politics/tsvetanov-si-otiva-no-shte-doyde-drug-pritesneni-v-bsp.html", "text": "Дори и Цветанов да си отиде, ще дойде друг Цветанов. Главата и мозъкът на този модел е Борисов. Това коментира на брифинг лидерът на БСП Корнелия Нинова на брифинг в централата на партията.Единственото, което може и трябва да се направи, за да се смени модела, е да се проведат предсрочни избори. Докато Борисов управлява държавата, няма как да бъде нещо променено, коментира Нинова и припомни, че от първите случаи с апартаменти на Цветанов не е последвало нищо, от апартамента на Горанов, Суджукгейт, оградата и Хасковогейт и всичко останало, което от БСП са показвали пред обществото - също нищо.\"Борисов реже една глава, идва друг човек, а моделът продължава- самият Борисов е главата на този модел\", заяви Нинова. Тя допълни, позовавайки се на думите на Борисов, че създал партията си да се бори с корупцията, а се оказало, че корупцията е пребори партията.Цяла България се занимава с това каква ще бъде съдбата на Цветан Цветанов, недоволна е още Нинова. Тя подчерта, че \"Апартаментгейт\" е следствието, а не причината, основата на проблема.А проблемът е в модела на управление, изграден през тези десет години. Модел, в който всички правителства на Борисов приемат лобистки закони, обясни Нинова и припомни, че по време на Борисов - 2 от БСП са направили списък с всички 26 лобистки закони, които са приети. И сега имат намерение да направят такъв списък, но този път за Борисов - 3.Освен с лобизъм, по думите на социалистката, другият стълб на модела е , който им дава пари, апартаменти, коли. Докато скандалите се вихрят, хората имат реални проблеми, негодува още Нинова.БСП няма да се върне в парламента за гласуването на оставката на Цецка Цачева, каквато е процедурата, стана ясно от думите на Корнелия Нинова.", "date": "2019.03.26", "title": "Цветанов си отива, но ще дойде друг, притеснени в БСП"}
{"url": "https://news.bg/politics/integratsiyata-na-tsiganite-zakasnyala-s-dve-desetiletiya.html", "text": "Програмите, предназначени за интеграция на ромското население, имат за цел не толкова да приобщават циганското население, а усилията им са насочени към това да направят българското общество толерантно към това, което прави циганското население.Това заяви вицепремиерът и министър на отбраната Красимир Каракачанов на кръгла маса в Гранитна зала на Министерския съвет, посветена на концепцията на ВМРО срещу циганизацията на България.Припомняме, в началото на февруари месец вицепремиерът и лидер на ВМРО  включително и през медиите. Това стана след като на 7 януари 2019 г.  от двама роми на пътя в село Войводиново, а , включително и покрай  в махалата.Каракачанов припомни, че няколко месеца се води един дебат пред обществото по концепцията за справяне с проблемите, свързани с циганското население в България. България има няколко документа, по които се провежда интеграцията на ромското население - Национална стратегия на България за интегриране на ромите и Национален план за действие за изпълнението й.Според военния министър сме закъснели с две десетилетия за справяне с проблемите, свързани с циганското население. Основното, което би дало резултат, е всички български политици да отчетат ситуацията за проблемите на ромското население, подчерта военният министър.Той отчете, че прякото финансиране от държавния бюджет за периода 2007 - 2018 г. - малко над 196 млн. лева, а външно финансиране по оперативни програми - над 618 млн. лева. Те са изразходвани от 500 броя ромски НПО-та, които са направени само да реализират парите от тези програми и после нищо особено не било свършено.С концпецията за ромското население, Каракачанов предлага мерки към държавните органи, които имат правомощомия в съответните области, от които зависи приобщаване на ромското население. По думите му в последно време имало много , но никой не е успял да посочи, в който и да било текст да има някакви дискриминация.Концепцията предлага затягане работата на държавната администрация и други мерки, които не са предвиждани в нашата практика. Каракачанов настоява да се постави акцент върху социализацията и приобщаването на ромите към законовите норми в България, образованието да стане задължително, да се премахат гетата и да се увеличи контрола, така че да не се допускат незаконни строежи.\"Всички мерки са предложени, отчитайки особеностите на традициите на ромското население\", заяви военният министър и посочи, че иска да се намери отговор на четири въпроса.1. Правилен ли е подходът да се обвърва държавната подкрепа с условия за социализация?2. Считаме ли, че мерките, които предлагаме, са дискриминационни?3. Смятаме ли, че е правилно да се предприемат мерки за провеждане на политика, която органичава ромите?4. Сега ли му е времето да се обсъжда този въпрос?Припомняме, че вицепремиерът и лидер на ВМРО Каракачанов обвърза позицията си като вицепремиер и министър на отбраната с реализацията на концепцията, но заяви, че е От ВМРО обявиха и че депутатите им и общинските съветници са предприели  и започване на процедура за премахване на гетата.", "date": "2019.03.26", "title": "Интеграцията на циганите закъсняла с две десетилетия"}
{"url": "https://news.bg/politics/lukarski-za-apartamentgeyt-nikoy-ot-gerb-ne-tryabvashe-da-si-podava-ostavkata.html", "text": "Никой от ГЕРБ не трябваше да си подава оставката заради сделките на властта, но това беше решение на Борисов. Това заяви пред bTV Радио бившият лидер на СДС Божидар Лукарски.Той цитира старата поговорка: \"Каквото за всички, това и за гол Хасан. . Щом се иска нейната оставка, тогава идва въпросът защо не се иска оставката на Цветанов\".Бившият председател на СДС каза, че друг въпрос е дали изобщо е трябвало да се искат оставки.Припомняме, преди дни, след като ГЕРБ и СДС обявиха, че ще имат обща листа за предстоящите избори за Европейски парламент, бившият лидер на синята партия Божидар Лукарски поиска оставката на приемника си Румен Христов.Днес Лукарски обясни, че е бил предизвикан от начина, по който този съюз е бил оповестен без темата да е обсъдена в рамките на СДС. \"За г-н Борисов е ясно, че одобрява за себе си такава коалиция и това е достатъчно, но за нас като седесари е унизително\", каза бившият лидер на СДС.Според него от коалицията с ГЕРБ СДС ще оцелее по този начин, но може да се стигне и до претопяването му. \"Не е просто въпрос на оцеляване, а е въпрос на принципност - къде и как се позиционираш в политическото пространство. И това ще бъде оценено от избирателите, които не харесват ГЕРБ\", допълни бившият лидер на СДС.Според бившия син лидер не е изключено независимо от резултатите на изборите, ГЕРБ да обвини СДС за получената от избирателите подкрепа.Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.След като се разбра за новата придобивка на Цветанов, се оказа, че той има  на преференциални цени.По-рано през деня премиерът  - Красимир Първанов от министерството на енергетиката и Ваня Колева от ведомството на спорта.", "date": "2019.03.26", "title": "Лукарски за Апартаментгейт: Никой от ГЕРБ не трябваше да си подава оставката"}
{"url": "https://news.bg/int-politics/meksiko-iska-izvinenie-ot-ispaniya-i-vatikana-za-zverstvata-na-konkistadorite.html", "text": "Президентът на Мексико е изпратил писмо до испанския крал Фелипе VI и папа Франциск, призовавайки ги да се извинят за нарушения на човешките права, извършени по време на завладяването на региона, съобщава БиБиСиПрезидентът Андрес Мануел Лопес Обрадор коментира, че коренното население на Мексико е жертва на кланета.Говорейки в руините на древен мексикански град, той призова за пълно признание на злодеянията. Испания отхвърли поканата и вместо това призова за \"конструктивна перспектива\".Обрадор се обърна към Испания и Ватикана с думите, \"дойде време да се помирим. Но нека първо да поискаме прошка\".\"Имаше кланета и потисничество. Така нареченото завладяване се води с меч и кръст. Те построиха своите църкви на върха на храмовете\", добави той.Мексико е с второто най-голямо римокатолическо население в света след Бразилия. Правителството в Мадрид реагира бързо, твърдо отхвърляйки извинението.\"Пристигането на испанците преди 500 години, в съвременната мексиканска територия, не може да се съди в светлината на съвременните съображения\", се казва в изявление на Испания.\"Нашите две братски нации винаги са знаели как да четат нашето общо минало без гняв и с конструктивна перспектива\", допълва Испания.Испанската конкиста в Америка започва с пристигането на експедицията, водена от Христофор Колумб през 1492 година. Завладяването на Мексико започва, когато малка армия, водена от Ернан Кортес пристига на брега на съвременния щат Веракрус през 1519 година.Силната империя на ацтеките в крайна сметка е победена, отбелязвайки началото на 300 години испанско управление.Мексико получава независимост след война от 1810 до 1821 г. и през 1824 г. става федерална република.Лопес Обрадор, , дойде на власт с ляв дневен ред. Той обеща да се справи с корупцията, да намали неравенството и да спаси милиони мексиканци от бедност.Досега отношенията с испанското лявоцентристко правителство бяха приятелски, коментира БиБиСи.", "date": "2019.03.26", "title": "Мексико иска извинение от Испания и Ватиканa за зверствата на конкистадорите"}
{"url": "https://news.bg/world/bombeni-zaplahi-evakuiraha-kmetstvata-na-germanski-gradove.html", "text": "Мащабна полицейска операция е в ход след евакуация на кметствата в няколко германски градове заради бомбени заплахи, съобщават местни медии.По първоначална информация са засегнати кметствата на Аугсбург, Кайзерслаутерн, Кемниц, Рендсбург, Гьотинген и Нойнкирхен, информира Focus Online.Кметството в Аугсбург, Бавария, е евакуирано и затворено тази сутрин. Площадът до кметството също е отцепен, отбелязва \"Аугсбургер Алгемайне\". Около 500 служители са изпратени по домовете, пише вестникът.Полицията пояснява, че е получен сигнал \"за насилие във връзка с град Аугсбург\".Не се разкриват подробности. Общественият транспорт е засегнат.Кметството в Гьотинген, Долна Саксония, също е евакуирано и затворено. Според полицията получен е сигнал за бомба, пише \"Гьотингер тагеблат\". На място са изпратени спецчасти и местните жители са призовани да стоят далеч от района. Полицията обяви, че общественият транспорт ще бъде пренасочен.Подобна информация идва и от саксонския град Кемниц. Кметството е отцепено.Говорител на полицията обяви, че в Кайзерслаутерн е получена заплаха по пощата. Районът около кметството е отцепен.Съобщава се за заплахи и в кметствата на други градове.Не е ясно дали има връзка между инцидентите.", "date": "2019.03.26", "title": "Бомбени заплахи евакуираха кметствата на германски градове"}
{"url": "https://news.bg/int-politics/rusiya-predupredi-za-posledstviya-ot-reshenieto-na-tramp-za-golanskite-vazvisheniya.html", "text": "Решението на американския държавен глава Доналд Тръмп да признае суверенитета на Израел над Голанските възвишения ще има отрицателни последици за положението в региона. Това коментира говорителят на руския президент Дмитрий Песков, цитиран от руските медии.\"Това решение определено има отрицателни последици от гледна точка на уреждането на конфликта в Близкия изток и от гледна точка на общата атмосфера на политическото урегулиране в Сирия\", настоя Песков.По думите му става въпрос за \"още една стъпка на Вашингтон\", която е направена в нарушение на международното право.\"Много съжаляваме в това отношение\", добави той.По-рано Ливан подчерта, че решението на Тръмп е в противоречие с международното право.В Сирия, коментирайки действията на САЩ, отбелязаха, че ООН губи статута и авторитета си, след като САЩ нарушават резолюциите за Голанските възвишения.Вчера Тръмп подписа документ, с който признава суверенитета на Израел над Голанските възвишения.", "date": "2019.03.26", "title": "Русия предупреди за последствия от решението на Тръмп за Голанските възвишения"}
{"url": "https://news.bg/regions/pazardzhik-zabranyava-dzhendar-propagandata-v-uchilishtata.html", "text": "В Пазарджик искат забрана на джендър пропагандата в училищата, предаде БНР.Днес общински съветници внесоха предложение в учебните заведения в общината да се забрани разпространяването на подобни анкети, брошури и текстове за трети пол. Предложението е внесено от общинския съветник от АБВ Атанас Шопов. Предстои предложението да бъде разгледано извънредно на общинска сесия след ден.Предвижда се забраната да важи и за детските школи и спортните кубове. Ако бъде приета, тя ще бъде вписана в Наредбата за опазване на обществения ред на общината.Според общинарят Атанас Шопов т. нар \"джендър пропаганда\" вече е факт. Той подчертава, че децата между 9 и 12 години са най-податливи на подобни влияния.По думи на Шопов, щом предложението бъде прието, кметът ще изпрати заповед до всички директори. От там нататък всеки директор сам ще носи отговорност.\"С бурките преди години, ние бяхме първи. Сега се надяваме да се повтори и на по-късен етап да се приеме закон\", коментира още общинарят.", "date": "2019.03.26", "title": "Пазарджик забранява джендър пропагандата в училищата"}
{"url": "https://news.bg/entertainment/nasa-otmeni-damskite-kosmicheski-razhodki-zaradi-lipsa-na-skafandri.html", "text": "Плановете на НАСА за провеждане на космическа разходка само от жени се провалиха - най-малко заради това, че агенцията няма достатъчно космически скафандри за жени астронавти, пише \"Гардиън\".По-рано този месец агенцията обяви, че Кристина Кох и Ан Макклейн ще вземат участие в първата по рода си мисия с жени на 29 март. Те трябваше да напуснат Международната космическа станция (МКС) и да поставят нови батерии. До момента всички подобни мисии извън МКС са провеждани от екип само от мъже или смесен.Но вчера НАСА излезе с прессъобщение, в което обявява, че плановете на агенцията са се променили заради недостиг на космически скафандри с размер за жени. За момента има само едно облекло, което ще бъде дадено на Кох.През миналата седмица Макклейн участва в космическа разходка. Тя стана тринадесетата жена, участвала в такава мисия. Кох ще бъде четиринадесетата. Следващото излизане на Макклейн извън космическата станция е планирано за 8 април.Първата жена, излязла на космическа разходка, е съветският космонавт Светлана Савицкая преди 35 г. Повече от 500 души са излизали в космоса, но само 11% от тях са жени, информира \"Ройтерс\".Кох и Макклейн са от класа на НАСА от 2013 г., в който половината са жени.Според Space.com изработването на специални космически скафандри е сложен процес, тъй като микрогравитацията ви прави по-високи. Макклейн писа в \"Туитър\", че е с 2 сантиметра по-висока.", "date": "2019.03.26", "title": "НАСА отмени дамските космически разходки заради липса на скафандри"}
{"url": "https://news.bg/regions/blizo-2500-shtarkelovi-gnezda-sa-obezopaseni-za-10-g.html", "text": "166 нови платформи за обезопасяване на щъркелови гнезда върху стълбове от електроразпределителната мрежа постави Електроразпределение Юг (част от EVN България) като част от своята традиционна кампания в Югоизточна България.От 2009 г. насам общо 2493 платформи са монтирани, с цел да се предпази животът на щъркелите.Това е необходимо, тъй като стълбовете от електроразпределителната мрежа са предпочитано място от прелетните птици за гнездене. Често обаче гнездата им са до проводниците, което е предпоставка за аварии и инциденти.Чрез поставянето на предпазни платформи гнездата се повдигат на разстояние около 1 метър от проводниците. По този начин не само се предпазва животът на птиците, но и се намалява рискът от подпалване на гнездата, тъй като металните платформи не позволяват на гнездата да пропадат между проводниците на електрическата мрежа. Обезопасяването се извършва до 1 март - преди пролетната миграция на птиците, а инициативата е съгласувана с регионалните екоинспекции.Дружеството е монтирало и защитни изолации на 8588 стълба. По този начин са осигурени безопасни за птиците места за почивка и наблюдение.И през настоящата година ще продължат дейностите на дружеството в тази сфера. Предстои през активния размножителен период на птиците да се установят необезопасените и новопостроените щъркелови гнезда, които ще бъдат повдигнати върху платформи след миграцията на птиците през есента.", "date": "2019.03.26", "title": "Близо 2500 щъркелови гнезда са обезопасени за 10 г."}
{"url": "https://news.bg/int-politics/poveche-ot-100-konservatori-iskat-velikobritaniya-da-e-kato-norvegiya-sled-brekzit.html", "text": "Повече от 100 депутати от Консервативната партия във Великобритания са готови да подкрепят развод на страната с Европейския съюз, след който тя ще има статут като този на Норвегия, съобщава британският в. \"Сън\", цитирайки източници, запознати с въпроса.Също така, тъй като споразумението за оттегляне на премиера Тереза Мей с ЕС вероятно ще претърпи поражение в британския парламент, Стивън Кинок от Лейбъристката партия намекна, че лоялните консерватори започват да клонят към варианта за Брекзит тип Норвегия.\"Вече имахме много продуктивни разговори с лидера на опозицията\", коментира Кинок, допълвайки: \"И смятаме, че след като споразумението на Тереза Мей падне, можем да спечелим достатъчно голям брой консервативни депутати, за да получим парламентарно мнозинство.\"Вчера Камарата на общините гласува в подкрепа на поправката \"Летуин\", даваща на парламента повече правомощия да поеме в свои ръце процедурите около Брекзит. След гласуването трима консервативни зам.-министри подадоха оставки.", "date": "2019.03.26", "title": "Повече от 100 консерватори искат Великобритания да е като Норвегия след Брекзит"}
{"url": "https://news.bg/education/da-se-pomisli-za-prepodavatelite-po-nulevite-spetsialnosti-iska-rektorat-na-mgu.html", "text": "Около 37 000 студенти ще бъдат приети в държавните университети за тази учебна година. Отделно в частните университети ще са още около 8 000 първокурсници, кандидатствали за бакалаври и магистри.Това заяви пред БНР проф. Любен Тотев, председател на Съвета на ректорите в България и ректор на Минно-геоложкия университет \"Св. Иван Рилски\". Според него трябва да се помисли за .\"Не може с лека ръка едни подготвени хора, неприемайки студенти в дадени специалности, тези хора как да ги освободим и какво да им кажем. А в утрешния ден, когато имаме потребност от тях, те вече ще са се разпилели, те няма да се върнат при нас. Много трябва да мислим по този въпрос - какво правим освен със студентите, а и с преподавателите\", каза проф. Тотев.Според него единият вариант е да спрем с откриването на специалности, неприсъщи за даден университет, и пътуването на преподаватели от едно място на друго. Другите варианти трябва да се обмислят.По думите му не всички са доволни от нулевата година за 16 специалности. \"Редно е да се съобразим с реалността. Това намаление е естествено. Ще има колеги, които не са доволни, но трябва да си помислим какво трябва да правим от тук нататък\", каза проф. Тотев.\"Икономика\" и \"Администрация\" са специалностите, в които драстично ще намалее броя на студентите. Пазарът на труда не може да поеме толкова много специалисти, завършващи тези специалности, смята проф. Тотев.Според него се правят опити да бъдат привлечени повече студенти по специалности, в които има дефицит на кадри. Той предвижда задълбочаване на съвместните обсъждания с бизнеса на потребностите на пазара на труда.", "date": "2019.03.26", "title": "Да се помисли за преподавателите по нулевите специалности, иска ректорът на МГУ"}
{"url": "https://news.bg/int-politics/ispanskoto-ministerstvo-na-otbranata-e-zhertva-na-kiberata.html", "text": "Компютърен вирус зарази системите на испанското министерство на отбраната с цел да открадне високотехнологични военни тайни, информира \"Ел Паис\", позовавайки се на източници, водещи разследването, които подозират чужда страна зад кибератаката.Говорител на министерството на отбраната заяви, че министерството няма да коментира. \"Ел Паис\" съобщава, че вирусът е проникнал чрез електронната поща и за първи път е забелязан в началото на март.Въпреки това, е имало вероятност вирусът да остане незабелязан в продължение на месеци във вътрешната система с повече от 50 000 потребители.Въпреки че мрежата не е с класифицирана информация, медията твърди, че нейните източници са загрижени за по-мащабно заразяване към други мрежи с цел достъп до информация, свързана с тайни военни технологии.Разследването все още не е определило кой е отговорен за кибератаката, но източниците обясняват, че вирусът е твърде технически сложен, за да е от обикновени хакери.\"Зад него стои държава\", допълват те.\"Промишленият шпионаж на класифицирана информация, съхранявана от компании, които участват в програми на Министерството на отбраната, представлява заплаха от първа величина за националната сигурност\", пише в годишния доклад за националната сигурност за 2018 г.Този документ, одобрен на 15 март от срещата на Съвета за национална сигурност, под председателството на Педро Санчес, не се позовава на кибератаката срещу отбраната, открита преди няколко дни, но предупреждава, че кибершпионажът \"политически и икономически по природа ..., чийто произход са някои държави и чуждестранни компании \"представлява\" сериозна заплаха\".Националният криптологичен център се сблъсква с 38 192 кибератаки през 2018 г., 57% са насочени срещу мрежите на публичната администрация. Националният институт по киберсигурност също се изправя 111 519 инцидента, от които 722 са засегнали критични стратегически оператори; мениджъри на основни услуги за обществото. През последните пет години последните са претърпели повече от 2300 нападения. Финансовият, енергийният и транспортният сектор представляват повече от половината от случаите.Докладът се ангажира с трайно увеличаване на военните разходи в съответствие с 2% от БВП за НАТО. Той \"изисква стабилна и прогресивно нарастваща рамка за финансиране, която ни позволява да възстановим капацитета ... необходим за посрещане на предизвикателствата на настоящето и бъдещето\", се казва в него.През 2018 г. разходите за отбрана възлизат на 0,93% от БВП, с три десети повече от 2017 г., но далеч от стандартите, определени от НАТО.", "date": "2019.03.26", "title": "Испанското министерство на отбраната е жертва на киберата"}
{"url": "https://news.bg/world/vuchich-ne-izklyuchva-predsrochni-izbori-prez-yuni.html", "text": "Предсрочни избори за Народна скупщина (еднокамерния парламент) на Сърбия могат да се проведат през юни 2019 г., а местни избори през май 2020 г. Това заяви президентът на балканската държава Александър Вучич, който е лидер на дясната Сръбска прогресивна партия, информира ТАСС.Парламентарните избори може да се състоят през юни или през пролетта на следващата година, каза той и подчерта, че ръководството на управляващата партия подкрепя предсрочни избори.Вучич поясни, че в такъв случай местните избори може да се проведат през май, тъй като трябва да има между изборите голяма пауза от 10-12 месеца.Сръбският вестник Alo пише, позовавайки се на източници в партията на Вучич, че има вероятност изборите да се проведат на 23 юни.Последните социологически проучвания показват, че 55% от сърбите подкрепят Вучич.През последните месеци в Белград бяха организирани масови антиправителствени демонстрации, дело на опозицията.", "date": "2019.03.26", "title": "Вучич не изключва предсрочни избори през юни "}
{"url": "https://news.bg/regions/protestirashti-blokiraha-gkpp-makaza.html", "text": "Жители на хасковското село Конуш блокираха ГКПП \"Маказа\" в знак на протест, предаде Нова телевизия. Причината за недоволството им са лошите инфраструктура и водоснабдяване.Протестиращите посочват, че в селото са асфалтирани само две улици, а състоянието на останалите е ужасно. Те настояват да се ремонтират поне основните улици, които в момента са на чакъл. Жителите на Конуш негодуват и заради липсата на канализация.Кметът Младен Марчев обясни, че е предал докладни на ръководството но общината, но все още няма резултат. От общината увериха, че се подготвя обществена поръчка за близо 300 000 лв. за всички села. Вероятно обаче тези средства няма да бъдат достатъчни.Само минути след началото на блокадата обаче пристигна полиция и демонстрацията приключи. Въпреки това жителите се заканиха и през лятото да блокират граничния пункт, когато от там минават хиляди туристи.", "date": "2019.03.26", "title": "Протестиращи блокираха ГКПП \"Маказа\""}
{"url": "https://news.bg/crime/svidetelyat-biser-lazov-mechtael-s-tsvetan-vasilev.html", "text": "На многочасов разпит е подложен някогашният доверен човек на банкера Цветан Василев - Бисер Лазов. Той е разпитван за 40-ти път като свидетел по мегаделото \"КТБ\", съобщи БНР.Лазов над 20 години е бил счетоводител на фирмата на Цветан Василев. Двамата се разделили на 20 юни - денят, в който с решение на Българската народна банка (БНБ) затваря Корпоративна търговска банка.По време на разпита Лазов нарича КТБ: \"фирмата\". С напускането си, бившата дясна ръка на банкера Цветан Василев отива в прокуратурат. Той носи документи и подробен разказ за модела КТБ.В началото на изложението си Лазов обясни, че много е уважавал Василев, че е споделял бизнес вижданията му, че е мечтал с него и се е учил от него, но това било до раздялата им.Лазов постъпил във фирмата през 1998-а година. Той твърди, че е виждал как всеки ден на адреса, на който се помещавала фирмата на Василев са влизали коли с милиони. Дотогава - 20 юни 2014 г., задълженията му са били да подготви счетоводната книга на тази фирма, където се отразявало какви пари влизали и какви пари излизали.Две години след него в КТБ влиза Цветан Василев - през 2000 г. Новият управител е поканен от 11-те собственици на офшорни фирми. Той заявява пред Лазов, че трябва да се търсят политически протекции, за да може да оцелее една малка банка.Иван Костов бе първото име на политик, споменато от Лазов в съдебната зала. По думите на свидетеля Костов се виждал с Цветан Василев. Костов е идвал в офиса му, а Василев е контактувал и с дъщерята на Иван Костов - Мина. Даже Лазов бил пращан на срещи с нея, за да уговарят общи имоти, които фирмата е наемала.Показанията на Бисер Лазов са основата на прокурорска теза срещу съдения задочно Цветан Василев, описана в огромния обвинителен акт, наречен от авторите си: \"Общ поглед върху \"Модела КТБ\"\".Страните в процеса спорят за достоверността на показанията на Лазов още от началото на делото.Според адвокати Лазов атакува Цветан Василев, за да опази себе си от наказателна отговорност. От прокуратурата твърдят, че хора на Василев се опитвали \"да профилактират\" Лазов, за да оттегли показанията си.Подсъдими за източването на над 2,5 млрд. лева са общо 17 души. Основен обвиняем е Цветан Василев, който от началото на разследването е в Сърбия. Защитават ги близо 40 упълномощени и резервни адвокати.За първи път от началото на процеса Бисер Лазов дава публични обяснения пред четирима прокурори, 18 адвокати и подсъдимите, част от които са му бивши колеги, припомни bTV.На влизане в съдебната зала обясни, че идва да каже истината за фалита на банката. Той не отговори на въпроса защо са се разделили с Цветан Василев, след като дълго време се е грижил за фирмата на банкера.Припомняме,  2018 г. Тогава Апелативният наказателен съд прие решението на Спецсъда, че няма основания процесът да бъде прекратен и върнат на прокуратурата.Преди това, на 14 февруари 2018 г. стана ясно, че , изпратени му чрез властите. Защитата на Василев беше на мнение, че банкерът е нередовно призован.На 13 декември 2017 г.  В началото на заседанието тогава стана ясно, че призовката на Цветан Василев е върната от посочения адрес, като по сведение на домоуправителя подсъдимият не е бил забелязван във входа от 4 години.Обвинителният акт по делото за фалита на КТБ е над 210 000 страници и беше внесен от Специализираната прокуратура на 20 юли миналата година. По делото са обвинени 18 лица.Свидетелите по делото са повече от 400. Изготвени са над 90 експертизи от 27 вещи лица, а събраният доказателствен материал, заедно с веществените доказателства и приложенията, надхвърля 1360 тома.Освен за участие в организирана престъпна група, обвиняемите ще отговарят пред съда за източване на банката с над 2,7 млрд. лв.Основен обвиняем е бившият мажоритарен собственик на КТБ Цветан Василев, тъй обаче от момента на поставянето на банката под особен надзор не се намира в България. Последното му местонахождение е Сърбия.Срещу него са повдигнати обвинения за общо 76 деяния.Последно, през декември Софийската градска прокуратура (СГП)  спрямо квесторите на \"Корпоративна търговска банка\" АД (КТБ).Квесторите са обвинени за умишлена безстопанственост в особено големи размери.На по делото КТБ. На следващия ден .", "date": "2019.03.26", "title": "Свидетелят Бисер Лазов мечтаел с Цветан Василев"}
{"url": "https://news.bg/politics/utre-stava-yasna-pozitsiyata-na-gerb-za-politicheskoto-badeshte-na-tsvetanov.html", "text": "Утре ще стане ясна позицията на ГЕРБ относно скандала с апартаментите.Тя ще бъде обявена след Изпълнителна комисия и завръщането на Цветан Цветанов от САЩ. Това заяви във Варна председателят на парламента Цвета Караянчева.По думите ѝ разделение в ГЕРБ няма.\"Ние сме единна партия, до момента няма разделение между нас. Очакваме да видим какво ще се случи утре на Изпълнителната комисия\", коментира Караянчева. Засега решението за политическото бъдеще на Цветанов не било ясно.Тя е на мнение, че всичко е предизборна кампания. \"Усилено навлизаме в предизборна кампания и това показва точно компроматите, които излизат точно сега. Неща, които са се случили преди една година, защо точно сега излизат\", попита председателят на НС.Президентът пък с изказванията си визирал само ГЕРБ, а не всички партии, въпреки че вчера Радев натърти, че сред техните редици.Иначе Цветанов работи от САЩ.Той е провел две работни срещи във Вашингтон в рамките на годишната конференция за Американо-израелския комитет за обществени връзки, пишат от пресцентъра на партията.Междувременно в страната активно се обсъжда неговата оставка като председател на парламентарната група на ГЕРБ заради скандала с апартаментите, който вече \"взе три глави\" от изпълнителната власт - на правосъдния министър , на заместник-министъра на спорта , а, както стана ясно преди няколко минути, и на заместник-министъра на енергетиката .На втория ден от конференцията изказвания направили вицепрезидентът на САЩ Майкъл Пенс, държавният секретар на САЩ Майк Помпео, множество конгресмени и сенатори. Всички те се обединили около идеята, че сигурността в Близкия Изток е неразривно свързана със сигурността на Държавата Израел.Пред Нова журналистът Валерия Велева и политическият анализатор Георги Харизанов коментираха евентуалните сценарии пред Цветанов и в ГЕРБ.По думите на Велева вчера премиерът Борисов е провел лични телефонни разговори с всички членове на изпълнителната комисия, \"пред които е обосновал своето предложение, с оглед на минимизиране на щетите, Цветан Цветанов да напусне парламента и да остане зам.-председател на партията, който да отговаря за партийното състояние на ГЕРБ\".Иначе разговорите били задълбочени. Показвало сила Борисов да вземе такова тежко решение. Неговите действия били абсолютно адекватни, леко закъснели.Борисов искал решението за бъдещето на Цветанов в ГЕРБ да стане официален факт на заседанието на Изпълнителната комисия в четвъртък. \"Самият Цветанов е уведомен за мнението на колегите си, за желанието на Борисов\", заяви още Велева.Партийните структура на ГЕРБ започвали да се застъпват за председателя на ПГ на партията. От Благоевград вече изпратили декларация за подкрепа.\"В ГЕРБ има само един незаменим - това е Борисов\", отсече Велева. Според нея усещането, че се създава втори център на властта в лицето на Цветанов е абсолютна грешка. Ако Цветанов мисли, че може да дублира лидера си, не бил познал.Според Велева ГЕРБ не била като обикновените партии. В тази пария нямало проблемите, които се срещали в останалите.\"Скандалът с практиката да се купуват имоти на данъчна оценка се разраства, започва да обхваща нови и нови хора, появяват се и опити за фалшиви новини - апартаментът на Пламен Георгиев от \"Гео Милев\" го преместиха на \"Латинка\". Всеки намесен в темата волно или неволно, с вина или без, започва да търпи публични щети и да ги пренася на политическия субект, от който е част... Поради това социалистическата партия са толкова тихи тези дни. Защото световният рекордьор по изповядана евтина сделка е нейният председател. Но те се опитват да провокират интриги \", заяви от своя страна Харизанов. Според него между Дончев и Цветанов драма няма, но се опитва да се внуши такава.И според двамата Цветанов имал невероятни организационни качества.", "date": "2019.03.26", "title": "Утре става ясна позицията на ГЕРБ за политическото бъдеще на Цветанов"}
{"url": "https://news.bg/world/kyurdite-iskat-mezhdunaroden-tribunal-za-dzhihadistite-ot-islyamska-darzhava.html", "text": "Ръководената от кюрдите администрация в Северна Сирия призова за създаване на международен съд за наказателно преследване на хиляди заподозрени членове на ДАЕШ (\"Ислямска държава\"), информира Би Би Си.Кюрдският представител Абдул Карим Омар, ръководител на отдела за външна политика към администрацията, заяви пред британската медия, че се опитват да се справят с хилядите, които излязоха от последния джоб на ДАЕШ Багуз в източната част на Сирия.Водените от кюрдите Сирийски демократични сили превзеха селцето през миналата седмица. Около 1000 чуждестранни екстремисти са сред хилядите, които са задържани от кюрдите в лагери.Американският президент Доналд Тръмп приветства превземането на населеното място, въпреки че обеща Вашингтон да \"остане бдителен\", тъй като групата продължава да представлява заплаха.По време на най-силните си години ДАЕШ контролираше 88 000 квадратни километра в Сирия и Ирак.Въпреки че терористичната организация вече не контролира територия, американски представители вярват, че ДАЕШ вероятно има между 15 000 и 20 000 въоръжени екстремисти в региона, много от тях са спящи клетки.В съобщение кюрдската администрация призова за създаване на \"специален международен трибунал в Североизточна Сирия за преследване на терористите\", за да се гарантира, че съдебните процеси са \"провеждани справедливо и в съответствие с международното право и конвенциите и хартите за защита на правата на човека\".Омар отчете факта, че много малко държави са приели гражданите си, участвали в действията на ДАЕШ, което е допълнителен проблем за кюрдите.Съобщава се, че Сирийските демократични сили са пленили повече от 5000 джихадисти от януари. Те са вкарани в центрове за задържане, а жените и децата в лагери за разселени.Според кюрдски представител, коментирал пред АФП, повече от 9000 роднини на джихадисти от ДАЕШ - много от тях са деца, са държани в кюрдския лагер \"Ал Хол\". Той е построен за около 20 000 души, но в момента в него са настанени повече от 70 000.Но правни експерти смятат, че не е реалистично да се създаде подобен съд за Сирия, тъй като властта на сирийските кюрди не е международно призната.", "date": "2019.03.26", "title": "Кюрдите искат международен трибунал за джихадистите от „Ислямска държава”"}
{"url": "https://news.bg/int-politics/kongresat-na-sasht-prie-zakon-protiv-energiynite-dostavki-na-rusiya-za-evropa.html", "text": "Камарата на представителите (долната камара на Конгреса на САЩ) прие законопроект за противодействие на енергийните доставки на Русия за Европа, съобщават руските медии, цитирайки резултатите от гласуването.Законопроектът е наречен \"За приоритета на усилията по засилване на сътрудничеството между агенциите на САЩ с цел да се убедят страните от Централна и Източна Европа да диверсифицират източниците на енергия и маршрутите за доставки, да се засили енергийната сигурност на Европа и да помогне на САЩ да постигнат целите си за глобална енергийна сигурност\", а накратко - \"Закон за европейската енергийна сигурност и диверсификация\".За законопроекта са гласували 391 депутати, а само 24 са били против.Законопроектът има за цел да намали зависимостта на страните от региона от руските доставки на газ, да увеличи пазарната конкуренция, да насърчи американските компании да инвестират в енергийна инфраструктура в Европа, а също така да увеличи износа на енергия и технологии от САЩ.Според законопроекта всичко това трябва да бъде цел на американската външна политика и тя да бъде подкрепена от съответните дипломатически усилия. Освен това се предоставя пряка подкрепа на САЩ за строителството на тръбопроводи, които трябва да спомогнат за постигането на тази цел.За да стане закон, законопроектът трябва да мине през Сената и да бъде подписан от президента на САЩ.", "date": "2019.03.26", "title": "Конгресът на САЩ прие закон против енергийните доставки на Русия за Европа"}
{"url": "https://news.bg/politics/dps-kardzhali-izdigna-karadaya-za-vodach-na-evrolistata.html", "text": "Структурата на ДПС в Кърджали предложи председателя на партията Мустафа Карадайъ за водач на листата на партията за изборите за Европейски парламент.Решението е взето на разширено заседание на Областния съвет на партията, съобщи БНР.За участие в евровота на 26 май са номинирани 13 кандидати. Следва имената им да бъдат изпратени на Централния предизборен щаб на ДПССред кандидатите са досегашните евродепутати Неджми Али, Филиз Хюсменова, Илхан Кючук и Искра Михайлова.Областната структура на ДПС очаква в първите три избираеми места да попадне представител от Кърджали.", "date": "2019.03.26", "title": "ДПС - Кърджали издигна Карадайъ за водач на евролистата"}
{"url": "https://news.bg/regions/desetki-nezakonni-smetishta-po-patya-ruse-varna.html", "text": "Десетки са нерегламентираните сметища има по главния път Русе - Варна.Освен битови отпадъци на места има и разлагащи се тела на животни. За това съобщи bTV.От телевизията се обаждат на Регионалната инспекция по околна среда и водите. От там заявяват, че не знаят за нерегламентираните сметища.Въпрос от репортер: Какво се случва при наличието на животински отпадъци?Отговор от екоинспекцията: Реакция ще има до седмица.Причината за отговора на екослужителите в екоинспекцията е, че нямат свободни колеги. От там поискали снимка и направили уговорка, че са отговорни за битови и строителни отпадъци, но не и за разложени животни.Междувременно това става повод и за сигнал до областния управител на Русе Галин Григоров.\"Това, което ще бъде предприето в следващите дни, е свикване на междуведомствената комисия, която да установи на чия територия се намират замърсяванията. И всяка една отговорност на институциите да бъде определена и в най-кратки срокове да бъдат предприети необходимите мерки за почистване, за да може да се понесе отговорността този, който не си е свършил работата до този момент\", коментира Григоров.Засега обаче остава неясно дали ще има санкции, за кого ще бъдат те и кога.", "date": "2019.03.26", "title": "Десетки незаконни сметища по пътя Русе - Варна"}
{"url": "https://news.bg/politics/signalat-za-nebostargacha-na-arteks-e-za-kpkonpi-smyata-krasimir-yankov.html", "text": "Сигналът, препратен от Цветан Цветанов към Столичната община относно сградата на фирма \"Артекс\" в квартал \"Лозенец\", не е бил разглеждан в комисията по вътрешна сигурност и обществен ред в парламента. Това заяви в депутатът от БСП Красимир Янков пред bTV.Цветанов трябваше да изпрати сигнала до КПКОНПИ, която има компетентността да разглежда такива случаи, посочи той. Според него няма причина сигналът да се подава до общината, при условие че всички са запознати с казуса и самата община е страна по случая.Крайно време е КПКОНПИ, която обедини пет звена, да започне да работи, заяви социалистът.Той напомни, че в случая държавата също е ощетена чрез ДДС заради по-ниската цена на продажбата на апартаменти.Припомняме, още от миналата година  срещу изграждането на 120-метровия  На 21 май 2018 г. Цветан Цветанов препрати сигнала на Инициативния комитет за проверка на строителството на сграда \"Златен век\" към общината.Преди дни стана ясно, че ", "date": "2019.03.26", "title": "Сигналът за небостъргача на \"Артекс\" е за КПКОНПИ, смята Красимир Янков"}
{"url": "https://news.bg/finance/proveryavame-honorarite-si-s-nova-e-usluga.html", "text": "От днес физическите лица могат да проверят в сайта на НАП дали за тях има подадени данни от предприятия и самоосигуряващи се лица за изплащани доходи, които са различни от тези по трудов договор.Гражданите ще могат да проверят и попълнят годишните си декларации за облагане на доходите. Е-услугата \"Справка за изплатени доходи (различни от трудови) на физически лица\" е публикувана в Портала на НАП за електронни услуги - https://inetdec.nra.bg/ и е достъпна с персонален идентификационен код (ПИК) или квалифициран електронен подпис (КЕП) от всички физически лица, които имат разрешен пълен достъп до услугите на НАП, и такива с КЕП на упълномощено лице, на които е разрешен пълен достъп до услугите \"Предоставяне на данъчна и осигурителна информация и информация от данъчно-осигурителната сметка\".Електронната услуга предоставя информация и за вида и размера на изплатения доход, както и за удържания данък.От НАП напомнят, че срокът за подаването на декларациите за облагане на доходите от 2018 г. изтича на 30 април 2019 г. До тогава трябва да се плати и посоченият данък за довнасяне.", "date": "2019.03.26", "title": "Проверяваме хонорарите си с нова е-услуга"}
{"url": "https://news.bg/politics/jotova-sega-e-na-hod-borisov.html", "text": "В сряда е последната възможност да бъде поискано отпадането на пакета \"Мобилност\". Над 1 500 изменения са внесени, но те не са били своевременно достояние на всички евродепутати.Така вицепрезидентът Илияна Йотова коментира вчерашното гласуване на пакета \"Мобилност\". Тестът влезе в дневния ред на парламента за сряда заради неявяването на трима български евродепутати.\"Има защо да бъде поискано това оттегляне, но за съжаление първият шанс беше пропилян\", заяви Йотова на въпрос на news.bg.\"Жалко, вчера пропуснахме една чудесна възможност. Винаги, когато се гласува дневния ред в Страсбург, не всички депутати присъстват и винаги може да се случи така, че човек да закъснее\", каза още Йотова, която също беше евродепутат в предишния състав на ЕП. По думите на вицепрезидента е трябвало да бъдат намерени повече съюзници и повече евродепутати, за да може да се защити българският интерес по пакета \"Мобилност\". \"Сега е на ход Бойко Борисов като министър-председател и като председател на ГЕРБ. Нека да изчакаме тяхното решение и тогава ще бъдем по-миродавни в коментарите си\", коментира Йотова по повод скандалите с имотните сделки на властта.Елементи на политическа криза има още от напускането на БСП на пленарната зала и всеки път съставянето на кворума е на ръба. Това не е нормална атмосфера и нормална работа на българския парламена, отбеляза Йотова.Йотова не знае законите, които се приемат в каква доза категоричност са те, при положение, че не се приемат с достатъчна дускусия.\"Законите не се правят за 240 народни представители, а за всички български граждани\", категоричен е вицепрезидентът.На въпрос, ако ГЕРБ отпаднат от власт, кой може да дойде на тяхно място, Йотова се учуди на поставения въпрос и посочи, че живеем в демократична държава и хората са тези, които ще решат на кого да се доверят.", "date": "2019.03.26", "title": "Йотова: Сега е на ход Борисов"}
{"url": "https://news.bg/regions/simeon-slavchev-pita-fandakova-za-haosa-s-obshtinskite-zhilishta.html", "text": "Има ли регистър на наемателите на общинските жилища и има ли сред тях народни представители или евродепутати? С този въпрос председателят на ПП МИР и общински съветник Симеон Славчев се обръща към кмета на София Йорданка Фандъкова.Славчев настоява да бъде разяснено дали има регистър на всички общински жилища в София, кой ги стопанисва и в какво състояние са те. Той иска отговор и за това какви задължения са генерирани от наемателите им и как те се изплащат. Общинският съветник се интересува и колко общински жилища са получени от обезщетения или замени на общински терени. \"Въпросът със собствеността и управлението на общинските жилища е изключително важен. Жилищната политика на всяка една община показва как управляващите мислят за хората в нея\", посочва Славчев. Според него в момента в жилищната политика на Столичната община цари \"абсолютен хаос\".Той е на мнение, че процесът трябва да бъде добре структуриран и контролиран, за да не се получават злоупотреби и в общински жилища да се настаняват \"ВИП персони и \"наши хора\".Всички млади лекари, учители, както и всички млади семейства, които се нуждаят от подкрепа, трябва да бъдат настанявани с приоритет в общински жилища, защото така ще бъдат стимулирани да останат да живеят, да се развиват и да упражняват своята професия в София\", категоричен е общинският съветник. Днес Славчев внесе питането си в общината. Предстои кметът да отговори на следващо заседание на Столичния общински съвет.Позицията на Славчев идва, след като при проверка на Върховната административна прокуратура бяха открити  за продажба и наемане на общински жилища. Едно от тях беше установено в Хасково.Оказа се, че заместник-кметът на града , въпреки че не отговаря на условията за ползването му.По-късно бяха установени , а именно, че общински служител е взел на ръка парите за покупка на такова жилище от наемател, но така и не ги е внесъл в хазната.Заради случая кметът на Хасково Добри Беливанов разпореди проверка на всички 495 общински жилища.", "date": "2019.03.26", "title": "Симеон Славчев пита Фандъкова за хаоса с общинските жилища"}
{"url": "https://news.bg/politics/malinov-zakasal-na-letishteto-vav-frankfurt.html", "text": "Евродепутатът Светослав Малинов не успял да участва във вчерашното гласуване за Пакета \"Макрон\", защото закъсал на летището във Франкфурт.Пред bTV евродепутатът заяви, че на летището е имало срив в диспечерската и компютърна система.Припомняме, - Наджми Али и Николай Бареков - не участваха във вчерашното гласуване в ЕП за това дали Пакетът \"Макрон\" да влезе в дневния ред на ЕП на редовната сесия в сряда. Оказа се така, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".Малинов беше категоричен, че в сряда ще присъства на сесията и ще гласува \"против\".\"Имам ясна позиция против пакета \"Мобилност\" още от 2014 година\", отбеляза евродепутатът. По думите му няма зла умисъл в закъснението му. \"Нито беше мое намерение, нито успях да го предвидя\", посочи той.\"От 750 души 310 се оказаха в пленарната зала. Летището във Франкфурт беше пълно с колеги евродепутати. Цялата делегация от Литва закъсня. Имаше огромен проблем и всякакво гадаене е съвършено излишно\", каза Малинов на въпрос дали гласовете на отсъстващите български евродепутати биха били решаващи при гласуването.Той допълни, че в мобилния пакет са заложени вредни текстове, които целят да намалят конкурентоспособността на българските превозвачи.Има гоели възможности за съпротива, уверява Малинов.\"Убеден съм, че на по-късен етап задължителното връщане на превозното средство в страната, където е регистрираната фирма, ще отпадне\", подчерта Малинов.", "date": "2019.03.26", "title": "Малинов закъсал на летището във Франкфурт"}
{"url": "https://news.bg/politics/i-zam-ministarat-na-energetikata-podade-ostavka-zaradi-evtiniya-si-apartament.html", "text": "Заместник-министърът на енергетиката Красимир Първанов подаде оставка. Той е депозирал молбата си за напускане на поста тази сутрин в Министерския съвет.Пред БНР Първанов отрече да му е оказван натиск, за да подаде оставка. Това било негово решение.Разразилият се скандал хвърля петно не само върху мен, но и върху Министерство на енергетиката и върху правителството и затова предприех тези стъпки, обясни той и допълни, че все още няма информация дали оставката му е приета.Припомняме, вчера стана ясно, че той е  който се е сдобил с апартамент от \"Артекс\" на преференциални цени.Само преди дни заради скандала с имотните сделки оставки подадоха и заместник-министърът на спорта , както и правосъдният на сключените от политиците сделки за жилища, след като прокуратурата предприе Заради скандала и съмненията, че съзнателно са въведени промени в Закона за устройство на територията, за да може \"Артекс\" да започне, премиерът Бойко Борисов изрази готовност даМеждувременно от БСП поискаха оставката на втория в ГЕРБ, както и  Според тях, ако Цветанов не се оттегли, Той обаче заяви, че не е извършил нищо незаконно и , след като проверките срещу него приключат.Съдбата на Цветанов обаче ще стане ясна едва след като той се завърне от посещението си в САЩ. Междувременно вицепремиерът Томислав Дончев заяви, че скандалът  има потенциал да нанесе щети в предизборната ситуация. По тази причина той изрази мнение, че е редно Цветанов да даде повече информация по случая. Според мен тук основният говорител по темата е редно да бъде той, каза Дончев.", "date": "2019.03.26", "title": "И зам.-министърът на енергетиката подаде оставка заради евтиния си апартамент"}
{"url": "https://news.bg/int-politics/rosgvardiya-sformira-spetsbrigada-za-ohrana-na-krimskiya-most.html", "text": "Росгвардия е сформирала специална морска бригада в Керч за охрана на Кримския мост. Това обяви директорът на специализираното руско военизирано звено Виктор Золотов, цитиран от руските медии.Подразделението разполага с голям арсенал от инструменти, които могат да предотвратят всякаква диверсия както от сушата, така и от морето, подчертал Золотов.Мостът към окупирания от Русия Кримски полуостров, който започва от Краснодарския край, е най-дългият в Русия, като дължината му е 19 км.Началото на движението на автомобили по него първоначално беше планирано за декември 2018 г., но работата беше завършена половин година по-рано.Пускането на движението на влаковете е планирано за декември 2019 г. В неделя строителите са монтирали всички части от железопътната част на съоръжението. ", "date": "2019.03.26", "title": "Росгвардия сформира спецбригада за охрана на Кримския мост"}
{"url": "https://news.bg/crime/zadarzhaha-balgarin-opital-da-iznese-3-kg-heroin-za-lisabon.html", "text": "Задържаха българин с 3 кг хероин на ГКПП \"Калотина\".Дрогата е била открита на 22 март при проверка на автобус, пътуващ по редовна линия от София за Лисабон.В багажа на един от пътниците - български гражданин с инициали С.П., митническите служители установили, че в подплатата на четири якета, които той носел в куфара си, са подпъхнати общо 148 прозрачни пликчета с дрога.По случая е образувано досъдебно производство под надзора на Окръжна прокуратура - София. Вчера съдът е уважил искането на прокуратурата за налагане на мярка за неотклонение \"задържане под стража\" спрямо С.П., който е привлечен към наказателна отговорност за трафик на наркотици.", "date": "2019.03.26", "title": "Задържаха българин, опитал да изнесе 3 кг хероин за Лисабон"}
{"url": "https://news.bg/society/jotova-misli-kak-shte-izglezhda-balgariya-sled-10-godini.html", "text": "До 2030 г. 42% от населението ще живее в шест града - София, Пловдив, Варна, Бургас, Русе и Стара Загора.Данните представи вицепрезидентът Илияна Йотова при откриването на дискусионната среща \"България 2019 - Нови хоризонти: Съмнения, надежди, перспективи\".45% от младежите в страната имат своите опасения за своята перспектива.По думите на вицепрезидента страната ни е една от най-бързо топящите се нации.5% от малките селищата в България са останали без нито един жител, а селата до 20 човека са цели 13%.След 10 години повече от половината България ще бъде така наречената демографска пустиня.Ако доскоро най-бедният регион е Северозападният регион, днес по същия начин изглежда и Североизточна България, където младите хора прескачат от другата страна на границата, акцентира Йотова.Вицепрезидентът отчете, че много малко напоследък са анализите и публичните дискусии по темата за развитието на България занапред. Йотова не помни и не знае кога за последен път се е обсъждала цялостната стратегия за развитието на страната ни занапред.Има страх да се говори за развитието на България, защото за да се говори по тази тема, трябва някой да е измислил как страната ни да се развива занапред, отбеляза Йотова.Вицепрезидентът настоява да се развива умната икономика, за да може младите хора да останат в България. Сред другите сектори, за които Йотова настоява да се развиват, са високите технологии, заради традициите, доброто образование и дефицитите на специалисти в развиващите се сектори.", "date": "2019.03.26", "title": "Йотова мисли как ще изглежда България след 10 години"}
{"url": "https://news.bg/int-politics/poroshenko-zove-ukraintsite-da-ne-kolenichat-pred-putin.html", "text": "Украинците не трябва \"да коленичат и да молят със сълзи в очите за прошка\" от руския президент Владимир Путин. За това настоя украинският държавен глава Петро Порошенко в ефира на украинска телевизия. Той публикува видео от изказването в профила си във \"Фейсбук\".\"На украинците се предлага да коленичат, да пълзят, да плачат и да умоляват Путин за прошка. Помнете: Москва не вярва на сълзи\", изтъкнал Порошенко.Той също така цитирал строфи от химна на Украинската въстаническа армия (УПА), в които има призиви да не се плаче. УПА е забранена в Русия като екстремистка организация. Полошенко предложил алтернатива: по-конкретно, по думите му, в момента Киев и НАТО обсъждат платформа за възвръщането на Крим в пределите на Украйна.По-рано кандидатът за президент на Украйна, комикът Владимир Зеленски, който води в социологическите проучвания броени дни преди президентските избори на 31 март, обясни думите за готовността да се коленичи пред Путин, които са били изказани през 2014 г. Политикът каза, че е имал предвид желанието да падне на колене, само ако страната му не бъде поставена в същото положение.", "date": "2019.03.26", "title": "Порошенко зове украинците да не коленичат пред Путин"}
{"url": "https://news.bg/crime/tast-ubi-zet-si-pri-bitov-skandal.html", "text": "Тъст уби зет си при битове скандал в град Белица.41-годишният мъж се скарал снощи със съпругата си и майка ѝ. Тогава мъжът започнал да ги тормози и да им налита на бой, пише БГНЕС.В този момент тъстът му решил да се намеси и да защити жена си и дъщеря си. Той взел нож, с който нанесъл няколко прободни рани на мъжа. Пробол го в шията и в слабините, което се оказало фатално. Мъжът починал от кръвозагуба.Тъстът на убития сам се обадил в полицията и се предал. Той е задържан.", "date": "2019.03.26", "title": "Тъст уби зет си при битов скандал"}
{"url": "https://news.bg/society/parvan-simeonov-balgariya-ya-ima-samo-dnes-upravlyava-se-den-za-den.html", "text": "Основното предизвикателство пред Европа е ще я бъде ли, защото на предстоящите европейски избори се предполага, че могат да навлязат сили, които могат да блокират европейския и политически процес. Такъв коментар направи Първан Симеонов по време на дискусията \"България 2019 - Нови хоризонти: Съмнения, надежди, перспективи\".\"Щем или не щем, още не можем да сменяме правителството на Европейския съюз, но би било хубаво\", заяви политологът.Европа трябва да се справя в по-голяма степен сама, смята Симеонов.По думите му Европа трябва да бъде силна, което означава, че трябва да има повече отбранителна и външна политика.Големият проблем е, че инстинктът на основни европейски държави е центробежен - хващаме се за сигурното, посочи Симеонов.Той е категоричен, че повече от всякога има смисъл да говорим за България. Според Първан Симеонов вече са легитимирани понятия като национален интерес и става необходимо да говорим за нашето общностно живеене.Симеонов очерта и проблемите пред страната ни, сред които са недостиг на стратегичност и управлението от ден за ден, което отказва да погледне в утрешния ден. По думите му България я има само днес, а не утре. Като втори проблем Симеонов посочи гетата и човешкия капита на българската нация.Политологът не е убеден какво ще се случва с Македония в следващите години, но нас трябва да ни пука.Сред другите проблеми, които Първан Симеонов очерта, са, че никой не говори за проблемите в социалните системи.В заключение политологът заяви, че България трябва да разработи свои разказ, съюжет и положителна приказка за вътрешната политика, за да може хората да бъдат щастливи.Социологът от Изследователски център \"Тренд\" Евелина Славкова допълни, че 15% от българското общество смята, че няма проблем жените да получат по-ниски заплати, отколкото мъжете.В същото време 37% от обществото смята, че мъжете могат да се издигат много по-бързо от жените.Трябва да спрем да говорим за равнопоравия, защото мъжете и жените имат абсолютни еднакви права, категорична е Славкова.Социологът призова, че е необходимо да се темата за равнопоставеността да се обърне в сфери, които оказват влияние върху цялото общество.", "date": "2019.03.26", "title": "Първан Симеонов: България я има само днес - управлява се ден за ден"}
{"url": "https://news.bg/int-politics/kitay-e-protiv-ednostranni-deystviya-i-podmyana-na-faktite-za-golanskite-vazvisheniya.html", "text": "Китайското правителство се противопоставя на опитите за подмяна на фактите и да се влошава положението около Голанските възвишения, коментира говорителят на външното министерство на Китай Ген Шуан, във връзка с решението на  над Голанските възвишения.\"Международната общност признава Голанските възвишения на окупираната територия. Съветът за сигурност на ООН вече прие няколко резолюции, които изискват от Израел да изтегли войските си оттам\", обясни той.\"Китай се противопоставя на едностранни действия, които подменят фактите, и ние не искаме допълнително влошаване на напрежението в региона\", подчертава той.Наричайки решението \", високопоставен служител от външното министерство на Сирия заклейми действията на Тръмп.На 21 март  суверенитета на Израел над Голанските възвишения. признаването от страна на Тръмп поставя региона на ръба на нова криза.Министърът на външните работи на Иран Мохамед Джавад Зариф заяви, че всички министри на външните работи на страните членки на Организацията за ислямско сътрудничество са шокирани от думите на Тръмп.", "date": "2019.03.26", "title": "Китай е против едностранни действия и подмяна на фактите за Голанските възвишения"}
{"url": "https://news.bg/bulgaria/ministerstvoto-na-otbranata-tarsi-50-gvardeytsi.html", "text": "Обявиха конкурс за заемане на 64 вакантни войнишки длъжности в Националната гвардейска част в София. Общо 50 от незаетите длъжности са за \"гвардеец\", 12 - за \"младши шофьор\" и по една вакантна длъжност за \"редник, номер от разчет\" и \"охранител\".Кандидатите трябва да подадат заявление до командира на частта и необходимите документи до 8 май. Конкурсът ще се проведе на 29 и 30 май в Националната гвардейска част. Той включва измерване на антропометричните данни на кандидатите за гвардейци, към които има допълнително изискване да са с ръст 175 см. - 185 см., изпит по физическа подготовка, тест за обща култура и събеседване.Изпитът по физическа подготовка на кандидатите ще се проведе чрез определяне на качествата им за сила (лицеви опори и коремни преси), бързина (бягане совалка 10х10 м.) и издръжливост (крос 1000 м.). Тестът за обща култура включва 100 въпроса, като за всеки правилен отговор на въпрос се дава по една точка.Условията, на които трябва да отговарят кандидатите, и необходимите документи са посочени в обявата за конкурса. Тя е публикувана в интернет страницата на Националната гвардейска част на адрес. Допълнителна информация може да бъде получена и по време на информационните борси в рамките на кампанията \"Бъди войник\" и на единния национален телефон: 0700 20 407.", "date": "2019.03.26", "title": "Министерството на отбраната търси 50 гвардейци"}
{"url": "https://news.bg/society/9-te-bukovi-rezervata-ot-tsentralen-balkan-stavat-serien-evropeyski-obekt-na-yunesko.html", "text": "Връчват сертификат за буковите гори на . Церемонията ще бъде на 27 март в сградата на Министерството на околната среда и водите (МОСВ). С това  на световното наследство.Обектът е разширен с решение на Комитета за световно наследство на . Обектите на световното наследство на ЮНЕСКО са разположени на територията на 12 европейски държави - Австрия, Албания, Белгия, България, Румъния, Словения, Испания, Италия, Хърватска, Германия, Украйна и Словакия.България участва в серийния обект с най-представителните букови гори в деветте резервата на територията на Национален парк \"Централен Балкан\" - \"Боатин\", \"Царичина\", \"Козя стена\", \"Стенето\", \"Соколна\", \"Пеещи скали\", \"Стара река\", \"Джендема\" и \"Северен Джендем\".Документът за обект на световното наследство на ЮНЕСКО, който ще получи ръководството на парка, е з - \"Старите и първични букови гори на Карпатите и други региони в Европа\".Зам.-министърът на околната среда и водите Красимир Живков ще връчи официално сертификата на директора на ДНП \"Централен Балкан\" Генчо Илиев. На церемонията ще има представители на осемте общини, в чийто обхват попадат буковите гори - обект на ЮНЕСКО.", "date": "2019.03.26", "title": "9-те букови резервата от Централен Балкан стават сериен европейски обект на ЮНЕСКО"}
{"url": "https://news.bg/press/tsvetanov-izliza-ot-parlamenta-ostava-v-gerb-na-inat-ep-shte-glasuva-po-paketa-mobilnost.html", "text": "Цветанов излиза от парламента, остава в ГЕРБНевиждана имотна вихрушка тресе държавата - всеки ден нови имена! Политици или висши чиновници. Никой не се интересува от цени на жилища и документи.Скандалът с апартаментите е на път да предизвика политическа криза, която вероятно ще е дълга и мъчителна.В ход е Сценарий №2 от трите възможни за съдбата на Цветан Цветанов, които \"24 часа\" описа - излиза от парламента и остава да ръководи партията и да организира изборите.Самият Цветанов, който е в САЩ, не оповестява публично своето решение. И така сигурно ще е до четвъртък, когато ще бъде в София. Хора, разговаряли с него, са категорични, че той е убеден, че не е нарушил закона със замяната на жилището си, нито е търгувал с влияние.Чужденци похарчиха 1 млрд. лв. за хотелиНад 1,455 млрд. лв. са приходите на хотелите от нощувки през 2018 г., сочат данните на НСИ. Може да се каже, че миналата година е била много успешна за туристическия бранш, тъй като приходите на хотелите нарастват с 8,5%. Главна роля за това имат чужденците. За първи път сумата, която те са похарчили за нощувки в България, надминава 1 млрд. лв., което е ръст с 9,17%. За сравнение приходите от българи са само 370 млн. лв., като се увеличават с 6,8%.Приходите на хотелите нарастват значително по-бързо от броя на нощувките, което показва, че цените за настаняване са увеличени. През 2018 г. реализираните нощувки в местата за настаняване се увеличават с 3% до общо 26,8 млн. броя, сочат данните на НСИ. Над 66% от тях, или 17,7 млн. са нощувките на чужденци. Ръстът на нощувките на чужденци е с 3,76%, докато при българите увеличението е доста по-малко - с 2,2%.Директните преговори за F-16 стартират през майОчаква се през май да започнат директните преговори за закупуването на американски изтребители F-16 за българските ВВС. Това заяви пред БНР зам.-министърът на отбраната Атанас Запрянов, който участва в конференция, посветена на 15-годишнината от приемането на страната ни в НАТО.Американският посланик у нас Ерик Рубин посочи от своя страна, че с придобиването на изтребителите, България ще покаже желанието си да играе активна роля като член на НАТО. Рубин се спря и на факта, че страната ни модернизира армията си на фона на много предизвикателства, включително външни фактори като дестабилизиращи действия на други държави, бюджетни ограничения и сложна вътрешнополитическа ситуация. \"Европредседателството на България през миналата година е най-големият успех за държавата, който превърна страната в регионален лидер\", констатира посланикът на САЩ.На инат: ЕП ще гласува по пакета \"Мобилност\"Въпреки протестите от България и други страни-членки на Европейския съюз, Европарламентът реши днес да остави без промяна дневния си ред и да обсъди и гласува в сряда предложените промени в правилата за международните пътни превози. Срещу това решение се изказа дори председателят на парламентарната комисия по транспорт Карима Дели.Източници от ЕП уточниха, цитирани от БТА, че решението дневният ред да не се променя е било взето с два гласа повече срещу гласувалите за промяна или с \"въздържал се\".Въпреки \"голямата българска победа\" пакетът \"Макрон\" ще бъде гласуванВъпреки митинга на българските превозвачи през февруари в Брюксел и уверенията на премиера Борисов и транспортния министър Росен Желязков, че пакетът \"Мобилност\" няма да бъде гласуван в настоящия Европарламент, в сряда той вероятно ще бъде приет. Депутатите приеха днес т.нар. план \"Макрон\" да влезе в седмичния дневен ред.Цяла година правителството и евродепутатите от партиите в управляващата коалиция се опитваха да отложат решението за следващия ЕП. През февруари премиерът Борисов обяви, че е получил уверения от шефа на ЕП Антонио Таяни и от петима премиери, че ще лобират за отлагане на гласуването на поправките, наложени по искане на френския президент Макрон в ущърб на източноевропейските превозвачи. Българските превозвачи отново готвят протести.НАП разсрочва 40 млн. лв. данъци на тютюнопроизводителиНационалната агенция за приходите ще разсрочи неплатените данъци на тютюнопроизводителите през последните пет години, като става въпрос за сума от 40-45 млн. лв. Споразумение за това са постигнали на съвместна среща изпълнителният директор на НАП Галя Димитрова, земеделският министър Румен Порожанов и председателят на \"Национална асоциация на тютюнопроизводителите - 2010\" Цветан Филев. Новината беше съобщена на \"Капитал\" от Филев и потвърдена от НАП.Това е поредният предизборен реверанс от месеца - след като първо беше направен опит да се опрости дълг от 8 млн. лв. на мюфтийството, сега управляващите ще направят подарък (недостъпен за обикновените данъкоплатци) към хиляди гласоподаватели основно на ДПС, но защо не и с шанс след жеста да се преориентират към ГЕРБ.Войната Борисов-Цветанов започнаВойната в ГЕРБ започва. Напрежението между Бойко Борисов и Цветанов Цветанов заради скандала с апартаментите расте, а партията също е разделена между позициите на двамата. Вторият човек в ГЕРБ нямал намерение на подава оставка, разкрили източници от управляващата партия, пише Епицентър. Според други запознати, Борисов и Цветанов са провели телефонен разговор късно снощи. От САЩ, където е на посещение до сряда, Цветанов отказал да понесе отговорност за \"апартаментгейт\" и по този начин да потуши общественото напрежение. Лидерът на парламентарната група пък започнал да събира подкрепа сред редиците на депутатите и така във Фейсбук лъсна група \"Цветанов е невинен\". В нея част от народните представители от ГЕРБ вече пламенно бранят честта и морала на шефа си.В същото време стана ясно, че вчерашното изказване на вицепремиера Томислав Дончев, в което той настоява за обяснения от страна на Цветанов и за поемане на отговорност, е позиция, съгласувана с тази на Бойко Борисов. Премиерът бил бесен от удара, който понася управлението му и цялата партия и няма да се задоволи само с оставките на един министър и един зам.-министър.Според приетите текстове ще се преценява дали журналистите законово имат достъп до данните, дали имат право да ги обработват и да ги изнасят, без да нарушават баланса със защитата на личните данни.", "date": "2019.03.26", "title": "Цветанов излиза от парламента, остава в ГЕРБ, На инат: ЕП ще гласува по пакета \"Мобилност\""}
{"url": "https://news.bg/int-politics/parlamentat-v-london-vse-pak-shte-opredeli-kakav-shte-e-razvodat-s-es.html", "text": "След многочасови дебати и с крехко мнозинство от 27 гласа парламентът в Лондон все пак даде знак, че той ще определи какъв ще е разводът в ЕС, съобщи АП.Поправката беше внесена от консерватора сър Оливър Летуин. Така беше заобиколен блокажът в парламентарната процедура и беше дадена възможност на депутатите тази седмица да определят кой вариант за прилагане на Брекзит ще бъде приемлив за мнозинството от членовете на Камарата на общините.Очаквано тридесет депутати от Консервативната партия гласуваха против правителството, включително трима заместник - министри - Ричард Харингтън, Алистър Бърт и Стив Брайън. от \"Даунинг стрийт\" 10.Така премиерът Тереза Мей ще трябва да се бори и с опозиционери в собствения си кабинет.Изменението не уточнява точно кои алтернативи ще бъдат предложени на депутатите, които трябва тази сряда самостоятелно да определят дневния ред на парламента, за да разгледат различни предложения относно положението около Брекзит.В същото време, както вече беше съобщено от британските медии, сред вариантите може да е избор между провеждане на втори референдум, отмяна на Брекзит,  и запазване на членството на страната в Митническия съюз на ЕС и Единния европейски пазар.С минимално мнозинство от 3 гласа беше отхвърлено предложението на опозицията да се иска от Брюксел ново удължаване на срока за напускане, ако до 5 април парламентът в Лондон все още не е постигнал съгласие за Брекзита.", "date": "2019.03.26", "title": "Парламентът в Лондон все пак ще определи какъв ще е разводът с ЕС"}
{"url": "https://news.bg/disasters/vav-venetsuela-vazstanoviha-podavaneto-na-toka.html", "text": "Във Венецуела възстановиха подаването на ток, съобщи АП.Агенцията припомня, че поредната авария продължи няколко часа.На 7 март Венецуела беше засегната от мащабно спиране на тока, като бяха засегнати по-голямата част от щатите, оставяйки страната, в която живеят над 30 млн. души, без достъп до основни цивилизационни придобивки, включително вода и медицинско обслужване в болниците.Властите в Каракас се борят с икономическата криза.", "date": "2019.03.26", "title": "Във Венецуела възстановиха подаването на тока"}
{"url": "https://news.bg/int-politics/kanada-priyuti-semeystvo-krilo-snoudan.html", "text": "Канадските власти предоставиха статут на бежанци на семейство, което през 2013 г. в Хонг Конг помогна на бившия служител на Агенцията за национална сигурност на САЩ Едуард Сноудън да се укрие, съобщи Си Би Ес.Отава е представила съответните документи 42-годишната Ванеса Родел и на нейната седемгодишна дъщеря Кийн.Бивш служител на Агенцията за национална сигурност на САЩ Едуард Сноудън през 2013 г. публикува информация за методите за електронно наблюдение на американските специални служби, включително незаконното подслушване на чуждестранни лидери.Бягайки от преследването от страна на американските власти, Сноудън изпраща молби за убежище до властите в повече от 20 страни, включително Русия. На 1 август 2014 г. той получава тригодишно разрешение за пребиваване в Русия, което по-късно е удължено за същия период.", "date": "2019.03.26", "title": "Канада приюти семейство, крило Сноудън"}
{"url": "https://news.bg/int-politics/sasht-shte-se-bori-s-kremal-vav-venetsuela.html", "text": "Камарата на представителите на САЩ гласува единодушно в подкрепа на законопроект, според който американските власти ще се борят срещу влиянието на Русия във Венецуела. Това съобщи РИА \"Новости\".Агенцията припомня, че долната камара на конгреса прие \"Закон за борба с заплахата от Русия и Венецуела\" след четиридесетминутна дискусия. Документът твърди, че Русия поддържа тесни контакти с венецуелските власти, по-специално с президента на страната Никола Мадуро.След приемането на законопроекта държавният секретар е длъжен да даде публичен доклад за сътрудничеството между Русия и Венецуела в рамките на четири месеца, който да съдържа оценка на \"опасността\" от такова сътрудничество.В конгреса на САЩ бе внесен законопроект, който включва налагането на санкции срещу руснаците, които имат \"влияние\" върху Венецуела.", "date": "2019.03.26", "title": "САЩ ще се бори с Кремъл във Венецуела"}
{"url": "https://news.bg/disasters/pentagonat-uspeshno-testvahme-pro.html", "text": "Пентагонът съобщи в понеделник за успешното тестване на системата за противоракетна отбрана. За първи път е бил извършен залп на прехващачи, предназначени за сваляне на междуконтинентални балистични ракети, съобщи АП.Тестовата ракета е била изстреляна от разстояние от 6500 км от база на Маршаловите острови. Тя е била прихваната и унищожена напълно.\"Системата сработи точно както беше планирано, а резултатите от тези тестове показват възможността за прилагането ѝ като част от системата за противоракетна отбрана\", каза Самуел Грийвс, директор на Агенцията за противоракетна отбрана на САЩ.\"Блумбърг\" писа, че тестът е имитирал ракетно нападение от противници на САЩ - Иран и Северна Корея.", "date": "2019.03.26", "title": "Пентагонът: Успешно тествахме ПРО"}
{"url": "https://news.bg/disasters/pentagona-dade-usd1-mlrd-za-stenata-s-meksiko.html", "text": "Пентагонът даде $1 милиард за стената с Мексико, съобщи АП.Агенцията отбелязва, че средствата ще се използват за проектиране и строеж на спорната ограда с дължина от 91 км. в района на Ел Пасо.През февруари президентът Доналд Тръмп обяви национална извънредна ситуация, за да насочи милиарди долари към изграждането на стени. Тогава президентът пренасочи средства за борба с наркотиците за частично финансиране на изграждането на нови стени.В писмо до конгреса от Пентагона посочват, че траншът от $1 млрд. е първият. В същото време конгресмени - демократи започнаха инициатива срещу намерението на Тръмп да строи стена по границата с Мексико.", "date": "2019.03.26", "title": "Пентагонът даде $1 млрд. за стената с Мексико"}
{"url": "https://news.bg/disasters/primirie-izrael-udari-hamas.html", "text": "Израел удари Хамас. Поразени са 15 цели в Газа. Новината идва часове след съобщението за постигнатото примирие, съобщи АП.Агенцията се позовава на съобщение от израелската армия.Израелските военни подчертаха, че Хамас е отговорен за нападенията. Тази сутрин са били атакувани обекти на Палестински ислямистки джихад.През последните дни расте напрежението в Близкия изток.", "date": "2019.03.26", "title": "Примирие? Израел удари Хамас"}
{"url": "https://news.bg/int-economics/rumantsite-zabogatyavat.html", "text": "Повече от 35 100 лица в Румъния са имали депозити в банки на стойност над 100 000 евро в края на миналата 2018 година, на обща стойност 36,8 милиарда леи (около 8 милиарда евро), съобщи местният в. \"Зиарул\". Деловото издание цитира последните статистически данни на Фонда за гарантиране на влоговете в банките (FGDB) за 2018 г..В сравнение с 2017 г. броят на лицата с повече от 100 000 евро в банкови депозити се е увеличил с 6 104 броя през 2018 г. Междувременно общата стойност на спестяванията се е увеличила с 6,4 млрд. леи.", "date": "2019.03.26", "title": "Румънците забогатяват"}
{"url": "https://news.bg/int-politics/es-gaza-da-spre-s-raketnite-ataki-sreshtu-izrael.html", "text": "Европейският съюз призова палестинците в ивицата Газа незабавно да спрат ракетните атаки, насилствените действия и провокациите. Това се посочва в изявление на представителя на външната служба на ЕС Мая Косянчич.Тя посочи, че и всякакви други насилствени действия или провокации от страна на палестинските бойци в ивицата Газа трябва да спрат незабавно.Европейският съюз също призова за деескалация на ситуацията и максимална сдържаност, \"за да възстанови спокойствието и да защити живота на израелски и палестински цивилни граждани\". \"ЕС потвърждава пълната си подкрепа за усилията на Египет и ООН за намаляване на напрежението и подобряване на положението за жителите на ивицата Газа,\" се посочва в текста.Междувременно стана известно, че с посредничеството на Египет Хамас и Израел са договорили примирие.", "date": "2019.03.26", "title": "ЕС: Газа да спре с ракетните атаки срещу Израел"}
{"url": "https://news.bg/weather/idvat-oblatsi-i-dazhd.html", "text": "През деня облачността ще е значителна, с повече слънце преди обяд над източните райони. На много места, главно около и след обяд ще превали дъжд. Вятърът ще се ориентира от северозапад, в Източна България - от север-североизток, ще е до умерен и с него ще започне да прониква студен въздух. Температурите ще се понижат и преобладаващите максимални ще бъдат между 12° и 17°, все още на места в Югоизточна България до 20°.Това съобщават от НИМХ.Над планините облачността ще е значителна и на много места ще превали дъжд, над 1700 метра - сняг. Условия за по-обилни валежи ще има след обяд в Западните Родопи и Пирин. Ще духа умерен северозападен, по билата - югозападен вятър. Максимална температура на височина 1200 метра около 7°, на 2000 метра - около 1°.Над Черноморието сутринта ще е слънчево, но през деня ще се заоблачи. Ще се задържи без валежи. Ще духа до умерен вятър от север-североизток. Максимални температури на въздуха: 13-18°. Температурата на морската вода е 10°. Вълнението на морето ще бъде 2-3 бала.", "date": "2019.03.26", "title": "Идват облаци и дъжд"}
{"url": "https://news.bg/bulgaria/remont-na-dva-viadukta-zatrudnyava-dvizhenieto-na-am-hemus.html", "text": "Трафикът от 33-ти до 40-ти километър на АМ \"Хемус\" ще се осъществява двупосочно в платното за София заради ремонтни дейности на виадуктите при 36-ти км /\"Коренишки дол\"/ и при 37-ми км в платното за Варна. Ще се ремонтират както пътното платно, така и долното колоните на съоръженията.От 10 ч. до 15.30 ч. движението по АМ \"Тракия\" в тунел \"Траянови врата\" в посока Бургас ще се осъществява в изпреварващата лента поради ремонт на осветителната система и видеонаблюдението в изпреварващата лента.Агенция \"Пътна инфраструктура\" апелира шофьорите да карат разумно и да спазват стриктно въведената временна организация на движението по време на строителните работи.", "date": "2019.03.26", "title": "Ремонт на два виадукта затруднява движението по АМ \"Хемус\" "}
{"url": "https://news.bg/politics/rumen-radev-se-sreshta-s-egipetskiya-prezident-abdel-fatah-as-sisi.html", "text": "Румен Радев се среща с египетския президент Абдел Фатах ас Сиси, предаде bTV. Срещата ще се състои днес в президентския дворец \"Итихадия\".Двамата държавници ще разговарят за активизирането на търговско-икономическото и инвестиционно сътрудничество, партньорството в науката, образованието и туризма, както и перспективите в сферата на отбраната и военната промишленост.Паралелно с пленарните разговори ще има и бизнес форум, в който ", "date": "2019.03.26", "title": "Румен Радев се среща с египетския президент Абдел Фатах Ас-Сиси"}
{"url": "https://news.bg/health/problemat-s-meditsite-e-kato-bomba-sas-zakasnitel-pritesnen-nenkov.html", "text": "Проблемът със заплащането на медицинския персонал е като бомба със закъснител. Това заяви бившият министър на здравеопазването Мирослав Ненков пред Нова телевизия.Според него тази бомба е заложена, \"когато някой гений е направил болниците търговски дружества, като бакалиите\".Той обясни, че възнагражденията на медиците се формират по два начина - единият е основната заплата, а другият идва от клиничните пътеки. Проблемът е, че когато болниците функционират като търговски дружества, директорите на лечебните заведения трябва от някъде да вземат тези пари, посочи Ненков. Според него именно настоящото ръководство на Министерството на здравеопазването, начело с опитни финансисти, може да измисли как да разреши този проблем.Ненков обясни, че идеи за остойностяване на медицинския труд има отдавна. Той обаче е скептичен, че скоро подобна идея може да бъде приложена на практика.Запитан дали е възможна  от страна на медицинските служители бившият здравен министър изрично посочи, че по закон това е недопустимо. Ние нямаме такова право и аз не бих подкрепил такова нещо, защото е противозаконно, категоричен бе той.Ненков коментира и отпуснатите средства за здравеопазване.Върху тези милиарди са се вгледали едни нечисти, ужасно влиятелни очи - те не се вълнуват от нормалните човешки неща, заяви той и поясни, че ако разкрие чии са, може да бъде осъден.Много трудно някой политик ще се наеме да променя изначално системата ни на здравеопазване, защото това означава да си направи сепуко, каза още Ненков.Относно протестите на медицинските служители той съпостави ситуацията в България с тази в западните страни. Всеки от страната до седмица може да бъде прегледан от топ специалист, докато това в Америка не може да стане - там до личния си лекар не можеш да стигнеш до 2 седмици, посочи Ненков и допълни, че българите обичат да \"мрънкат\". Въпреки думите си обаче той бе категоричен, че действително заплатите на медиците са унизително ниски. Това обаче нямало как да се промени, докато на здравеопазването се гледало като на услуга.Услуга е да ти измият стъклата на колата, да ти спрат кръвотечението, за да не умреш, не е услуга, заключи той.", "date": "2019.03.26", "title": "Проблемът с медиците е като бомба със закъснител, притеснен Ненков"}
{"url": "https://news.bg/world/dokato-boeing-se-bori-s-krizata-kitay-poracha-300-samoleta-za-30-miliarda-ot-airbus.html", "text": "Докато американският лидер Boeing се опитва да преодолее кризата, в която изпадна след двете катастрофи с най-новия й модел 737 Max, европейският й конкурент Airbus успя да спечели мащабна сделка в Китай. Компанията подписа споразумение за десетки милиарди евро за доставката на 300 самолета.Сделката беше сключена по време на посещението на китайския президент Си Дзинпин в Европа. Споразумението от страна на азиатската държава е подписано от държавната агенция China Aviation Supplies Holding Company.То включва доставката на 290 машини от модела A320 и 10 от A350, съобщава Reuters. От френските власти посочват, че сделката е за цена от около 30 милиарда долара.По-мащабната от очакваното поръчка идва след поръчка на 300 самолета на Boeing през 2017 година по време на среща между президентите Доналд Тръмп и Си Дзинпин.През последните седмици след инцидентите с модела 737 Max Китай беше сред първите държави, които забраниха гражданските полети със самолета.На въпрос дали сделката с Airbus е дошла след приземяването на машините на Boeing, от европейската компания коментират: \"Това е дългосрочно партньорство с нашите китайски партньори, което се развива с течение на времето. Това е знак на доверие.\".Междувременно през миналата година американският лидер авиоиндустрията Boeing загуби първа сделка след последните разкрития около катастрофите с модела й 737 Max.Индонезийската авиокомпания Garuda Indonesia обяви, че отказва поръчка за 49 самолета от модела на обща стойност от 6 милиарда долара. Според информацията от ръководството на компанията обмислят възможността да заменят поръчката с други модели на Boeing.", "date": "2019.03.26", "title": "Докато Boeing се бори с кризата, Китай поръча 300 самолета за €30 милиарда от Airbus"}
{"url": "https://news.bg/int-politics/erdogan-se-zaigral-predizborno-sas-sveta-sofiya.html", "text": "Намеренията на Ердоган да превърне базиликата \"Света София\" в Истанбул от музей в джамия са политически ход. Това заяви анализаторът Ибрахим Карахасан - Чънар пред bTV.В мотивите си турският президент посочва, че по този начин таксата за вход ще отпадне. Според Чънар обаче идеята няма да се осъществи и напомни, че и миналата година е имало . По тази причина той определи намеренията на Ердоган като \"дребни неща\" и \"заигравки\". Така турският лидер отправял скрито послание към електората си преди местните избори в страната според анализатора.Линията, която следва Ердоган е ясна - той е благочестив мюсюлманин и защитник на исляма в Турция, обобщи Чънар стратегията на политика.Анализаторът подчерта, че на фона на вътрешните политически игри Турция търпи поражения на международния фронт. Според него освен загубените съюзници в лицето на САЩ и Япония, страната все повече се отдалечава и от Европа.", "date": "2019.03.26", "title": "Ердоган се заиграл предизборно със \"Света София\""}
{"url": "https://news.bg/regions/varnentsi-gotvyat-petitsiya-za-vtori-asparuhov-most.html", "text": "Жители на Варна настояват за изграждането на втори Аспарухов мост, предаде БНТ.В момента се подготвя петиция в подкрепа на идеята. Гражданите имат две основни искания - строителството на съоръжението да завърши до 2030 г., а средствата за строежа да бъдат заложени в националния бюджет или да се набавят чрез европейско финансиране най-късно до 2020 г.По думи на инж. Дойчин Ников - член на инициативния комитет за строителството на втори възлов мост във Варна, вече са съставени три проекта, както и анализ за необходимостта от второ съоръжение.Въпреки че кметът, Общинският и Министерският съвет са уведомени за искането на хората, вече втори месец отговор по въпроса няма.Според изчисленията, ако съоръжението бъде с височина 43 метра, цената ще възлиза на около 350-360 млн. евро, а при височина 58 метра, която е необходима за достъп на големи контейнеровози, стойността нараства до 560-680 млн. евро.", "date": "2019.03.26", "title": "Варненци готвят петиция за втори Аспарухов мост"}
{"url": "https://news.bg/regions/zatvaryat-magazin-v-novi-pazar-zaradi-prodazhba-na-svinsko-i-alkohol.html", "text": "Затварят хранителен магазин в Нови пазар заради продажба на свинско месо и алкохол, предаде bTV.Търговският обект, който се намира на терен на мюфтийството, има десетки клиенти. Собственичката на магазина обясни, че е получила терена от община Нови пазар преди 27 години и плаща наем. Въпреки че преди време е поискала да го купи, кметът й отказал с мотива, че той е отреден за зелени площи. По-късно обаче общината продала на мюфтийството голям парцел, в който попадал и търговският обект.Собственичката преподписала договор с мюфтийството, без обаче да го прочете внимателно. Оказало се, че в него се забранява продажбата на свинско месо и алкохол. Тя престанала да продава алкохолни напитки, но не можела да си позволи да спре месото и колбасите от свинско.По тази причина в началото на тази година получила нотариална покана да освободи терена.От мюфтийството в Шумен са потвърдили, че са поискали магазинът да бъде затворен именно поради продажбата на алкохол и свинско, тъй като те са забранени по канон за мюсюлманите.Жителите на Нови пазар са открили подписка в защита на магазина, в която вече са се включили над 600 души. Местните настояват общината да се намеси в защита на собственичката.", "date": "2019.03.26", "title": "Затварят магазин в Нови пазар заради продажба на свинско и алкохол"}
{"url": "https://news.bg/euronews/zhelyazkov-veche-gleda-kam-sledvashtiya-vot-sreshtu-paketa-mobilnost.html", "text": "Липсата на няколко родни евродепутати можеше да реши мача по темата за Пакет \"Мобилност\", но не бяха само те отсъстващи. На гласуването отсъствали и румънци и литовци и други. Факт е обаче, че нашата 17-членна делегация можеше да реши този въпрос за целия 700-членен състав на ЕП. Вече гледаме към следващото гласуване утре. Това заяви транспортният министър Росен Желязков пред Нова във връзка с, при който само 2 гласа не достигнаха за това пакетът \"Макрон\" да не влиза в дневния ред на ЕП и съответно да се гласува чак в новия състав на ЕП след изборите. В същия момент, припомняме, трима евродепутати о България не присъстваха на гласуването, което щеше да бъде ключово. Това са Светослав Малинов, Николай Бареков и Нежми Али.Припомняме и коментара на министъра след гласуването на текстовете - той отсече, че е .\"Резултатът е изключително разочароващ. Аз ще изляза от политическата коректност и ще кажа направо: Бесен съм от този резултат! И знаете ли защо? Защото ние имаме 17 члена от 700 в ЕП. Тези 17 души можеха да решат мача\", каза той вчера. Упрекваме себе си, не търсим вина другаде. Сега предстои по-трудното. Има организация за утре, посочи министърът.На въпрос дали е редно оправдания с трафика да се приемат в подобни случаи Желязков не коментира друго, освен че всеки евродепутат сам организира деня си. Някои не могли да присъстват на гласуването заради трафика, а други имали по-солидни причини (Николай Бареков, който заяви, че мобилният пакет трябва да мине, така че с него да се натрият носовете на \"българските транспортни босове\" - бел. ред.).Стана ясно, че мобилният пакет е преминал през над хиляди поправки, преди да бъде вкаран за разглеждане в ЕП. Утре евродепутатите ще гледат съвсем различен документ - те нямат физическата възможност обаче и да се запознаят с всички поправки. И преводът все още не бил готов.\"Множество поправки, които да дадат ако не алтернативни решения, то поне създаване на необходимите предпоставки за саботиране на работата\", заяви Желязков.Утре пред сградата на ЕП се организира протест на българските превозвачи. Не е позволено обаче те да протестират с камионите си, защото местните власти са позволили само 1 камион по време на демонстрацията, който да послужи за трибуни. Чули се закани и за палеж на камиона, ако протестиращите не доволни.На протеста утре в Стграсбург ще има около 600 души.", "date": "2019.03.26", "title": "Желязков вече гледа към следващия вот срещу пакета \"Мобилност\""}
{"url": "https://news.bg/crime/politsai-prebili-momche-zashtoto-ne-im-povyarval-che-sa-politsai.html", "text": "19-годишно момче от Карлово се оплака от полицейско насилие, съобщи Нова.По думите на момчето всичко станало в петък, 22 март, около 20.30 часа. Тогава Петър се прибирал към дома си, когато по пътя го настигнал автомобил, от който слезли двама непознати мъже. Тогава момчето се изплашило и побягнало, защото си помислило, че искат да го оберат, а полицаите били цивилни - не носили униформа, нито били с патрулка.\"Не разбрах, че това са полицаи. Шофьорът слезе и ми каза да си дам документите за проверка. В следващия момент си показа значката, но за мен това не бяха истински полицаи. Не носеха униформи. Приличаха на крадци. Започнах да бягам. Чух щракване на пистолет. Бутнаха ме на земята и започнаха да ме обиждат и бият. След това дойдоха хора, които ми помогнаха\", разказва младежът Петър Маринов.Бащата на момчето е адвокат. Той е извадил медицинско на сина си за нанесените травми и е подал сигнал в полицията и прокуратурата.Версията на полицаите - момчето оказало съпротива при проверка за притежание на наркотици. Момчето дори нанесло лека телесна повреда на един от полицаите.\"Не съм оказал съпротива. Не съм удрял полицая. Ухапах го, защото много се уплаших. Бяха ми затиснали много силно крака. Това беше инстинкт за самосъхранение\", заяви Петър. Той няма никакви криминално прояви. В него не са открити наркотици. Въпреки това момчето е ритано, обиждано и удряно, както твърди баща му.Наблюдаващият прокурор по случая Димитър Димитров заяви, че по случая се извършва проверка. \"Разпитват се както полицаите и Петър, така и други лица, които са били в района. Момчето е било проверено случайно. Действително те са били цивилни. По време на задържането му, момчето отново е оказало съпротива. Тогава е била причинена и телесната повреда на полицая. Момчето е било освободено след около 2 часа\", каза той.", "date": "2019.03.26", "title": "Полицаи пребили момче, защото не им повярвал, че са полицаи"}
{"url": "https://news.bg/society/izhodat-ot-demografskata-kriza-e-v-dobrata-sotsialna-i-ikonomicheska-sreda.html", "text": "Ако подобрим социалната и икономическа среда в страната, демографията сама ще се оправи. Това прогнозира демографът Георги Бърдаров на дискусията \"България 2019 - Нови хоризонти: Съмнения, надежди, перспективи\".Той отчете, че България е в средата на европейските държави по раждаемост. По думите му реалните проблеми пред страната са смъртността и застаряването.Според Бърдаров България има ресурс да излезе от демографската криза, но затова трябва да бъде увеличаван делът на младото население.За подобряване на демографската картина в страната е много важно образованието, адекватно на съвременния свят, което да изпреварва процесите на пазара на труда, по думите на Бърдаров.Според изследователите по демография към 2050 година 50-60% от неизползваните професии няма да бъдат актуални на пазара на труда.На форума присъства и Ваня Григорова от КТ \"Подкрепа\", която допълни, че основният проблем за развитието на страната ни е, че стана много модерно да се говори за автоматизация, дигитализация и роботи. По думите й ние живеем в миналото и у нас има нерешени непреходни конфликти между работодателя и работника.Григорова посочи, че не изпълваме пълноценно всички механизми, които ни дава дефектната демокрация за прилагане на по-добри и социални мерки.\"Ние няма как да отидем в бъдещето, когато не сме се преборили за проблемите на настоящето\", категорична е Григорова.", "date": "2019.03.26", "title": "Изходът от демографската криза е в добрата социална и икономическа среда"}
{"url": "https://news.bg/int-politics/sauditska-arabiya-skastri-sasht-za-golanskite-vazvisheniya.html", "text": "Саудитска Арабия осъди признаването от страна на президента на САЩ Доналд Тръмп на анексираните през 1981 г. от Израел Голански възвишения, се изтъква в изявление на саудитската държавна агенция SPA, цитирана от \"Ройтерс\".\"Опитите да се наложи свършен факт не променят фактите\", се посочва в изявлението и се допълва, че Голанските възвишения са \"окупирана арабска територия според съответните международни резолюции\".\"Това ще има значителни отрицателни последици върху мирния процес в Близкия изток и сигурността и стабилността в региона\", допълва контролираната от режима в Саудитска Арабия агенция.Тръмп, докато гостуващия израелски премиер Бенямин Нетаняху гледаше през рамото му по време на посещение във Вашингтон, вчера подписа прокламация, с която официално САЩ признават Голанските възвишения за територия на Израел.Израел завзе Голанските възвишения от Сирия по време на Шестдневната война през 1967 г. и официално ги анексира през 1981 г., което до вчера не беше признато от никоя друга държава.Саудитската държавна новинарска агенция определи вчерашното решение на Тръмп като явно нарушение на Хартата на ООН и на международното право.От своя страна Бахрейн изрази съжаление от решението на САЩ да признае Голанските възвишения за територия на Израел и призова за спазване на международното право.", "date": "2019.03.26", "title": "Саудитска Арабия скастри САЩ за Голанските възвишения"}
{"url": "https://news.bg/crime/piyan-i-osazhdan-katastrofira-s-kraden-avtobus-sled-gonka-s-politsiyata.html", "text": "Пиян и осъждан катастрофира с краден автобус след гонка с полицията.Нарушителят е 44-годишният С. Христов, който е многократно осъждан и към момента отново е привлечен към наказателна отговорност за извършеното престъпление.В края на 2018 г. той излязъл от затвора и малко по-късно започнал работа в сервиз за автомобилни гуми в София. На паркинга на този сервиз се съхранявал автобус, марка \"Ивеко Дейли\". Между 22.00 часа на 24 март до 00.30 часа на 25 март, след като бил употребил алкохол, обвиняемият подкарал автобуса към площад \"Сточна гара\". Полицейски екип му подал сигнал със \"стоп палка\", за да спре за проверка. Мъжът обаче не се подчинил и последвала гонка със служителите на реда. На кръстовището до посолството на Румъния обвиняемият катастрофирал и бил задържан от полицейските служители.Заради високата обществена опасност на деянието и дееца наблюдаващият прокурор е постановил задържане на обвиняемия за 72 часа. Днес той ще се яви в Софийския районен съд, за да се разгледа искане за вземане на мярка за неотклонение \"Задържане под стража\".", "date": "2019.03.26", "title": "Пиян и осъждан катастрофира с краден автобус след гонка с полицията"}
{"url": "https://news.bg/politics/balgarski-politsai-mozhe-da-se-obuchavat-v-kitay.html", "text": "Вътрешният министър Младен Маринов оцени високо сътрудничеството и обмена с офиса на аташето по отбрана към посолството на Китай в България. Маринов е оптимист за възможността наши полицаи да се обучават в Китай.Това съобщиха от МВР след среща с делегация от Националната комисия по надзор на Китайската народна република, водена от нейния заместник-председател Ли Шулей.Националната комисия за надзор в Китай се занимава с разследване на корупция, включително, свързана с висши държавни служители. Националната комисия за надзор на КНР е създадена през март 2018 г. с последни изменения в конституцията и на практика е най-големият и влиятелен държавен антикорупционен орган. Тя извършва самостоятелни разследвания, след което предава делата за разглеждане в прокуратурата.Министър Маринов изрази задоволство от отличните двустранни отношения, активизирането на сътрудничеството и разширяването на договорноправната база в областта на вътрешните работи.Г-н Ли сподели високата оценката за нивото на двустранните отношения, изразена от българския му домакин. Той подчерта, че страната му винаги ще бъде признателна на България за това, че е втората държава в света, признала КНР, и изтъкна факта, че през 2019 се чества 70-годишнината от установяването на дипломатически отношения.По време на разговорите между двамата бе подчертано, че приоритет и за двете правителства е борба с корупцията.Министър Маринов представи пред китайските си гости конкретните стъпки в тази област, включително и приемането на Стратегия за борба с корупцията 2015-2020, създаването на КПКОНПИ и на специализираните съд и прокуратура.От българското МВР отчетоха резултати за противодействие на вътрешната корупция и регионалното сътрудничество.От своя страна заместник-председателят на китайската комисия по надзор информира, че тя е създадена от една година с цел овладяване на засилването на корупционните практики, отчетени наред с икономическото развитие на страната му. Той подчерта, че различните звена за борба с корупцията в Китай са структурирани по начин, който не позволява концентрация на власт и правомощия. Целта е да се осигури разделение на компетенциите и взаимен контрол.Двете страни взаимно си благодариха за ползотворната среща, споделиха важността на сътрудничеството в областта на борбата с корупцията и изказаха готовност за продължаване на обмена.Китайската делегация бе приета и от главния прокурор Сотир Цацаров. На срещата с главния прокурор Сотир Цацаров и прокурори от ВКП бяха обсъдени международното сътрудничество по наказателни дела, както и корупционните престъпления и конфискацията на имущество, придобито по престъпен начин.До момента китайските гости са провели разговори с вицепрезидента Илияна Йотова, с министъра на вътрешните работи Младен Маринов, със зам.-министъра на правосъдието и с председателя на Антикорупционната комисия (КПКОНПИ) Пламен Георгиев.", "date": "2019.03.26", "title": "Български полицаи може да се обучават в Китай"}
{"url": "https://news.bg/comments/nesastoyatelnostta-na-ktb-otnovo-porazhda-praven-haos.html", "text": "Фалитът на КТБ вероятно ще влезе в учебниците по търговско право не само с огромния брой поправки в законите, които предизвика, но и със значителния брой тълкувателния решения, които тези поправки са наложили.Интересното е, че всички поправки са насочени към това да обезсилят направените цесии с вземания от банката и извършените в следствие на тези цесии прихващания между придобитите от една фирма вземания от КТБ и натрупаните от същата фирма задължения към банката. Синдици, политици и дори някои икономисти и юристи наричат тези действия за грабеж, ощетяване на масата на несъстоятелността и обезправяване на останалите кредитори на банката. Истината е, че единствената институция, която може да се произнесе по въпроса законни ли са тези действия или не са, е съдът. А неговите решения по съдебните спорове, засягащи цесиите и прихващанията в КТБ, не винаги потвърждават насажданата в обществото теза, че това са най-малкото нередни и дори незаконосъобразни практики. В много дела исковете за обезсилването или се провалят на всички съдебни инстанции, или най-малкото водят до противоречиви и дори самоизключващи се съдебни решения, които налагат Върховния касационен съд да образува тълкувателни дела, с които да налага единна практика по съответните казуси.Примери за такива случаи има много. Последният е то 22 март 2019-а. От тази дата е съобщението на кабинета на председателя на ВКС, в което се казва:\"Образувано е тълкувателно дело по въпрос за приложението на норми от Закона за банковата несъстоятелност, свързани с недействителност на прихващане със задължение към банка по отношение на кредиторите на несъстоятелността.С разпореждане на председателя на Върховния касационен съд (ВКС) по предложение на заместника на председателя и ръководител на Търговската колегия бе образувано Тълкувателно дело № 1/2019 г. за приемане от Общото събрание на Търговската колегия (ОСТК) на ВКС на тълкувателно решение по въпроса: \"Кои са надлежните страни в производството по предявен иск по чл. 59, ал. 3 и чл. 59, ал. 5 от Закона за банковата несъстоятелност и по-конкретно - следва ли обявената в несъстоятелност банка да участва като страна (ответник) в производството по тези искове?\"Казусът е породен от коренно различните решения на два различни съдебни състава на БКС по идентични дела за прихващания. С Решение № 239/15.05.2018 г. по т. д. № 986/2017 г. съдебен състав на Първо търговско отделение на ВКС, е приел, че надлежни страни в производството по чл. 59, ал. 3 и ал. 5 от Закона за банковата несъстоятелност (ЗБН) са синдиците на обявената в несъстоятелност банка и извършилият прихващането кредитор, но не и банката като самостоятелен правен субект. Става дума за спор по прихващане за 5 милиона лева, който синдиците на КТБ губят на всички инстанции. Съдът е приел, че като страни по делото могат да се явяват синдиците на банката и компанията извършила прихващането, но не и самата банка. Поради това свое тълкувание обаче е загубена правната възможност, прихващането да бъде атакувано по силата на текстовете на чл. 3 ал. 2 от Закона за банковата несъстоятелност.Различно становище е застъпил състав на Второ търговско отделение в Решение № 172/26.07.2018 г. по т. д. № 1917/2017 г., приемайки, че обявената в несъстоятелност банка следва да бъде конституирана и да участва като страна (ответник) по исковете с правно основание чл. 59, ал. 3 и ал. 5 от ЗБН. Това е дело, което синдиците на КТБ водят срещу прихващанията извършени от \"Промишлено строителство - холдинг\" АД и което губят на две инстанции. Според въпросния документ: \"Ответникът \"Промишлено строителство - Холдинг\" ЕАД е извършил прихващания на свои задължения към \"Корпоративна търговска банка\" АД с вземания към банката, придобити по силата на договори за цесия, съответно - с вх. № 12013/18.11.2014г., е извършено прихващане с вземане по договор за цесия с \"М.С\" ООД в размер на 527 210 лв., с вх. № 12057/19.11.2014 г. - с вземане по договор за цесия с Д.В.Б. в размер на 30 767 евро; с вх. № 12058/19.11.2014 г. - с вземане по договор за цесия с \"Трейдмакс\" АД в размер на 141 493 щатски долара; с вх. № 12138/21.11.2014 г. - с вземане по договор за цесия със С.К.С. в размер на 478 052.47 лева и с вх. № 12149/21.11.2014 г. - с вземане по договор за цесия със С.Д.А. в размер на 36 000 евро.\"В развитието на мотивите си по решението на поставения казус обаче съставът на второ търговско отделение застъпва една много интересна и на пръв поглед необичайна теза за правораздаването по дела, свързани с банковата несъстоятелност. В мотивите към това решение се казва: \"Неоснователен е доводът на касатора, че обявената в несъстоятелност банка не следва да бъде конституирана като ответник, тъй като специалният Закон за банковата несъстоятелност, за разлика от общата уредба на несъстоятелността в Търговския закон, не предвижда такова участие. Нито в Закона за банковата несъстоятелност, нито в Търговския закон е посочено изрично кои са ответниците по предявените от синдика искове за попълване масата на несъстоятелността - посочени са единствено лицата, легитимирани като ищци по тези искове. Ответниците по тях се определят по общите правила на гражданския процес в зависимост от вида на предявения иск - при осъдителен иск за връщане на имущество на обявения в несъстоятелност длъжник ответник е третото лице, получило имуществото, а при иск за прогласяване на нищожност или на относителна недействителност на сделка или действие - ответници са страните по сделката, съответно страните по правоотношението, засегнато от оспореното действие. В този смисъл именно е и формираната от касационната инстанция практика по приложението на Търговския закон в частта досежно исковете за попълване масата на несъстоятелността, която, с оглед сходната уредба на същите в Закона за банковата несъстоятелност, следва да бъде съобразена.Неоснователно е твърдението на касатора, че неучастието на банката като страна по делото произтича от спецификата на банковата несъстоятелност, изразяваща се в невъзможността за оздравяване на обявената в несъстоятелност банка, за разлика от общата търговска несъстоятелност. Безспорно, една от целите на търговската несъстоятелност е оздравяване на длъжника, каквато цел при банковата несъстоятелност няма. Това обаче не може да бъде аргумент за неучастие на банката-длъжник като страна по делото по предявен иск за прогласяване недействителност на сключена от нея сделка или извършено по отношение на нея действие (в случая прихващане). Както беше посочено по-горе, страните в процеса се определят от страните по материалното правоотношение, поради което невъзможността за оздравяване е обстоятелство, ирелевантно за процесуалната легитимация на несъстоятелната банка по посочените искове. Следва да се отбележи, че при общата търговска несъстоятелност съществува хипотеза, при която длъжникът също не може да бъде оздравен и това е хипотезата на чл. 630, ал. 2 ТЗ когато едновременно с откриване на производството по несъстоятелност е постановено прекратяване дейността на длъжника и обявяването му в несъстоятелност.По посочените съображения е неоснователен и доводът, че обявената в несъстоятелност банка не може да бъде представлявана от своите органи, тъй като те са десезирани с решението за обявяване на банката в несъстоятелност, а в Закона за банковата несъстоятелност не се съдържа разпоредба, аналогична на чл. 635, ал. 3 ТЗ, предвиждаща възможност органите на длъжника да извършват действия от негово име в производствата по чл. 621 а, ал. 2, чл. 649 и чл. 694 ТЗ. Липсата на изрична регламентация относно начина, по който несъстоятелната банка ще бъде представлявана, когато тя е ответник по предявен от синдика иск, не може да обоснове неучастието й изобщо като ответник по делото. В този случай приложение следва да намерят съответните общи процесуални правила за преодоляване на противоречия в интересите на представител и представляван.\"Цитираме буквално мотивите в това съдебно решение, за да пресъздадем всички детайли на правната логика за неговото вземане. Защото именно в следствие на тези цитирани мотиви решението на Второ търговско отделение на ВКС е: \"С оглед изложеното, настоящият състав намира, че поради неучастието на \"Корпоративна търговска банка\" АД като страна по предявените от синдика искове, постановеното по делото решение е недопустимо и следва да бъде обезсилено, а делото - върнато на първата инстанция за ново разглеждане на спора след конституиране на банката като ответник в съответствие с указанията по т. 6 от Тълкувателно решение № 1 от 09.12.2013 г. на ОСГТК на ВКС.Така мотивиран, Върховен касационен съд, Търговска колегия, състав на Второ отделение, на основание чл. 293, ал. 4 във връзка с чл. 270, ал. 3 ГПК реши:ОБЕЗСИЛВА решение № 1209 от 29.05.2017 г. по т. д. № 1815/2016 г. на Софийски апелативен съд и решение № 29 от 07.01.2016 г. по т. д. № 3418/2014 г. на Софийски градски съд, Търговско отделение, VІ-18 състав в частта, с която същото е потвърдено.ВРЪЩА делото за ново разглеждане от друг състав на Софийски градски съд.\"Разбира се, че при така установената противоположна съдебна практика на най-висока инстанция, трябва да се вземат мерки за нейното уеднаквяване. Тук основният правен въпрос е може ли синдикът да представлява и самата банка като страна по търговски спорове за сделки, сключени от банката, преди той да е поел управлението й.По правило синдикът представлява интересите не на самата банка, а на нейните кредитори, които по силата на неудовлетворените си вземания стават собственици на активите й, но само след като тя е обявена в несъстоятелност, не и преди това. Този въпрос е уреден макар и не съвсем ясно в Търговския закон. Но процедурите на банковата несъстоятелност са по различни от тези на фирмите и затова за тях има специален закон - този за банковата несъстоятелност. Там този казус не е уреден.Дали това трябва да стане, ще трябва да изясни точно това тълкувателно решение на ВКС, за което стана дума в началото. Важно е обаче да се знае, че ако ВКС реши, че при такива дела банката трябва да е самостоятелно представена страна - отделно от синдиците, трябва ясно да се посочат и лицата, които могат да я представляват в такива съдебни процеси. Иначе правният хаос няма да приключи и този път негов източник ще е легитимността на представителството.", "date": "2019.03.26", "title": "Несъстоятелността на КТБ отново поражда правен хаос"}
{"url": "https://news.bg/regions/barbalov-uveryava-che-stolichna-obshtina-e-vziskatelna-kam-remontite.html", "text": "\"Проверките ще приключат и обектите ще бъдат готови, когато бъде свършена работата качествено. Не може да правим компромиси с качеството и с това, което всички софиянци искат да получат - един добър и приветлив център\".Това заяви заместник-кметът на Столична община Дончо Барбалов при инспектиране на ремонтните дейности на Зона 2 на столичния площад \"Джузепе Гарибалди\".Ремонтът на \"Гарибалди\" не е приет, защото все още има неща за отстраняване по зоната. Забележките на общината са за фугите и за по-доброто поставяне на плочките. Забележки винаги може да има и всеки един от нас като гражданин, трябва да реагира на тях. Имаме надзор и експерти, с които се дават препоръки как да се подобри работата, отговори Барбалов на въпрос на news.bg.От Столична община имат забележки и по ремонта на , но са положени усилия част от забележките да бъдат коригирани. Все още не е ясно дали са коригирани грешките на градинката пред СУ \"Свети Климент Охридски\". Отстраняват се ремонтни неизправности в градинката около църквата \"Свети Седмочисленици\".\"Срокът не е най-важното, а най-важното е обектът да бъде изпълнен качествено, за да може, когато работата бъде приета и заплатена, всички да бъдем спокойни, че сме си свършили добре работата\", акцентира Барбалов.Той припомни, че обектът за ремонтите е бил открит на 7 или 8 май 2018 г., а договорът е за 300 дни. Към настоящия момент по различни метеорологични причини има 86 дни признати от страна на надзора, докато строителят претендира за над 120 дни.Работата продължава, не трябва да ни претиснява срокът, а работата, за да може това да бъде едно място, където всички хора да ползват и да бъдат доволни от това, което виждат, категоричен е Барбалов.По думите му работата е доста напреднала. \"От днес строителят ще премахне загражденията, за да може хората да видят новата градска мебел\", каза Барбалов.Изградено е ново осветление, нови мебели, пейки, водна стена и ремонтът на площада до голяма степен е приключен, похвали се зам.-кметът.Столична община е много взискателна, за да може всички да бъдем доволни от извършения ремонт, отбеляза Барбалов.", "date": "2019.03.26", "title": "Барбалов уверява, че Столична община е взискателна към ремонтите"}
{"url": "https://news.bg/world/makron-poiska-evropa-i-kitay-da-osavremenyat-sto.html", "text": "Президентът на Франция Еманюел Макрон заяви, че Европа и Китай заедно трябва да инициират осъвременяване на Световната търговска организация (СТО), информират медии.Макрон направи призова по време на съвместна пресконференция с китайския президент Си Дзинпин, германския канцлер Ангела Меркел и председателя на Европейската комисия Жан-Клод Юнкер.Френският лидер подчерта, че има напрежение в ЕС във връзка с отворената търговия на блока с Китай.Вчера Си заяви в началото на визитата си във Франция, че Париж и Пекин трябва да градят отношенията си на \"взаимно доверие, практично сътрудничество и приятелско настроение\". В отговор президентът на Франция отбеляза, че отношенията трябва да се изграждат на \"силен мултилатерализъм\" и честна търговия. Си още каза, че просперираща Европа съвпада с \"визията за многополярен свят\" на Пекин, като подчерта, че Китай винаги ще подкрепя \"европейската интеграция\".През миналата седмица Си посети Италия, за да насърчи проекта \"Един пояс, един път\" за 1 трилион долара. Така Италия се ", "date": "2019.03.26", "title": "Макрон поиска Европа и Китай да осъвременят СТО"}
{"url": "https://news.bg/int-politics/bezhantsi-sa-prinudeni-da-napusnat-finansirani-ot-oon-zhilishta-v-gartsiya.html", "text": "Двеста бежанци, живеещи в Гърция, ще бъдат принудени да напуснат жилища, финансирани от ООН, до края на март, съобщава \"Евронюз\".Правителството твърди, че това е необходима стъпка за интегрирането им в гръцкото общество, но някои бежанци са притеснени за бъдещето си.Жан Марк живее в апартамент с четирима други бежанци в Атина от 2017 г. насам. Неговият наем се заплаща от Агенцията на ООН за бежанците. Въпреки това, 23-годишният мъж от Кот д'Ивоар трябва да напусне до края на тази седмица и друг бежанец ще заеме неговото място.\"Не се чувствам много добре, защото не правя нищо. Нямам работа. Аз ходя на училище, за да уча гръцки, така че мога да си намеря работа, всякаква работа. Но нищо засега. Знаеш ли, в Атина не е лесно да си намериш работа. Искам да живея живота си тук и да създам семейство. Но веднага след като напусна тази къща, трябва да намеря място за спане\", обяснява той.ESTIA е програма за настаняване, финансирана от Европейския съюз и изпълнявана от Агенцията на ООН за бежанците в сътрудничество с гръцки НПО.Понастоящем тя подкрепя 22 636 бежанци. На 31 март първите 200 трябва да излязат от жилището, което им е било предоставено. Агенцията на ООН за бежанците твърди, че това е необходима стъпка. \"Сега говорим за двеста души\", коментира Борис Чеширков, говорител на Агенцията на ООН за бежанците.\"Това не е значителен брой, а 200 души, които са взети от, да речем, от остров Самос, където условията са доста сурови и им се дава възможност да останат в апартамент, където имат достъп до услуги, където ще бъдат подкрепени да бъдат активни в дейности и да изучава гръцки език. Това е важно развитие\", допълва той.Някои неправителствени организации смятат, че бежанците не са готови, но засега не изразяват публично своите резерви. Правителството отбелязва, че тези хора няма да бъдат изоставени.\"Тези бежанци ще продължат да получават финансова подкрепа за период от три месеца и имат право да участват в специална работна програма\", допълва Милтиадис Клапас, генерален секретар по миграционната политика.\"Ще получат добра заплата и продължаваме да ги подкрепяме, дори след излизането им от програмата ESTIA. Искаме те да се чувстват сигурни в нашата страна. Искаме те да се интегрират в гръцкото общество\", коментира той.", "date": "2019.03.26", "title": "Бежанци са принудени да напуснат финансирани от ООН жилища в Гърция"}
{"url": "https://news.bg/bulgaria/prognozirat-do-75-000-barela-dneven-dobiv-ot-bloka-han-kubrat.html", "text": "Шансът за откриване на петрол и природен газ в \"Блок 1-14 Хан Кубрат\" е 1 към 5. Прогнозният потенциал за добив е 75 000 барела дневно. Това стана ясно по време на пресконференция на британската компания Shell в София. Цифрите са базирани на исторически данни от подобни проекти по света.Заедно с  и испанската Repsol, Shell започват проучвателен сондаж на блока, който се намира на около 117 км от Бургас. Началото е на 1 април тази година. Проучвателният сондаж ще продължи три месеца. А дали и колко залежи се намират там, ще стане ясно в период до най-много една година след края на процедурата, обясни Александър Кейкс, ръководител на проучвателните дейности за Shell в България.Сондажът ще бъде извършен с плавателния съд Noble Globetrotter II, който вече е използван три пъти в блока \"Хан Аспарух\" от компаниите Total и Repsol. Наемът на кораба е поне $275 000 дневно.В процеса ще участват 250 души, като \"голяма част от тях\" са български специалисти.Сондажните операции ще се извършват на дълбочина от 1 500 метра и 2 500 метра под морското дъно.Кейс посочи още, че инвестицията на компанията ще бъде в размер на между $50 милиона и $150 милиона, а подготовката е продължила цели 18 месеца. След анализ на резултатите, компанията ще трябва да реши дали има достатъчно петрол, за да оправдае по-нататъшна инвестиция в разработката му.Ако той е успешен, компанията ще направи оценка колко въглеводороди има, след което ще последват нови сондажи, които са оценъчни. Ако и те потвърдят, че има достатъчно залежи, които са над търговския праг, поставен от Shell, британската компания ще трябва да вземе инвестиционно решение за разработка.От компанията не отхвърлиха възможността за втори сондаж на друга локация, ако този се окаже неуспешен. Подобно решение обаче все още не е взето.При подобни кладенци по света, капацитетът обикновено е в размер на около 75 000 барела дневно, заяви още Александър Кейкс. До изваждането на първите барели обаче ще мине доста време - между 6 и 10 години от откритието.Блoĸът \"Хан Кубрат\" ce пpocтиpa нa плoщ oт 6 893 ĸв. ĸм и се намира в южната част на българскaтa Чepнoмopcĸa aĸвaтopия. Преди 2017 г. той носеше името \"Силистар\".", "date": "2019.03.26", "title": "Прогнозират до 75 000 барела дневен добив от блока \"Хан Кубрат\""}
{"url": "https://news.bg/economics/nap-podhvashta-sdelkite-na-arteks.html", "text": "Националната агенция за приходите прави анализ на сделките на фирма \"Артекс\", предаде БНР. Причината е, че именно тази фирма е продала на редица представители на властта имоти на преференциални цени.От приходната агенция обаче не могат да разкриват подробности около случая преди края на проверките. Те отрекоха информацията, че близо 20 млн. лева просрочени задължения, които \"Артекс\" е натрупала от неплатени данъци и осигуровки, са опростени.Припомняме, името на архитектурно-строителната компания нашумя през последните дни заради разразилия се скандал с апартаментите на властта.Миналата седмица стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се , като последната от тях - тази на енергийния зам.-министър, беше подадена днес.Появиха се и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност даОт своя страна от фирмата заявиха, че всички сделки са напълно законни и  всички, които ги клеветят.", "date": "2019.03.26", "title": "НАП подхваща сделките на \"Артекс\""}
{"url": "https://news.bg/int-politics/si-dzinpin-iska-svetat-da-othvarli-zakona-na-dzhunglata.html", "text": "Международната общност трябва да се откаже от закона на джунглата в междудържавните отношения и да формира нова стратегия в областта на глобалната сигурност, коментира китайският президент Си Дзинпин след среща с френския президент Еманюел Макрон, германският канцлер Ангела Меркел и председателят на Европейската комисия Жан-Клод Юнкер, съобщава ТАСС.\"Трябва да преследваме нова визия в областта на сигурността, чиято същност ще бъде универсална, всеобхватна, насочена към сътрудничество и устойчива сигурност. Трябва да оставим настрана манталитета на Студената война, да се откажем от законите за джунглата, според които силните потискат слабите\", обясни китайският президент.Според него, тенденциите, наблюдавани в съвременния свят за засилване на геополитическото съперничество, подкопават доверието между страните и водят до увеличаване на взаимното подозрение.\"Трябва да продължим консултациите, за да преодолеем липсата на доверие. Доверието е най-добрият начин за засилване на международните и междудържавните отношения. Но това, което виждаме сега, е засилена конкуренция и противоречия, както и геополитическото съперничество\".\"Всичко това подкопава международното доверие и сътрудничество. Трябва да се съсредоточим върху взаимното уважение и доверие. Необходимо е да следваме задълбочени комуникация и диалог за укрепване на взаимното стратегическо доверие и взаимните подозрения\", допълва той.Си Дзинпин определя сътрудничеството за ключова характеристика на отношенията между Китай и страните от ЕС.\"Сътрудничеството остава най-важната характеристика на отношенията между КНР и ЕС. Въпреки че има разногласия между нас или, до известна степен, конкуренция, тя е конструктивна по своята същност.\"Президентът на КНР отбеляза, че Китай и ЕС \"се движат ръка за ръка. Не трябва да правим нещо зад гърба на другите. Това е изключително важно.\"По време на срещата Си Дзинпин призова Франция да развие двустранно сътрудничество в нови индустрии, по-специално в областта на финансите, изкуствения интелект и устойчивото градско развитие.\"Тази година се навършват 55 години от установяването на дипломатически отношения между Китай и Франция - през това време постигнахме значителни резултати\", коментира той.По думите му, \"трябва да задълбочим сътрудничеството в традиционните области, като ядрената енергетика, авиацията, космическата индустрия, селското стопанство и храните, както и здравеопазването и автомобилната индустрия\".\"В същото време трябва да ускорим сътрудничеството в нови индустрии, включително зелено производство, изкуствен интелект, финансови услуги и устойчиво градско развитие\", допълва китайският лидер.Ръководителят на КНР коментира, че страните трябва да работят заедно по проблема с изменението на климата и да прилагат изцяло Парижкото споразумение. Китай и Франция трябва да действат заедно, за да постигнат ползи и взаимно изгодни резултати за населението.\"Трябва да работим по-тясно в областта на изменението на климата, както и да изпълним изцяло условията на Парижкото споразумение, да използваме положителните резултати от предстоящата среща на върха на ООН по мерките за изменение на климата (която ще се проведе на 23 септември в Ню Йорк), да се създадат благоприятни условия за народите на двете страни и за целия свят\", посочва той.Инициативата на Китай \"Един пояс - един път\" включва глобална стратегия за международно икономическо сътрудничество и принципи на многостранност. \"Тя отваря важен път за глобалния икономически растеж и цялостното развитие. Китай приветства активното  в изпълнението на проекта \"Един пояс - един път\", коментира Си Дзинпин.Формулирана от китайския президент през 2013 г., Стратегията за икономически пояс по пътя на коприната е програма за реорганизиране на морските и сухопътните транспортни коридори. Планът предвижда развитието на ключова транспортна инфраструктура, която ще предостави на китайските производители пряк достъп до пазарите на изток и запад, както и прехвърляне на производство в отдалечени региони с евтина работна ръка. бе постигнато на 12 декември 2015 г. след международна среща на високо равнище, проведена в Париж. Участници се съгласиха да не позволяват увеличаване на средната температура на планетата до 2100 г. с повече от 2 градуса по Целзий в сравнение с показателя от прединдустриалната ера. Учените смятат, че по-значителен растеж може да доведе до необратими последици за околната среда.Си Дзинпин проведе среща с Меркел и Юнкер по инициатива на Макрон. По-рано беше съобщено, че целта е да се намерят контактни точки между Европа и Китай, както и обсъждане на реформата на Световната търговска организация и прилагането на Парижкото споразумение за климата. Това събитие ще постави основата за срещата на високо равнище между ЕС и Китай, насрочена за 9 април.Германският канцлер Ангела Меркел поиска \"реципрочност в търговията\" между Европейския съюз и Китай. По време на съвместна пресконференция със Си Дзинпин, Еманюел Макрон и Жан-Клод Юнкер, Меркел изтъкна, че ако търговските преговори между САЩ и Китай стигнат до застой, германската икономика ще го усети.Забележките на Меркел са след като Си Дзинпин отбеляза, че отношенията между ЕС и Пекин \"напредват заедно\" въпреки подозренията. Междувременно Макрон призова Китай да \"уважава единството на Европейския съюз\". Макрон също заяви, че напрежението между страните-членки на ЕС се е увеличило след засилване на търговията на ЕС с Китай., която стана първата страна от Г-7, която се присъедини към китайския проект \"Един пояс, един път\", след подписването на протокол с Китай в събота.", "date": "2019.03.26", "title": "Си Дзинпин иска светът да отхвърли закона на джунглата "}
{"url": "https://news.bg/regions/potvardiha-oshte-chetiri-sluchaya-na-afrikanska-chuma-u-nas.html", "text": "Потвърдиха нови четири случая на африканска чума по дивите свине у нас, предаде БНР. На днешното извънредно заседание на Епизоотичната комисия в Добрич стана ясно, че половината от осемте проби, които са били взети от животни в община Тервел, са били потвърдени от референтната лаборатория в София.По информация на директора на Областната дирекция по безопасност на храните д-р Борислав Каменов на територията на Добричка област се изпълняват всички разписани мерки за ограничаване на заболяването.От своя страна зам.-областният управител на Добрич Живко Желязков призова общинските кметове да определят място за загробване на болни животни. До момента това е било направено от само две от общо осемте общини.Припомняме, само преди дни наличието на вируса беше потвърдено и ", "date": "2019.03.26", "title": "Потвърдиха още четири случая на африканска чума у нас"}
{"url": "https://news.bg/world/islyamska-darzhava-poe-otgovornost-za-napadenie-v-siriya.html", "text": "ДАЕШ (\"Ислямска държава\") пое отговорност за атака срещу подкрепяни от САЩ сили в северния сирийски град Манбидж - дни след разпространението на информация, че \"халифатът\" е победен, информира АФП.Манбидж е бивш бастион на групировката, но сега се управлява от военен съвет, свързан със Сирийските демократични сили - подкрепян от САЩ алианс, който е воден от кюрдите - който обяви победа над ДАЕШ в Източна Сирия в събота.В полунощ в понеделник нападатели откриха огън по бойци на пропускателен пункт до града, седем души са убити, обявиха от съвета.В отделно съобщение, публикувано в социални медии, ДАЕШ пое отговорност за атаката.\"Войниците на халифата атакуваха пропускателен пункт...западно от град Манбидж миналата нощ\", обявиха от организацията.Говорител на военния съвет на Манбидж коментира, че атаката може да е отмъщение.\"След победата над ДАЕШ ние навлязохме във фаза на спящите клетки. Тези спящи клетки са активизирани и извършват нападения, но ние ще осуетим операциите им\", поясни представителят.Сирийският център за наблюдение на правата на човека обяви, че това е \"първата атака\" от съобщението на Сирийските демократични сили, че са победили \"халифата\". Допълва се, че това е , включително четирима американски войници, бяха убити при самоубийствен атентат на ДАЕШ.", "date": "2019.03.26", "title": "„Ислямска държава” пое отговорност за нападение в Сирия"}
{"url": "https://news.bg/int-politics/hilyadi-siriytsi-protestirat-sreshtu-tramp-za-golanskite-vazvisheniya.html", "text": "Държавната новинарска агенция на Сирия (САНА) съобщи, че хиляди сирийци са се събрали по улиците на различни градове в страната, за да протестират срещу официалното признаване от страна на американския президент Доналд Тръмп на суверенитета на Израел над окупираните Голански възвишения.САНА публикува снимки от шествие в южния град Суейда, на които мъже и жени носят сирийски и палестински знамена и плакати, на които пише \"Голанските възвишения са сирийски\".Според САНА още един протест се е провел в южния град Дераа.Тръмп официално подписа вчера прокламация заедно с израелския премиер Бенямин Нетаняху, обръщайки над половинвековна американска политика в Близкия изток.САЩ са първата страна, която признава суверенитета на Израел над Голанските възвишения, които останалата част от международната общност смята за окупирани от Израел.", "date": "2019.03.26", "title": "Хиляди сирийци протестират срещу Тръмп за Голанските възвишения"}
{"url": "https://news.bg/bulgaria/ekspertite-v-produktite-za-san-matratsi-nani-vi-kanyat-na-tehnomebel-2019.html", "text": "Матраци НАНИ се представят на специализираното изложение  в Експо център София с впечатляващ щанд, където са изложени любимите на повечето българи матраци. С участието си компанията отбелязва и 15-годишното си присъствие на пазара. Заложила на сериозно разширяване на производствения си капацитет, фирмата се стреми да увеличи оборота си за 2019 година с над 25%, достигайки 90 млн. лв. Само за последните 5 години е направена инвестиции за 41 млн. лв., което е ясна заявка за пазарно лидерство. разполагат с мощна търговска инфраструктура -  покриват територията на страната, което позволява експресна реакция при поръчка от клиенти. Експертите на НАНИ селектират висококачествени материали от собствено производство и високотехнологични разработки, а заедно с изключителния си дизайн продуктите осигуряват спокоен и здравословен сън. Компанията е водеща в производството на качествена полиуретанова пяна и пружинни системи.Иновативната серия  е ясно позиционирана към хората, които търсят отличен матрак на приемлива цена - HIGH ELASTIC FOAM с висока плътност в сърцевината подсигурява перфектна точково - еластична опора на тялото. За оптимално напасване и равномерно разпределение на тежестта към матрака се грижи обемният слой от термоактивна MEMORY FOAM. Красив капитониран калъф завършва модела. Делимият цип улеснява поддържането на перфектна чистота. Сребърните нишки, втъкани в текстила SILVER ACTIVE PRO, отделят сребърни йони, а капсулите ALOE VERA придават спа ефект.Серията  е водеща в сегмента на еднолицевите матраци, които имат сериозен дял на българския пазар. При тази серия към здравината на вградената метална рамка и OSB плоскостта е добавена и ортопедичността и мултизоналността на POCKET SPRING, както и ергономичността на влияещата се от температурата MEMORY FOAM. Опората е мултизонална и разпределя равномерно тежестта на тялото по цялата площ. Осигурява комфорт при лежане, като поддържа перфектно тялото в раменете, талията и таза. ADAPTIV текстилът адаптира температурата на повърхността към тялото и е оптимално решение за еднолицев матрак. НАНИ КАСПИЯ е за традиционалисти с нюх към новите технологии.А една от любимите на хотелиерите серия  е сред най-продаваните на пазара. НАНИ ТИРЕНА е матрак, съчетаващ ортопедичните достойнства на сърцевина с висока плътност от PENO ELASTIC FOAM, затворена в прошит калъф от обемен слой антиалергични силиконизирани влакна, POLIFLEX и POMEROL мек текстил с голяма здравина. Структурата е отворена и способства преминаването на въздух в дълбочина. Това гарантира липсата на среда за развитие на бактерии и микроорганизми. Еластичността и чувството за мекота предлагат добър телесен комфорт при лежане, поддържайки перфектно тялото в раменете, талията и таза. Практически и експлоатационно НАНИ ТИРЕНА е матрак, максимално доближаващ се до моделите от висок клас.Матраци НАНИ участват в изложение ТЕХНОМЕБЕЛ 2019 в периода 26 до 30 март в ИНТЕР ЕКСПО ЦЕНТЪР - София. На щанда си в зала 4 марката показва модели от новата .Всички посетители ще имат възможността да разгледат и да изпитат най-новите достижения на експертите в продуктите за сън.", "date": "2019.03.26", "title": "Експертите в продуктите за сън - матраци НАНИ ви канят на ТЕХНОМЕБЕЛ 2019"}
{"url": "https://news.bg/int-politics/vse-poveche-zheni-po-sveta-ne-iskat-da-imat-detsa-zaradi-klimatichnite-promeni.html", "text": "Все повече жени и двойки по света са категорични, че няма да раждат и създават деца заради климатичните промени, защото заради тях бъдните поколения ги чакат все повече войни, глад, тежки засушавания и наводнения, пише в свой материал американското издание USA Today.\"Усеща се почти като изнудване, да създадеш дете, което да живее в света, след като той вероятно няма да е място, където наистина ще искаме да живеем\", изтъква мотивацията си 30-годишната американка Лаура Формисано от Лос Анджелис, която е омъжена от 7 месеца.Група във \"Фейсбук\" за жени, озаглавена \"Стачка срещу раждането\", създадена по-рано този месец и в която се обсъжда идеята, печели все повече последователи в Европа и САЩ.Причините, поради които жените стигат до това решение, са многобройни и разнообразни, като те са склонни да се съсредоточават върху, както смятат жените, прозорлив възглед за промените, които затоплящата се планета е вероятно да донесе.За някои жени последствията от климатичните са твърде лесно въобразими.Преди осем години огромно торнадо опустошава родния град на Кристи Лемастър - Джоплин, щата Мисури. Чудовищната буря е била с дължина 22 мили и на моменти широка една миля. Загиват 158 души, ранени са 1150 други и са разрушени почти 7000 домове. Семейството на Лемастър не е пострадало, но познава много хора, които са тежко пострадали.\"Реалността е, че се още се възстановяват. Торнада от този мащаб се предполагаше да се случват на всеки 50 или 60 години веднъж. Когато катастрофите от този мащаб започнат да се случват по-често, как ще изглежда животът\", пита 38-годишната жена, която сега живее в Чикаго и работи като куратор в Музея за съвременно изкуство.Въпреки че Лемастър казва, че тя не е човек, който има \"дълбоко влечение към раждането на деца\", тя дълго си е мислела, че ще има деца през живота си. Но с климатичните промени, които пораждат перспективата за сериозни икономически трусове и войни за ресурси, \"сега се чувствам дори още по-уплашена\", подчертава тя.\"Честна съм със себе си, не знам какво ще е положението с водата след 10 години. Какви ще се температурите след 15 години, или дори разпределението на храна\", изтъква Кристи.29-годишната членка на Конгреса на САЩ Александра Окасио-Кортес, избрана от Ню Йорк с листата на Демократическата партия, която настоява за \"Зелен нов курс\", който да помогне за борбата с климатичните промени, зачекна темата през миналия месец в профила си в \"Инстаграм\".\"Налице е научен консенсус, че животът на децата ще бъде много труден, като смятам, че това кара младите хора да задават легитимния въпрос - добре ли е да имаш деца\", запита тя, излъчвайки видео на живо от кухнята си.Наскоро омъжилата се Люси Кейд от Атланта посочва, че приятелите ѝ не говорят много за климатичните промени, което тя приписва на промяната, \"случваща се в по-голям и по-малък мащаб, отколкото можем да разберем\". Но тенденциите са очевидни за нея и тя не смята, че може да ги пренебрегне.\"Наистина е важно да се реагира на кризата с климатичните промени, като действително се отнасяме към нея като към криза. Един от начините да направите това е да не продължавате да живеете по обичайния си начин\", отбелязва 28-годишната Люси.Горските пожари, ураганите и други драстични метеорологични събития през последните години я карат да се замисли за това в какъв свят ще живее човечеството след 30 или 40 години.", "date": "2019.03.26", "title": "Все повече жени по света не искат да имат деца заради климатичните промени"}
{"url": "https://news.bg/regions/tri-dni-testvat-prodazhbata-na-elektronnite-vinetki.html", "text": "На 26, 27 и 28 март ще се проведат тестове на системата за продажба на електронни винетки, съобщиха от АПИ. Тестовете ще са в интервала от 22:00 часа до 04:00 часа.Заради провеждането на тестове на системата за продажба на електронни винетки, е възможно потребителите да изпитат затруднения при покупката на винетка. Молим клиентите, които желаят да купят е-винетка в този период и системата се окаже недостъпна, да опитат отново, пишат от АПИ.", "date": "2019.03.26", "title": "Три дни тестват продажбата на електронните винетки"}
{"url": "https://news.bg/economics/rokadi-v-rakovodstvoto-na-bankovata-asotsiatsiya.html", "text": "На Общото събрание на Асоциацията на българските банки (АББ), проведено на 26 март 2019 г., бяха избрани нови членове на Управителния съвет на Асоциацията.Това са: изпълнителният директор на \"Банка ДСК\" Диана Митева, Георги Костов, изпълнителен директор на \"Централна кооперативна банка\", Теодора Петкова, която ще замени в УС на АББ Левон Хампарцумян, от момента на встъпването си в длъжността главен изпълнителен директор на \"Уникредит Булбанк\", и Георги Заманов, главен изпълнителен директор на \"Алианц Банк България\".Общото събрание на АББ освободи, като членове на УС на АББ, главният изпълнителен директор на \"Банка ДСК\" Виолина Маринова и изпълнителния директор на ЦКБ Георги Константинов, поради изтичане на вторите им тригодишни мандати в управителния орган.Беше приета и оставката на Левон Хампарцумян, подадена поради преминаване от поста главен изпълнителен директор на \"Уникредит Булбанк\" АД на позицията председател на Надзорния съвет на банката от 1 май, както и оставката на Емил Ангелов, подадена поради предстоящото финализиране на сделката по придобиването на \"Банка Пиреос България\" АД от Пощенска банка и наличието на представител на тази банка в УС към момента - главният изпълнителен директор на кредитната институция Петя Димитрова.Управителният съвет избра за заместник-председател на УС на АББ Диана Митева. Председател продължава да бъде главния изпълнителен директор на ОББ Петър Андронов.", "date": "2019.03.26", "title": "Рокади в ръководството на банковата асоциация"}
{"url": "https://news.bg/world/pravitelstvoto-pitalo-tori-dali-shte-odobryat-sdelkata-za-brekzit-ako-mey-podade-ostavka.html", "text": "Британското правителство попитало разбунтували се тори дали ще подкрепят споразумението за Брекзит, ако премиерът на Великобритания Тереза Мей подаде оставка, пише \"Гардиън\".Съветници на \"Даунинг стрийт\" директно са попитали консерватори, които подкрепят \"твърд\" Брекзит по време на в неделя дали оставката на Мей е достатъчна, за да подкрепят сделката с ЕС за Брекзит.Срещата в неделя следобед е била внимателно организирана. Ключови служители на правителството поотделно са попитали Борис Джонсън, Иън Дънкън Смит, Джейкъб Рийс-Мог и други разбунтували се тори.Източник разкри, че по време на тези частни разговори няколко съветници на премиера са попитали дали ще гласуват за спорното споразумение, ако Мей се оттегли.Премиерът лично не е споменал дали ще подаде оставка по време на тричасовата среща в резиденцията, описвана \"като кралски прием\", въпреки че идеята в един момент е била повдигната пред нея от Мог и Смит. Министър-председателят не е отговорил.\"Дайнинг стрийт\" се е надявал да убеди някои от торите, но изглежда не е постигнат напредък.Усилено се спекулира в британския парламент дали Мей ще обяви дата на оттеглянето си в последен опит да прокара сделката за Брекзит.Междувременно говорителят на Демократичната юнионистка партия за Брекзит Сами Уилсън коментира, че северноирландската партия смята, че отлагане на напускането на ЕС с една година ще е по-добрият вариант от прокарване на споразумението на Мей.", "date": "2019.03.26", "title": "Правителството питало тори дали ще одобрят сделката за Брекзит, ако Мей подаде оставка"}
{"url": "https://news.bg/crime/doznatelkata-ot-blagoevgrad-s-chetiri-obvineniya.html", "text": "Задържаната вчера дознателка от Първо РУП-Благоевград Розалина Кьосева е с четири обвинения.Първото, което е започнато миналата година и по което е образувано досъдебното производство, е за престъпление против правосъдието. Събрани са доказателства и за документно престъпление, за престъпление по служба - споделяне на информация, която е служебна тайна, както и за лично укривателство.Това стана ясно на брифинг в Благоевград, в който участие взе и говорителят на прокуратурата Румяна Арнаудова.Стана ясно и че дознателката е изнасяла вътрешна информация до излежаващ присъда в момента в Бобов дол поради лични отношения, а не за пари.Данни за нерегламентираните контакти на Кьосева е имало още преди година, но в края на миналата година разследващите са успели да съберат достатъчно доказателства, за да започне производство. Със заповед на главния прокурор са били ангажирани следователи от Национална следствена служба. При разследването са използвани СРС-та, допълнително са разпитани множество свидетели.Утре предстои да бъде поискана мярка за неотклонение \"задържани под стража\" за Розалина Кьосева.Припомняме, вчера , където се помещава и Първо РПУ. По-късно беше претърсено и жилище в благоевградския квартал \"Еленово\", собственост на Георги Кьосев - началник \"Охранителна полиция\", който е баща на обвинената. ", "date": "2019.03.26", "title": "Дознателката от Благоевград с четири обвинения"}
{"url": "https://news.bg/world/borisov-tarsi-podkrepa-za-balgarskite-prevozvachi-v-ep.html", "text": "Днес писах на премиерите на Гърция, Испания, Ирландия, Португалия, Словакия и Хърватия, както и на лидерите на ЕНП партии от тези държави, с молба да подкрепят усилията на българските евродепутати за удължаване на срока за дебати и изработване на едни по-балансирани и справедливи мерки по пакета \"Мобилност\".Това написа във \"Фейсбук\" премиерът Бойко Борисов. Той благодари на председателя на Европейския парламент Антонио Таяни, с когото разговаря миналата седмица по темата, че е взел предвид аргументите срещу настоящите текстове, които са му изложили и евродепутатите от България, Унгария, Полша, Латвия и Литва.Таяни обяви, че има правна неяснота, след като 2/3 от текстовете са отхвърлени от транспортната комисия и Европейският парламент утре отново ще гласува дали пакетът да остане в дневния ред на тази пленарна сесия, допълни Борисов.Борисов да звънне на Таяни, ако е загрижен за превозвачите, призова  депутатът от БСП Георги Свиленски. По думите му поведението на тримата евродепутати, коитогласуването на дневния ред, е позорно, тъй като са изпуснали шанса с два гласа да се отхвърли предложението.В момента има една възможност, господин Борисов да покаже, че е действително загрижен за българските превозвачи. Ако до края на деня се свърже с председателя на ЕП Таяни и го убеди да оттегли точката\", заяви Свиленски и обясни, че доколкото му е известно единственият, който може да промени да оттегли това от дневния ред е Таяни. \"доколкото знам те са от една партия\", посочи още Свиленски.", "date": "2019.03.26", "title": "Борисов търси подкрепа за българските превозвачи в ЕП "}
{"url": "https://news.bg/world/do-sedmitsi-publikuvat-palniya-doklad-na-malar-po-ruskata-afera.html", "text": "До седмици ще бъде публикуван пълният доклад на спецпрокурора Робърт Мълър по \"руската афера\". Това обеща главният прокурор на САЩ Уилям Бар. Оповестяването на документа ще отнеме \"седмици, а не месеци\".Това са съобщили от правосъдното министерство, цитирани от \"Ройтерс\".Припомняме, че докладът на специалния прокурор .Той не намери обаче и доказателства, че Тръмп не е възпрепятствал правосъдието. В писмо до Конгреса Бар представи заключенията си - няма данни за вина, но и не може да се заключи пълна невинност. Председателят на Камарата на представителите на САЩ Нанси Пелоси и лидерът на малцинството в Сената Чък Шумър заявиха, че представеното от главния прокурор Уилям Бар обобщение на доклада на Мълър пред Конгреса не е достатъчно и призоваха за публикуване на целия доклад.От Белия дом обявиха, че Разследването отне 2 години и струва 40 млн. долара. Самият Тръмп се обяви за победител и обвини медиите, че", "date": "2019.03.26", "title": "До седмици публикуват пълния доклад на Мълър по руската афера "}
{"url": "https://news.bg/world/hamas-gotov-da-otgovori-na-vsyaka-izraelska-provokatsiya.html", "text": "Радикалното палестинско движение Хамас ще отговори на всяка израелска провокация. Това заявиха властите в Ивицата Газа, управлявана от Хамас, цитирани от израелски медии. Това е поредна размяна на остри реплики между страните в спора. Новината идва . Поразени бяха 15 цели в Газа. Новината идва часове след съобщението за постигнатото примирие.Споразумението за прекратяване на огъня било постигнато между палестинските фракции и Израел чрез посредничеството на Египет.Израелските военни подчертаха, че Хамас е отговорен за нападенията. Тази сутрин са били атакувани обекти на Палестински ислямистки джихад.През последните дни расте напрежението в Близкия изток.В неделя вечерта ракета от ивицата Газа удари жилищна сграда в селището Мишмерет в Израел. В резултат на това седем души бяха ранени. Израелските военни отбелязаха, че ракетата е изстреляна от позициите на Хамас близо до град Рафа.Израелският премиер Бенямин Нетаняху каза, че ще последва \"решителна реакция\". Той прекъсна и посещението си в САЩ, което трябваше да продължи до 27 март.Армията на Тел Авив започна да нанася удари по . Израел също така затвори контролно-пропускателните пунктове Ерез и Керем Шалом на границата.", "date": "2019.03.26", "title": "Хамас готов да отговори на всяка израелска провокация "}
{"url": "https://news.bg/world/zaev-nyama-es-i-nato-bez-sdelkata-za-imeto-na-makedoniya.html", "text": "Няма да има членство е ЕС и НАТО без сделката за името на Македония. Това заяви македонският премиер и лидер на социалдемократите Зоран Заев цитиран от МИА.Той направи това изявление по време на телевизионен дебат с лидера на ВМРО-ДПМНЕ Християн Мицкоски. Припомняме, че сделката сложи край на дългогодишния спор с Гърция. Република Северна Македония уведоми  държавите-членки на ООН и страните със статут на наблюдател в световната организация за новото си конституционно име.Тогава започна с нови, на които е изписано наименованието \"Република Северна Македония\".Договорът от Преспа отвори пред страната пътя към членството в НАТО и ЕС.Въпреки постигнатото от правителствата на двете държави, , а обществеността остава разделена. Мицкоски отново потвърди и на дебата своята позиция относно договора с Гърция - \"за\" споразумение, което да урежда въпроса, но не и в този му вид. С тази промяна ние губим себе си, идентичността си, настоя той. Парламентът на Република Северна Македония , когато започва кампанията за президентските избори. Управляващата партия на премиера Зоран Заев и коалиционният й партньор от албанския блок на Али Ахмети постигнаха съгласие за издигане на обща кандидатура за предстоящите президентски избори. На 21 април ще се проведе първият тур от редовните президентски избори.Сегашният държавен глава Георге Иванов няма право да участва в надпреварата, защото е втори мандат президент. Неговият мандат изтича на 12 май.По време на дебата Заев заяви, че новият президент на страната ще бъде кандидатът на управляващите - Стево Пендаровски. Ако той загуби обаче, премиерът е съгласен да насрочи предсрочни парламентарни избори. ", "date": "2019.03.26", "title": "Заев: Няма ЕС и НАТО без сделката за името на Македония "}
