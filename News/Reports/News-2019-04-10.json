{"url": "https://news.bg/int-politics/alzhir-shte-izbere-nov-prezident-na-4-yuli.html", "text": "Вотът за избор на нов президент на Алжир ще се състои на 4 юли, съобщи радио \"Свободна Европа\".Новината беше съобщена в телевизионно обръщение на временния президент Абделкадер Бенсалах, който изпълнява функциите на държавен глава от вчера, 9 април.Самият Бенсалах няма да участва като кандидат в изборите. Той се ангажира да осигури условия за честен избор и изрази надежда, че ще бъде излъчен президент, способен да \"построи нов Алжир\".Протестите в страната продължават, въпреки оттеглянето на досегашния президент Абделазиз Бутефлика, който управлява от 1999 г. Оставката му беше основно искане на участниците в акциите, които започнаха в края на февруари.На 9 април президентските функции бяха поети от председателя на горната камара на парламента Абделкадер Бенсалах. Протестиращите искат и той да се оттегли, тъй като е приближен до Бутефлика.", "date": "2019.04.10", "title": "Алжир ще избере нов президент на 4 юли"}
{"url": "https://news.bg/int-politics/tramp-vidya-opit-za-prevrat-na-razsledvalite-aferata-s-rusiya.html", "text": "Президентът на САЩ Доналд Тръмп нарече разследването на Федералното бюро за разследване (ФБР) за предполагаем таен сговор с Русия опит за \"преврат\", като поиска главният прокурор Уилям Бар да разследва източниците на разследването.\"Това беше незаконно разследване, започна незаконно, всичко около него беше уродливо\", коментира Тръмп пред журналисти в Белия дом, допълвайки: \"Това беше опит за преврат.\"Той също така каза, че самият той не бил виждал или чел доклада за предполагаемата намеса на Русия в изборите през 2016 г., представен наскоро от специалния прокурор Робърт Мюлър.\"Аз спечелих\", настоя той и отсече за пореден път: \"Нямаше никакъв таен сговор, нямаше възпрепятстване на правосъдието.\"Главният инспектор на министерството на правосъдието на САЩ Майкъл Хоровиц разследва предполагаемата злоупотреба на ФБР със Съда за наблюдение на външното разузнаване в продължение на малко повече от една година, а Бар заяви в изслушване пред комисия към Конгреса на САЩ, че окончателният доклад на Хоровиц трябва да бъде завършен до \"май или юни\".Разследването на Хоровиц се съсредоточава върху използването от страна на ФБР на \"Досието Стийл\" като доказателство за получаване на разрешение за подслушване на съветника от предизборния щаб на Тръмп Картър Пейдж. Досието беше съставено от бивш британски шпионин, платен от опоненти на Тръмп от предизборния щаб на Хилари Клинтън, като съдържаше множество твърдения за контакти на Тръмп с руснаците.На изслушването вчера Бар също така казал пред конгресмените, че може да започне по-широко разследване на контраразузнавателното разследване срещу Тръмп, извършено от ФБР през 2016 г., започнато от открито мразещия Тръмп агент на ФБР Питър Стържък.Тръмп нарече Стържък, Пейдж, бившия директор на ФБР Джеймс Коми и заместник-директора на службата Андрю Маккейб \"лоши хора\", а тяхното разследване \"измама\".", "date": "2019.04.10", "title": "Тръмп видя \"опит за преврат\" на разследвалите аферата с Русия"}
{"url": "https://news.bg/health/lekarite-skochiha-na-uvelichenieto-na-sestrinskite-zaplati.html", "text": "Българският лекарски съюз изразява възмущението си от начина, по който се решава заплатите на медицинските сестри да бъдат увеличени.Припомняме, че тази сутрин правителството одобри до , които да бъдат отделени за заплати на медицинския персонал. Медицинските сестри протестират регулярно вече повече от месец.БЛС се противопоставя и на думите на премиера Борисов, който тази сутрин бил направил внушение, че лекарите вземат парите на професионалистите по здравни грижи. Не трябва да се създава напрежение между екипите, посочват в декларацията си от БЛС и напомнят, че още през март месец са подкрепили протеста на медицинските сестри, но и са посочили, че БЛС е против създаването на допълнително напрежение в екипите по места, което неминуемо ще стане, ако една медицинска сестра започне да получава по-голямо възнаграждение от това на началник отделение. Очакваме съвместната методика за справедливо формиране на заплатите, която предстои да се изготви от протестиращите професионалисти по здравни грижи съвместно с експертите на МЗ.В позиция на Българския лекар съюз се пита също дали се променя моделът на финансиране на здравеопазването у нас? Лекарите са против раздаването на пари целево без да се променя модела на финансиране.Според БЛС е постижимо достойното и по-добро заплащане за всички в здравната система, като за целта БЛС ще настоява при преговорите по НРД за повишаване на цените на клиничните пътеки. БЛС също така държи да се изплати т. нар. \"надлимитна дейност\" на болниците на стойност 153 млн. лв. Изработените, но неполучени от колегите суми, могат да се използват за повишаване на заплащането на всички лекари, сестри, фелдшери и здравни служители.БЛС напомня, че има минимални осигурителни прагове и сключен Колективен трудов договор, които трябва да се спазват.\"От Управителния съвет на БЛС сме против раздаването на \"пари на калпак\". Трябва ли и ние да протестираме за да получим\", питат лекарите.", "date": "2019.04.10", "title": "Лекарите скочиха на увеличението на сестринските заплати"}
{"url": "https://news.bg/crime/dva-rotvaylera-nahapaha-tri-detsa.html", "text": "Столични полицаи установяват всички факти и обстоятелства около инцидент с нахапани от кучета деца и мъж до с. Железница в ранния следобед.По първоначална информация, три деца на 7,9 и 12 години и възрастен мъж, с когото се разхождат в покрайнините на софийското село, са нападнати и нахапани от две кучета порода \"ротвайлер\", оставени без надзор.На място незабавно са изпратени полицейски екипи, които намират кучетата и към момента се установяват собственика или собствениците им.Пострадалите са откарани в болница. 7-годишното дете е прегледано и изписано от Пирогов, 9-годишното е в хирургия, а 12-годишното е в травматология.Полицията призовава свидетелите на инцидента да се свържат с органите на реда, по информация е имало такива.Двете кучета са заловени, едното се е наложило да бъде упоено, намират се в клиниката във Връбница, коментира началникът на отдел \"Разследване\" в СДВР комисар Стойно Цветков.", "date": "2019.04.10", "title": "Два ротвайлера нахапаха три деца"}
{"url": "https://news.bg/int-politics/glavniyat-prokuror-na-sasht-obvini-obama-v-shpionazh-na-predizborniya-shtab-na-tramp.html", "text": "Главният прокурор на САЩ Уилям Бар обяви, че американските специални служби са шпионирали предизборния щаб на тогавашния кандидат-президент Доналд Тръмп по време на кампанията за президентските избори през 2016 г., и че ще проведе разследване дали следенето е било извършено законно, съобщава \"Ройтерс\".През 2016 г. президент на САЩ беше Барак Обама, а опонент на Тръмп в кандидатпрезидентската надпревара беше представителката на Демократическата партия Хилари Клинтън.\"Смятам, че е имало шпионаж\", изтъкна Бар по време на изслушване пред комисия към Сената на САЩ, допълвайки: \"Но въпросът е дали то е било адекватно обосновано, като не предполагам, че то не е било адекватно основано... Не предполагам, че тези правила са били нарушени, но смятам, че е важно да бъде извършено разследване по този въпрос. И аз не говоря задължително за ФБР, а изобщо за разузнавателните служби.\"Той подчертал, че \"шпионирането на политическа кампания е голям проблем - това е голям проблем\".", "date": "2019.04.10", "title": "Главният прокурор на САЩ обвини Обама в шпионаж на предизборния щаб на Тръмп"}
{"url": "https://news.bg/crime/vas-othvarli-i-prie-po-3-zhalbi-na-bsp-za-rayonni-izbiratelni-komisi.html", "text": "Върховният административен съд отхвърли и прие по 3 от общо шестте (ЦИК) за определяне на състава на районни избирателни комисии.По първата жалба - №54-ЕП/04.04.2019 г. - ВАС отменя решението на ЦИК, съответно уважава жалбата на социалистите. Отменя се решението, с което е назначена РИК в Шестнадесети район - Пловдив, в състав от 19 членове, за изборите за членове на Европейския парламент от Република България на 26 май 2019г.По втората жалба - № 55-ЕП/04.04.2019 г. - ВАС отменя решението на ЦИК, съответно уважава жалбата на социалистите. Отменя се решението, с което в Седемнадесети район - Пловдив е назначена Районна избирателна комисия. ВАС връща преписката на ЦИК за ново произнасяне съобразно изложените в решението на съда мотиви.По третата жалба - № 65 ЕП/04.04.2019 г. - ВАС отхвърля жалбата на БСП срещу решението на ЦИК. С решението се назначава РИК в Двадесети район - Силистренски, в състав от 15 членове.По четвъртата жалба - № 66-ЕП/04.04.2019 г. - ВАС отхвърля иска на червените срещу решението на ЦИК, с което е назначена Районна избирателна комисия в Четвърти район - Великотърновски, в състав от 15 членове.По петата жалба - № 67-ЕП/4.04.2019 г. - ВАС отхвърля жалбата на БСП срещу решението на ЦИК, с което е назначена РИК в Тридесети район - Шумен.По шестата жалба - № 72-ЕП/ 05.04.2019 г. - ВАС уважава иска на БСП и отменя решението на ЦИК, с което е назначена РИК в Шести район - Врачански. Преписката се връща за ново произнасяне.на 8 парил, понеделник. Вчера във ВАС са внесени още 5 жалби, които са разгледани. Решенията се очакват утре.", "date": "2019.04.10", "title": "ВАС отхвърли и прие по 3 жалби на БСП за районни избирателни комиси"}
{"url": "https://news.bg/int-politics/pens-goni-poslanika-na-venetsuela-ot-zasedanie-na-saveta-za-sigurnost-na-oon.html", "text": "Американският вицепрезидент Майк Пенс прикани венецуелският пратеник Самюел Монкад да напусне заседанието на Съвета за сигурност на ООН относно хуманитарната ситуация във Венецуела, съобщава ТАСС.\"С цялото ми уважение, посланик, не сте нужен тук, трябва да се върнете при президента си и да кажете, че му е изтекло времето\", коментира Пенс в заседателната зала.Пенс допълва, че би искал да види в залата \"представител на свободното венецуелско правителство\".Постоянният представител на Русия в ООН, Васили Небензя обяснява, че \"няма да коментирам тона на това изявление, но искам да кажа, че постоянният представител на Венецуела, който е в залата, е назначен от законното правителство на неговата страна, а неговата власт е потвърдена от Общото събрание на ООН\".Около 2,8 милиона жители на Венецуела се нуждаят от медицински грижи, в страната е увеличена смъртността и броя на незаразните болести, коментира заместник-генералният секретар на ООН по хуманитарните въпроси Марк Лукок.\"Според нашите данни около 2,8 милиона души във Венецуела се нуждаят от медицинска помощ, включително 1,1 милиона деца под пет години\", обяснява той.\"Венецуелската здравна система страда от недостиг на персонал, медицинско оборудване, доставки на лекарства и . Това увеличава риска от смърт от диабет, хипертония, рак, HIV инфекции\", допълва той.\"Броят на случаите на незаразни болести като туберкулоза, дифтерия, малария се е увеличил\", коментира заместник-генералният секретар на ООН по хуманитарните въпроси. ", "date": "2019.04.10", "title": "Пенс гони посланика на Венецуела от заседание на Съвета за сигурност на ООН"}
{"url": "https://news.bg/crime/postoyanen-arest-za-mazha-darzhal-pod-klyuch-zhena-si-i-deteto-si-v-ruse.html", "text": "Окръжният съд в Русе определи мярка за неотклонение \"постоянен арест\" спрямо 34-годишния мъж, който е обвинен, че е държал насила в къщата си жената, с която живеел на семейни начала, както и двегодишното им момиченце.С това решение на съда се потвърждава решението на Районния съд в областния град спрямо мъжа. Определението е окончателно, пише БНР. Припомняме, за случая стана ясно в края на минали месец март. Според обвинителния акт мъжът е държал повече от 2 денонощия семейството си заключено в едната стая на къщата, която обитавали в Русе. Той давал на жената и детето само по малко храна и памперси.След сигнал в полицията, че мъжът държи насила жената и детето, униформените нахлули в къщата и освободили заложниците, а мъжът е бил задържан.Ако съдът признае вината на мъжа, той може да получи присъда от 3 до 12 години затвор.", "date": "2019.04.10", "title": "Постоянен арест за мъжа, държал под ключ жена си и детето си в Русе"}
{"url": "https://news.bg/int-politics/tramp-dovolen-ot-pobedata-na-netanyahu-vidya-po-golyam-shans-za-mirniya-plan-na-sasht.html", "text": "Президентът на САЩ Доналд Тръмп обяви, че изборните резултати, даващи победа на десния израелски премиер Бенямин Нетаняху, дават \"по-добър шанс\" на все още неразкрития мирен план на САЩ за уреждане на конфликта в Близкия изток, съобщава \"Франс прес\".\"Бих искал да поздравя Биби Нетаняху\", каза Тръмп, след като при преброени повече от 97 процента от гласовете стана ясно, че настоящият премиер е в позиция да състави следващото правителство на Израел.Тръмп прогнозира ускоряване на обещания от администрацията му план за уреждане на израелско-палестинския конфликт. \"Фактът, че Биби спечели, означава, че ще видим доста добри действия по отношение на мира\", увери американският държавен глава.\"Всички казаха, че не можете да имате мир в Близкия изток между Израел и палестинците. Смятам, че имаме шанс и мисля, че сега имаме по-голям шанс\", добави той.Резултатите от изборите поставиха Нетаняху в позиция да разполага с парламентарно мнозинство с коалиция от десни и религиозни партии, което ще му позволи да стане най-дългогодишният премиер в историята на Израел.Тръмп ентусиазирано подкрепи Нетаняху, като направи противоречиви жестове на подкрепа към радикалния израелски лидер, включително признаването на израелския суверенитет над окупираните Голански възвишения.Мирният план на САЩ отдавна е в процес на разработване, но се появиха малко подробности за това какво може да предложи.Палестинските лидери вече посочиха, че са дълбоко скептични, като се има предвид пълната подкрепа на Тръмп за Нетаняху.Вчера държавният секретар на САЩ Майк Помпео отказа да потвърди дългогодишната подкрепа на САЩ за създаването на бъдеща палестинска държава.", "date": "2019.04.10", "title": "Тръмп доволен от победата на Нетаняху, видя по-голям шанс за мирния план на САЩ"}
{"url": "https://news.bg/politics/valeri-simeonov-ostavka-ot-kakvo-ostavka.html", "text": "Лидерът на НФСБ и депутат от \"Обединени патриоти\" не се притеснява от  която е негова собственост.Според сигнал, изпратен до прокуратурата дружеството е купило имоти на занижени цени в к.к. \"Слънчев бряг\" и Бургас.Валери Симеонов заяви, че няма никакви притеснения за проверката. Определи ги като клевети и лъжи, които вървят от десетина години. Той вече е осъдил няколко клеветника и един вестник. \"Уикенд\" го осъдих, а настоящата статия била от вестник \"Галерия\". Валери Симеонов посъветва и журналистите да не се занимават и да не \"влизат в такива неща\".\"Прокуратурата има право да провери, но от сега ви казвам, че ще удари на камък\", каза Симеонов.Той няколко пъти отговаря на въпроса дали смята да подаде оставка с въпроси: \"каква оставка\" или \"от какво да подам оставка\"?По отношение на проверката лидерът на НФСБ поясни, че това са фирмени сделки и ако не е сключил изгодни сделки, е щял да бъде уволнен от съдружниците си. \"Това е успешна фирма, която оцеля през кризата и дава хляб на 400 души\", обясни Валери Симеонов.Той обаче се закани, че ще разбере кой е подал сигнала и че ще го осъди.Той допълни, че допуска проверката да е в отговор на , но не разполага с факти и затова не желае да говори на този етап.Припомняме, до този момент скандала \"Апартамент гейт\" струва оставките:- на ;- на ;- на ;- на ;- на ;- на . и на кмета на Созопол Панайот Рейзи, но той  и само напусна партията.Освен това се Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.", "date": "2019.04.10", "title": "Валери Симеонов: Оставка? От какво оставка?"}
{"url": "https://news.bg/int-politics/frantsiya-zasilva-razvitieto-na-izkustven-intelekt-za-voenno-prilozhenie.html", "text": "Франция е разработила и започва да прилага редица мерки, за да осигури развитието и прилагането на технологиите за изкуствен интелект (ИИ) във военната сфера, коментира министърът на отбраната Флоренс Парли пред долната камара на парламента, цитирана от ТАСС.\"Би било неприемливо да сме ситуация, в която само няколко големи сили правят огромни инвестиции в областта на ИИ. Това би означавало да се нарушат оперативните възможности на френските въоръжени сили. Ето защо френският закон за военната програма предвижда инвестиции в размер на 100 млн. евро годишно в тези технологии\", обяснява министърът.Тя допълва, че понастоящем френската армия \"активно привлича научни лаборатории, предприятия и фирми, за да създаде система за изкуствен интелект, която е мощна и устойчива, надеждна, консумира малко енергия и й позволява да изпълнява изключително важни задачи във враждебна среда\". Министърът отбелязва, че \"Франция има нужда таланти и в тази връзка въоръжените сили възнамеряват да привлекат 200 специалисти до 2023 г., за да осигурят използването на ИИ във всички необходими области - на бойното поле, в армейските финансови служби, в роботиката, в областта на прогнозирането на развитието на ситуацията.\"\"Франция трябва да се възползва от всички възможности, предоставени от технологията на изкуствения интелект. Ясно е, че това ще осигури голям коз за дейността на въоръжените сили на страната, както и за разузнавателните й служби\", обяснява Парли.В речта си, военният министър обръща голямо внимание на етиката при използването на технологии за изкуствен интелект.\"Ясно е, че във всеки момент и във всяка ситуация командните функции по отношение на такива системи трябва да се намират в човек. Трябва да може да се упражнява необходимото ниво на контрол, тъй като става въпрос за етични закони, правни норми и спазване на разпоредбите на международното право\", коментира тя.Военният министър допълва, че за да се \"гарантира спазването на тези стандарти по време на целия процес, т.е. от фазите на разработване на концепции за ИИ до реално приложение на място\", тя решава да създаде министерска комисия по етика за използване на ИИ в сферата на отбраната.\"Това ще позволи на Франция да стане първата военна сила в света с такава постоянна аналитична структура, която се занимава с етиката на използването на нови технологии в отбранителния сектор\", обяснява Флоренс Парли.", "date": "2019.04.10", "title": "Франция засилва развитието на изкуствен интелект за военно приложение "}
{"url": "https://news.bg/int-politics/raul-kastro-se-ozabi-na-sasht.html", "text": "Лидерът на Комунистическата партия на Куба Раул Кастро разкритикува остро \"възобновените опити на САЩ да унищожат Кубинската революция\" и натиска им върху Венецуела, съобщават световните информационни агенции.\"Няма да се откажем от никой от нашите принципи и отхвърляме всички форми на изнудване, засилването на икономическата война и затягането на блокадата\", каза Кастро пред Народното събрание на Куба, което днес прие нова конституция на страната.Вицепрезидентът на САЩ Майк Пенс заяви по-рано днес по време на заседание на Съвета за сигурност на ООН относно хуманитарната ситуация във Венецуела, че САЩ скоро ще обявят нови действия срещу Куба в отговор на това, което той определи като \"зловредно влияние\" на Хавана върху Венецуела.През миналия месец държавният секретар на САЩ Майк Помпео настоя, че Куба и Русия подкопавали демокрацията във Венецуела. Първият дипломат на САЩ подчерта, че \"Куба е истинската империалистическа сила\" в южноамериканската страна и че островната страна е обучавала тайната полиция на Венецуела в тактиката на мъченията, наред с други наказания.Отговаряйки на Помпео, кубинският външен министър Бруно Родригес отхвърли твърденията, наричайки ги \"груби лъжи\" и пропагандна кампания.", "date": "2019.04.10", "title": "Раул Кастро се озъби на САЩ"}
{"url": "https://news.bg/politics/piloti-spasili-zhivota-na-borisov-sled-intsident-sas-samoleta-mu.html", "text": "Самолетът, с който министър-председателят Бойко Борисов пътувал към Брюксел, е спукал гума при кацане. Това разказа пред журналисти Борисов, който е в столицата на ЕС за среща на европейските лидери за Брекзит. По думите на Борисов добрата реакция на пилотите спасили екипажа. Вследствие на инцидента не са създадени никакви проблеми и няма пострадали хора. \"Тоя фалкон вече колко пъти ще ни...\", коментира Борисов.\"Много са ни добри пилотите. Това ни е спасило. Затова и днеска възстановихме на Министерски съвет Военновъздушното . Действително имаме уникални пилоти\", каза още премиерът.", "date": "2019.04.10", "title": "Пилоти спасили живота на Борисов след инцидент със самолета му"}
{"url": "https://news.bg/euronews/borisov-podkrepya-udalzhavane-na-sroka-za-brekzit-za-da-nyama-golyam-haos.html", "text": "Нито една от двете страни не иска Брекзит или твърд Брекзит, или излизане без договор. Това заяви премиерът Бойко Борисов, който е в Брюксел на среща на евролидерите за излизането на Великобритания от ЕС.Борисов: \"Събираме се като предишния път, както по-предишния, по-предишния път. Има много въпросителни. Ако се изпълни това, което г-жа Тереза Мей в своето писмо е написала до Доналд Туск и той ни го изпрати на нас, тя иска 30 юни (дата за излизане от ЕС - бел.ред.). А съдейки от българската действителност, си задавам първия въпрос - това означава, че Британия трябва да проведе избори и след 24 май те вече ще са евродепутати (изборите за Европейски парламент ще се проведат на 26 май - бел. ред.). Има ли правни възможности и какво би станало след това, тези английски граждани (граждани на Великобритания - Англия, Шотландия, Уелс и Северна Ирландия - бел. ред.), избрани за евродепутати кажат: \"Ние искаме да си останеме в Европейския парламент\". Има ли сила, която да им каже: \"Напуснете\".След това премиерът коментира, че той е \"за\" да се удължи срокът за напускането на Великобритания, но само ако всички гаранции са налице, защото иначе може да стане голям хаос, както посочи Борисов.\"Това ще дискутираме. И след като не сме готови за Брекзит, явно и британците, и ние, най-добре да се даде най-дълъг срок - година, година и половина. И тогава, през това време да се работи, защото просто в петък ще настане шок и ужас, ако не се удължи. И виновни ще сме ние, защото те, британците, всеки път идват с ново искане за удължаване и който каже \"не, дотука беше\", поема целия риск, че заради него това се е случило\", допълни министър-председателят.Според Борисов във всички случай е по-добре срокът да се удължи, отколкото в петък границата просто да бъде затворена. \"Ние имаме 2 дена. Така че нощта е пред нас, и отново пак същото ще говорим.Запитан дали оставките на властта ще продължат да валят, премиерът посочи, че очаква и от другите да има оставки. \"Аз очаквам и от другите оставки. Щото много е, нали... Те ни гледат сеира, а ние - човек след човек, човек след човек. И то знакови фигури подават оставки и накрая излизат с цялата си наглост и казват, че оставките не било нищо. Ми подайте и вие като нас оставки и след това ще говорим по другите теми. Не е ли правилно\", посочи Борисов.Припомняме, досега скандалът с апартаментите на властта струва оставките на:- ;- ;- ;- ;- ;- . и на кмета на Созопол Панайот Рейзи, но той  и само напусна партията.Освен това се Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.", "date": "2019.04.10", "title": "Борисов подкрепя удължаване на срока за Брекзит, за да няма голям хаос"}
{"url": "https://news.bg/crime/v-gabrovo-protestirat-zaradi-poboy-nad-prodavach.html", "text": "Разгневени хора се събраха пред общината в Габрово, за да изразят недоволството си срещу побоя над продавач в денонощен магазин, предаде бТВ.Протестиращите се обявиха срещу агресията във всичките й форми.Първоначално те се отправиха с мирно шествие към следствения арест, където са задържани тримата извършители на побоя. Напрежението ескалира и те се опитаха да опитаха да нахлуят в сградата, но полицията успя да ги удържи отвън.Чуват се искания за оставки.Пострадалият продавач - 31-годишният Венцислав, се е опитал да потуши агресията на трима мъже срещу клиент на магазина. Кадрите от охранителните камери показват, че конфликтът е продължил 7-8 минути. Касиерката е натиснала паник бутона. По думите й, присъстващите наоколо са наблюдавали агресията без да се намесят.За инцидента се разбра от социалните мрежи, първоначално полицията не му даде гласност. Освобождаването на тримата извършители предизвика напрежение сред гражданите.Кметът на Габрово Таня Христова са разпореди с полицията за незабавни проверки по закона за гражданската регистрация на адресите, на които има струпвания на ромски фамилии и хора от криминалния контингент.Тя съобщи, че е разговаряла с министъра на вътрешните работи Младен Маринов и е готова да поиска подкрепа от министерството, ако местната полиция не се справи със случая.Така нападателите отново се озоваха в ареста. Повдигнати са им обвинения за нанасяне на лека телесна повреда на длъжностно лице по хулигански подбуди.", "date": "2019.04.10", "title": "В Габрово протестират заради побой над продавач "}
{"url": "https://news.bg/int-politics/skapi-britantsi-nay-dobre-ne-se-razbolyavayte.html", "text": "Пациенти висят с часове пред кабинетите за спешна помощ, лекари преглеждат из коридорите на препълнените болници, отдавна планирани операции се отлагат: британското здравеопазване и бездруго страда от недостиг на финанси, а Брекзитът сега допълнително изостря проблемите.Дълго време Великобритания беше привлекателна за лекари, медицински сестри и болногледачи от страни-членки на ЕС. Но след референдума за Брекзит на Острова пристигат все по-малко нови медицински кадри. А много от онези, които вече работят там, все още нямат яснота за бъдещето - не знаят дали ще могат да получат виза и дали ще запазят работното си място.Лекари от ЕС напускат Великобритания\"Дамоклевият меч\" на Брекзита виси над цялото британско здравеопазване, писа преди време германският \"Лекарски вестник\". Според данни, цитирани от вестник \"Ди Велт\", през 2017 година поне 62 000 от щатните медицински кадри на държавната система за британско здравеопазване National Health Service (NHS) са били граждани на други страни от ЕС.От анкета, проведена сред 221 държавни клиники, става ясно, че в 122 от тях през 2018 вече е имало по-малко лекари и медицински персонал от членки на ЕС, отколкото през предходната 2017 година. Всяка втора клиника, която се оплаква от отлив на кадри, посочва, че медицинските работници, които са граждани на ЕС, по-бързо се отказват и си тръгват от Острова, посочва \"Лекарски вестник\".\"Медицински сестри и болногледачи от европейски държави напускат Великобритания. Подобни новини излизат почти всеки ден. Но по-лошото е, че на тяхно място няма да дойдат нови. А това може да се превърне в проблем дори за привържениците на Брекзита и ксенофобите\", казва испанският гинеколог Едуардо Кортес, който от 22 години работи в една болница в Югозападен Лондон. \"През тези 22 години съм помагал при раждането на няколко хиляди британски деца. Чудя се колко ли от тях като пълнолетни граждани са гласували на референдума за Брекзит\", казва гинекологът. Пред \"Дойчландфунк\" той споделя още, че усеща явна промяна в настроенията и ценностите на местните хора след Брекзита. Според него са се усилили ксенофобските тенденции в обществото. Той често чувал подмятания срещу чужденците, усещал отчетливо желание за дистанция спрямо всичко чуждо и значително по-ниска толерантност.Кортес посочва и друг притеснителен факт. Той казва, че в бъдеще ще отпаднат европейските пари, с които досега са се финансирали различни научни изследвания. А това пряко би засегнало и неговата дейност.Има и друго. В редица британски научно-изследователски центрове работят висок процент специалисти от други страни в ЕС. Без тях редица лаборатории ще закъсат. В допитване до над 1000 учени от реномирания Лондонски институт за медицински изследвания \"Франсис Крик\", проведено през 2018 година, 97% от анкетираните отговорили, че Брекзитът \"ще се отрази зле на британските научни изследвания\". Впрочем, 40% от учените във \"Франсис Крик\" са граждани на други страни-членки на ЕС.Може да се стигне до остър недостиг на медикаментиСпециализираното издание на германските фармакологични предприятия VfA пък предрича, че британците може и да се окажат изправени пред остър недостиг на медикаменти и други медицински материали, доставяни досега от ЕС. Изданието припомня, че натрупаните резерви от лекарства ще стигнат за период от 6 седмици. В случай на нерегламентиран Брекзит обаче, този запас ще се окаже недостатъчен. Досега Великобритания внася годишно по един милиард опаковки с лекарства от останалите държави в ЕС. Ако дори и само една малка част от този поток внезапно секне, ще се появят сериозни проблеми, пише още изданието и обяснява, че във Великобритания няма например нито един производител на инсулин, на който разчитат много британци, болни от диабет.", "date": "2019.04.10", "title": "Скъпи британци, най-добре не се разболявайте!"}
{"url": "https://news.bg/int-politics/etsb-predupredi-che-targovskite-zaplahi-na-sasht-prechat-na-evropa.html", "text": "Световните търговски конфликти, включително заплахите на САЩ да наложат мита, задържат икономиката на еврозоната, заяви президентът на Европейската централна банка - ЕЦБ, като подчертава, че е готов да предостави повече стимули, ако е необходимо, съобщава \"Фокс нюз\".Марио Драги обясни, че докато подобряването на пазара на труда и увеличаването на заплатите помагат на икономиката, глобалната несигурност, като търговски спорове и Брекзит, вредят.\"Глобалните проблеми продължават да тежат върху растежа в еврозоната\", коментира той на пресконференция, след като ЕЦБ запази основните си лихвени проценти. Изявлението на Драги е няколко часа след като Доналд Тръмп заплаши, че ще наложи мита за още 11 милиарда долара стоки от Европейския съюз, увеличавайки напрежението, докато двете страни договарят търговски условия.\"Фактът, че тези заплахи се споменават с известна честота, със сигурност подкопава доверието\", допълва Драги.Еврозоната, която включва 19 държави, разчита в голяма степен на износа, също страда от несигурността, създадена и от търговския спор САЩ-Китай.Предстоящото напускане на Великобритания от ЕС, допълнително създава опасения за нови мита и бариери пред търговията в Европа. Икономиката на еврозоната се сви под натиска на тези продължаващи опасения, които намаляват доверието в бизнеса. Еднократни фактори също са засегнали дейността, включително проблемите в автомобилната индустрия.Европейската комисия прогнозира ръст от 1,3% за 2019 г. Безработицата намалява до 7,8% от пика от 12,1% през 2013 г., което помага на вътрешното търсене на стоки и услуги.Драги обясни, че ЕЦБ е готова да използва всичките си политики, за да подпомогне растежа, ако е необходимо.ЕЦБ, която едва в края на 2018 г. прекрати основната програма за парични стимули, трябваше да преразгледа плановете си и да предложи повече помощ на икономиката.През март тя удължи срока за най-ранното увеличение на лихвения процент до края на годината.Бе обещан нов кръг от евтини кредити на банките, за да им помогне да кредитират бизнеса и да подкрепят растежа.ЕЦБ се присъедини към Федералния резерв на САЩ, за да спре изтеглянето от стимулиращите мерки, които се прилагат в десетилетието след световната финансова криза, тъй като централните банкери по света премислят накъде се движи икономиката.Федералният резерв вече започна да повишава лихвите, но отстъпи от плановете си за по-нататъшно увеличение през 2019 година.", "date": "2019.04.10", "title": "ЕЦБ предупреди, че търговските заплахи на САЩ пречат на Европа"}
{"url": "https://news.bg/crime/lozan-panov-iska-da-prochete-doklada-ot-proverkata-na-ivss.html", "text": "Председателят на Върховния касационен съд (ВКС) Лозан Панов поиска от Инспектората към Висшия съдебен съвет да получи доклада от проверката срещу себе си.Припомняме, преди седмица , извършени от шефа на ВКС при възложената от него проверка на Апелативния специализиран наказателен съд по повод делата за мерките за неотклонение на отстранената кметица на \"Младост\" Десислава Иванчева и бившата ѝ заместничка Биляна Петрова. ИВСС прекрати проверката.В писмо Лозан Панов казва, че съгласно Закона за съдебната власт проверяваното лице се уведомява за резултатите от ревизията и за решението на ИВСС по доклада.\"Като проверявано лице бих искал да се запозная и с акта, в който са отразени резултатите от цитираната проверка, както и с изготвения доклад по нея. Освен това трябва да подчертая, че поради характера на производството пред ИВСС, засягащо правомощията на председателя на по-горестоящия съд да извършва проверки на организацията на дейността на съдиите от по-долната инстанция, изводите от доклада са изключително важни\", сочи още Лозан Панов.Припомняме, че  след жалба на , които поискаха обяснение и проверка на действията на шефа на ВКС. Искането и самата проверка бяха контра на проверката на ВКС, когато съдът  след като избухна скандал за това, че  и съответно отменено, а .От спецпрокуратурата призоваха Апелативния съд , докато втората инстанция не се произнесе окончателно. Съдът обаче не се съобрази с това искане.", "date": "2019.04.10", "title": "Лозан Панов иска да прочете доклада от проверката на ИВСС"}
{"url": "https://news.bg/bulgaria/atanas-zapryanov-voennomorskite-ni-sili-sa-garant-za-suvereniteta-na-balgariya.html", "text": "В усложнената геополитическа обстановка Военноморските сили на България са гарант за суверенитета и защитата на морските ни пространства - както за осигуряването на свободата на корабоплаването, така и за предотвратяването на незаконния трафик на хора и стоки по море.Това заяви заместник-министърът на отбраната Атанас Запрянов днес, 9 април, при откриването на научната конференция \"Ролята на Военноморските сили на Република България в защитата на националните интереси\", която се проведе в Националния военноисторически музей в София.\"Всяка година ВМС успешно участват във военни мисии и операции на НАТО, като първи покриха и отговарят на най-високите критерии и стандарти на Алианса. Всички тези дейности на ВМС, защитаващи източната граница на ЕС и НАТО, допринасят за това България да отстоява мястото си на много важен и предвидим съюзник и партньор\", изтъкна в изказването си заместник-министър Атанас Запрянов.Конференцията, посветена на 140-ата годишнина от създаването на Военноморските сили, се провежда под патронажа на министъра на отбраната Красимир Каракачанов с партньорството на Комисията по отбрана към 44-ото Народно събрание. В нея участваха председателят на парламентарната Комисия по отбрана Константин Попов, заместник-началникът на отбраната вицеадмирал Емил Ефтимов, командирът на ВМС контраадмирал Митко Петев, депутати, представители на военно-патриотичните съюзи, историци и офицери от Българската армия.\"Важна задача на настоящия форум е да набележим перспективите за развитие на бойния ни флот. Да начертаем пътя, по който трябва да продължим, за да постигнем крайния желан резултат - страната ни да разполага с Въоръжени сили, които са подготвени за адекватен отговор, окомплектовани и отговарящи на средата на сигурност\", посочи в изказването си вицеадмирал Емил Ефтимов.Той отбеляза и активната работа на ръководството на ВМС в анализа и планирането на необходимите способности, които се извършват в рамките на стратегическия преглед на системата за национална сигурност и преглед на отбраната.Командирът на ВМС контраадмирал Митко Петев направи историческа ретроспекция, представи настоящите способности на ВМС и очерта перспективите за тяхното развитие. \"Реализирането на проекта за придобиване на многофункционален модулен патрулен кораб за ВМС е без алтернатива\", заяви той в изказването си.Участниците в научния форум присъстваха на откриването на изложбата \"На борда на флотската история\", в която са представени предмети, документи и художествени произведения от фондовете на Националния военноисторически музей и неговия филиал - Военноморския музей във Варна.", "date": "2019.04.10", "title": "Атанас Запрянов: Военноморските ни сили са гарант за суверенитета на България"}
{"url": "https://news.bg/health/ryadka-chernodrobna-transplantatsiya-e-izvarshena-vav-vma.html", "text": "Мъж на 28 години от Плевен стана донор на четирима души. Сърцето, черният дроб и бъбреците му бяха успешно трансплантирани в болница \"Света Екатерина\", Военномедицинска академия и болница \"Лозенец\", предаде БНТ.Съобщава се, че за първи път при трансплантация на черен дроб реципиентът и донорът са с различна кръвна група.Това е втората донорска ситуация за 2019 г.У нас донорските ситуации са твърде малко, според специалистите. За четиримата трансплантирани обаче това е всичко, защото са били на ръба на живота.Черният дроб е присаден на 40-годишен мъж във Военномедицинска академия.\"Някъде около три часа направихме трансплантацията, но целият този процес продължи някъде около 7-8 часа.\" - поясни д-р Никола Владов, ръководител на Клиниката по чернодробно-панкреатична хирургия и трансплантология.Специфичното при тази операция, преминала без кръвозагуба е, че донорът и получаващият органа са със съвместими, но не идентични кръвни групи.\"Както и при кръвопреливането в спешни ситуации може да се налее кръвна група нула, така и ние сложихме на реципиента дроб от донор с кръвна група нула.\" - допълни д-р Владов.Според лекарите има всички шансове трансплантираният пациент да се възстанови напълно.", "date": "2019.04.10", "title": "Рядка чернодробна трансплантация е извършена във ВМА "}
{"url": "https://news.bg/crime/zadarzhaha-sobstvenitsite-na-kuchetata-izpohapali-hora-v-zheleznitsa.html", "text": "Арестуваха собствениците на кучетата, които изпохапаха деца и възрастен мъж в Железница, предаде Нова телевизия.Провеждат се разпити.Стопаните са изоставили опасните ротвайлери в района на селото. Децата са се разхождали с дядо си, когато четириногите са се нахвърлили върху тях.Според екоорганизации, кучетата са били изоставени край Железница от бял бус миналия петък.\"Естествено, съгласно изискванията подобни кучета трябва да бъдат с намордници. По време на залавянето са били без стопанин, но категорично е установено, че кучетата са идентифицирани, имат ясни и точни собственици - на двама собственици са кучетата\", обясни директорът на \"Екоравновесие\" Веселин Асенов.", "date": "2019.04.10", "title": "Задържаха собствениците на кучетата, изпохапали хора в Железница"}
{"url": "https://news.bg/society/predizborni-motivi-v-spor-mezhdu-dvama-biznesmeni-v-obshtina-troyan.html", "text": "Преди дни news.bg разказа на читателите си за проблемите на един бизнесмен от село Добродан, община Троян.  до news.bg, в който говори за корупция в общината, откъдето облагодетелствали неговия съсед и конкурент Александър Петров.По-рано днес news.bg публикува като право на отговор и , който опровергава обвиненията на Христов.По този повод news.bg отправи въпроси и към местната управа.Според общината в Троян спорът между двамата бизнесмени се използва за политически цели в предизборна година. Това от своя страна било некоректно и необективно.В сигнала Христов посочи, че Петров има на имота си незаконна постройка, която е била премахната фиктивно, а от Община Троян му помогнали да я легализира, като това станало изключително бързо. Петров пък твърди, че постройката е абсолютно легална и тя е съществувала, когато той е закупил имота си. Нелегален бил само покривът на постройката, защото през 2015 година при лошо време част от конструкцията се срутила. В помещението работили много хора и имало ценна техника, което принудило Петров бързо да изгради нов покрив от метални греди и ламарини, което станало без необходимите разрешителни. Христов подал сигнал в общината, откъдето издали заповед за събаряне на металната конструкция. Петров подчертава - ставало въпрос само за покрива, а не за цялата сграда, както твърди Христов.На въпрос дали постройката на Петров е законна от общината в Троян ни написаха че \"постройката в поземлен имот 21590.800.23 по кадастралната карта на с. Добродан, собственост на \"МЕБЕЛИКС\" ООД, ЕИК 110566873, е законна\". За постройката имало съставен Констативен акт (№ 5/16.03.2018 г.) и издадена заповед на кмета на Троян за премахване на \"реконструкция на дърводелска работилница\" (с № 629/23.05.2018 г.).Заповедта била изпълнена, като сградата е доведена до състояние, негодно за ползване, за което имало съставен констативен протокол от 20 юни 2018 г.В отговор на обвиненията на Христов Петров написа, че след като премахнал покрива, решил да уголеми помещението, защото и без това трябвало да се направи проект, който да мине през общината. Петров написа, че е получил разрешително за строеж от местната управа на 19 септември 2018 година, което беше потвърдено и от общината: \"За сградата в имот 21590.800.23 има Разрешение за строеж №136/19.09.2018 г., издадено от главен архитект на Община Троян.\"На въпрос към общината кога е одобрен проектът за строителството на постройката, от там отговориха, че \"Инвестиционният проект, с вх. № ГА-19-116/ 29.08.2018 г., за сградата е одобрен под № 114/03.09.2018 г.\"Петров съобщи, че сградата е била пусната в експлоатация на 5 март 2019 година, близо 9 месеца, след като нелегалният покрив е бил премахнат. Общината потвърди това: \"Сградата е въведена в експлоатация с Удостоверение за въвеждане в експлоатация № 6/05.03.2019 г.\"Въпрос към Община Троян: В какъв срок е извършено преустройството на обекта?Отговор: \"Преустройството на сградата е извършено в периода след влизане в сила на Разрешение за строеж № 136/19.09.2018г. - от 15.10.2018 г. до съставяне на Констативен акт за установяване годността за приемане на строежа (акт обр.15) - 20.02.2019 г. Тук следва да се има предвид, че сградата е съществуваща и е действала законно като дърводелска работилница, въведена в експлоатация, а не става въпрос за нов строеж\", пишат от администрацията.Казусът около постройката е само един от няколко такива, които са възникнали между бизнесмените. Христов разкри, че имал проблеми с достъпа до цеха си, защото пътят му бил препречен. Петров отрича това и обяснява, че Христов даже ползвал имот на брат му, за да достига до цеха си, защото били в приятелски отношения. Имотът обаче бил застроен и това вече не било възможно. Петров допълва, че път има, но Христов сам си го препречил, издигайки незаконен навес.Според Христов общината възложила обществена поръчка за изготвянето на Подробен устройствен план (ПУП) за нов път. След като планът станал готов обаче, той не влязъл в общинския съвет, а общинарите приели друг такъв, който бил поправен спрямо желанията на Петров. Проблемът идвал от там, че трябвало да се отчуждят терени от имота на Петров, а той не искал.По този казус news.bg отправи към общината няколко въпроса, а именно:Осигурен ли е достъп до обекта на Христов и ако да, какъв?Прилага ли се изготвеният чрез процедура за обществена поръчка ПУП за района? Ако не - защо той е бил отхвърлен или заменен?Внасян ли е в експертния съвет към община Троян друг ПУП? Ако да - какъв и защо?Отговорът на общината:\"Преди 13 години г-н Красимир Христов получава строително разрешение с осигурен достъп, който е недостатъчен за транспортна комуникация. Междувременно в духа на добросъседски отношения той си осигурява товарен транспортен достъп, преминавайки през имот на брата на Александър Петров. След остър конфликт между Христов и братята Петрови достъпът на Христов през чуждия имот е преустановен. В последователните си усилия да подкрепи работодателите, вместо да остави двете страни сами да търсят решение на проблемите си и да разработят ПУП, Община Троян се ангажира да разработи Подробен устройствен план, най-вече с цел осигуряване транспортен достъп до имота на Христов. Подготвена е техническа спесификация (теренно-ситуационен план, утвърдени устройствени разработки, собственост, техническо задание). Допускането до ПУП става с Решение № 516 /26.07.2017 г. на Общински съвет - Троян. Възложена обществена поръчка \"Изработване на проект за подробен устройствен план (ПУП) за регулация и застрояване на стопанско - промишлена зона \"Изток\" по плана на село Добродан, Община Троян.Във връзка с Договор № ОП-У-21-2018/ 07.08.2018 г. е изработен Проект за подробен устройствен план за регулация и застрояване на стопанско - промишлена зона \"Изток\" по плана на село Добродан, община Троян. След изработването му проектът е обявен в Държавен вестник. В законния срок са депозирани 4 (четири) възражения от заинтересувани лица. Възраженията са приети като основателни и са уважени от Общинския експертен съвет по устройство на територията (ОЕСУТ). На проектантите \"Геотехинженеринг\" ЕООД са дадени препоръки да направят съответните корекции в проекта. Една от препоръките включва предложение за алея с усилена настилка и ширина 450 см като алея за противопожарни нужди и втори транспортен достъп до един и същи имот, но спазвайки заданието, проектантите са предвидили всички транспортни комуникации с ширина 9,0 м. Всички урбанизирани имоти, които са засегнати от провеждане на нови комуникации (улици), са компенсирани с площ, равностойна на предвиденото по плана мероприятие. Корекциите са направени, направено е повторно обявяване в Държавен вестник на вече коригирания проект и следва окончателно Решение на Общински съвет - Троян. Общинският съвет може да одобри проекта за ПУП, може и да откаже одобряване. В неговите правомощия е и преценката за икономическата ефективност на предложените решения в ПУП-а. Това е стандартната процедура, която се прилага за всички видове проекти на устройствени планове или техните частични изменения. Решението на Общински съвет може да се обжалва по съдебен ред.\"Христов е категоричен, че промяната на плана ще падне пред съда, защото общинарите нарушили процедурата за обществена поръчка.Петров пък е категоричен, че ще съди Христов за клевета и обида.В края на отговора си до news.bg от Община Троян пишат, че остро възразяват срещу направените от Христов внушения за корупция, които нямали и точни адресати. Общината е готова да докаже твърденията си пред компетентните органи. Обвиненията се използвали с политически цели преди избори.", "date": "2019.04.10", "title": "Предизборни мотиви в спор между двама бизнесмени в Община Троян"}
{"url": "https://news.bg/politics/temenuzhka-petkova-krazhbata-na-tok-zasyaga-natsionalnata-sigurnost.html", "text": "Кражбата на ток трябва да бъде пречупвана през призмата на националната сигурност, защото сектор Енергетика е стожер на националната сигурност. Това заяви енергийният министър Теменужка Петкова по време на дискусия в БТА на тема: \"Ще спрат ли кражбите на ток? Новите правила!\".Петкова изтъкна, че предстои новите правила на КЕВР да влязат в сила и посочи, че през последните години кражбата на електрическа енергия намалява.Първо - темата за кражба на ток засяга пряко търговските дружества, които се занимават с пренос на електрическа енергия и чисто финансово търпят загуби и вреди от кражбата.Второ -  на електрическа енергия, тъй като кражбите водят до понижаване качеството на услугата.На трето място - вредите, които се нанасят, и разходите, които трябва да бъдат извършени, превишат размера на самата кражба.Теменужка Петкова отчете, че за три години са се направили доста неща, благодарение на усилията на КЕВР, Народното събрание и електоразпределителните дружества.По думите й енергийните дружества също са съпричастни с този проблем и това, което се наблюдава, е стремежът на трите електроразпределителни дружества да вървят към използването на така наречените умни технологии, които дават възможност да бъде проследен моментът на кражба на електрическа енергия.По данни на ЧЕЗ през 2018 г. са съставени 6645 броя констативни протоколи за установено нерегламентирано потребление на електрическа енергия, но не може да се докладва броя на заведените дела. Данните представи министърът на правосъдието Данаил Кирилов.През 2018 г. са установени кражби на електрическа енергия в 2751 случая. Заведените дела по съдебен ред са 116 срещу хора, за които е установено, че нерегламентирано ползват електрическа енергия.По данни на ЕНЕРГО-ПРО през 2018 г. са съставени 2156 броя констативни протоколи, като са , които са ползвали нерегламентирано електрическа енергия.Кирилов заяви, че е далеч от мисълта, че проблеми няма и всички проблеми са разрешени. \"От правна и законодателна гледна точка голяма част от уврежданията във връзка с елементите на електроснабдителна и разпределителната система сме ги квалифицирали по толкова ефективен начин, че биха могли да се преследват като тероризъм\", допълни бившият председател на Комисията по правни въпроси.", "date": "2019.04.10", "title": "Теменужка Петкова: Кражбата на ток засяга националната сигурност"}
{"url": "https://news.bg/int-politics/ruskiyat-parlament-predupredi-che-chuzhdi-korabi-do-kerch-riskuvat-voyna.html", "text": "Съветът на Руската Федерацията одобри изявление, в което се казва, че нарушаването на процедурите за преминаване на украински кораби през Керченския проток крие риск от военен конфликт с Русия, който може да включва и Организацията на Северноатлантическия договор (НАТО), съобщава ТАСС.Изявлението на Съвета на федерацията за разрушителната политика на НАТО, след създаването му през 1949 г., е посветено на 70-годишнината на организацията.\"Преминаването на украинските кораби през Керченския проток не е въпрос на съотношението на силите или присъствието на НАТО в Черноморския регион, а единствено на проблема на украинската страна след установените процедури, за които е добре известно и успешно се използва до ноември 2018 г. Опитите на Украйна да заобиколи тези процедури сами по себе си рискуват военен конфликт между Украйна и Руската федерация, в които НАТО може също да участва\", се казва в изявление на Съвета на Федерацията.Депутатите отбелязват, че със засилената активност в предишния спокоен балтийски регион, НАТО вече увеличава военното си присъствие в Черноморския регион. \"Подкрепата на НАТО за Грузия по време на трагичните събития от август 2008 г. и сега на Украйна, включително на 25 ноември 2018 г. по време на незаконното преминаване на държавната граница на Руската федерация от украинските военноморски сили в района на Керченския проток, насърчава ръководството на тези две страни, уверени в безнаказаността си, към нови авантюри\", се казва в документа.Те допълват, че диалогът между военните и политиците на Руската федерация и НАТО може да изиграе положителна роля в условията на изостряща се ситуация на международната сцена.\"Съветът на Федерацията ... вярва, че в тази изострена ситуация диалогът между военните и политиците на Русия и НАТО може да изиграе положителна роля. Може само да съжаляваме, че предишните формати и канали за комуникация бяха едностранно ограничени по инициатива на НАТО. Сътрудничеството в редица области на сигурността в интерес на всички евроатлантически държави е напълно прекратено\", се казва в изявлението.Сенаторите отбелязват, че разрушителната политика на ултиматуми и санкции, използвани от държавите-членки на НАТО няма да доведе до никъде и техните гаранции за де-ескалация и предотвратяване на опасни военни инциденти не се подкрепят от реални действия за възстановяване на нормалните работни контакти с Русия по военни въпроси.\"Съветът на Федерацията е убеден, че Русия и НАТО имат много важни теми за обсъждане, както и значителен брой общи заплахи, които изискват общ отговор. Въпреки това, изграждането на конструктивни отношения между Русия и НАТО, включително чрез парламентарни линии, може да бъде изградено единствено на база взаимно уважение, като се вземат предвид законните интереси на страните и отхвърлянето на диктати и ултиматуми\", се казва в документа.Депутатите припомнят, че НАТО е създадена на 4 април 1949 г., което е едно от ключовите събития от началото на Студената война, в което тази структура действа като основен военно-политически механизъм, създаден от западните държави за конфронтация със СССР и неговите съюзници във Варшавския договор.В същото време те отбелязват, след края на Студената война, универсалното намерение на държавите-членки на НАТО и държавите, които преди това бяха членове на Организацията на Варшавския договор, да изграждат фундаментално нови отношения и нова архитектура на сигурност в евроатлантическия регион, е записано в редица международни документи.\"Съветът на Федерацията заявява, че противно на поетите ангажименти, държавите-членки на НАТО разчитат на разширяването на изток, засилвайки дейността си в постсъветското пространство, като заменят принципа на всеобщата, еднаква и неделима сигурност чрез изграждане на сигурност за себе си за сметка на сигурността на други държави\", обяснява руският парламент.\"Отказът на НАТО от предварително съгласувани подходи за изграждане на общо пространство за сигурност в евроатлантическата зона създаде основа за появата на остри конфликти в региона и дълбока криза в отношенията между Руската федерация и НАТО\", се казва в изявлението.Документът също така отбелязва, че срещата на НАТО, проведена във Вашингтон на 3-4 април 2019 г., потвърждава, че конфронтацията с Русия е ключов фактор за консолидиране на нейните редици, както и за продължаващото съществуване на организацията.\"НАТО, като реликва от времето на Студената война показва неспособност да отговори адекватно на реалните предизвикателства на нашето време и в сегашната си форма продължава да оправдава целта си, като я защитава от митичната заплаха от Изтока. Всеки етап от разширяването на НАТО неизбежно води до създаването на нови разделителни линии в Европа, заплашва европейските и глобалната сигурност, благосъстоянието на всички граждани на евроатлантическите държави, без изключение\", отбелязват сенаторите.Митът, че НАТО е отбранителен съюз, е окончателно разрушен по време на военната операция на НАТО срещу Югославия, стартирана на 24 март 1999 г., се казва в изявлението. Съветът на Федерацията го описва като акт на агресия срещу суверенна държава.Последващите военни операции в Афганистан и Либия, в които много държави-членки на НАТО активно участваха, също не допринесоха за разрешаване на вътрешните конфликти и решаването на проблемите на тези страни, но доведоха до хаос и многобройни цивилни жертви.Депутатите изразяват дълбока загриженост, че въз основа на пресилените обвинения на Съединените щати срещу Русия и с подкрепата на страните от НАТО, политиката е предприета за унищожаване на цялата договорна основа на стратегическата стабилност и глобалната сигурност, която се е формирала от десетилетия по време на преговорите в трудните условия на Студената война.По-конкретно, примерът с решението на Вашингтон да се оттегли едностранно от Договора за ядрени ракети със среден обсег - ИНФ, от 8 декември 1987 г., както и Договорът между Руската федерация и Съединените щати относно мерките за допълнително намаляване и ограничаване на стратегическите нападателни оръжия - СТАРТ, от Април 2010 г., чиято съдба в момента остава несигурна.Всички тези и редица други действия, причиняват непоправими щети на военната сигурност в Европа, контролът върху конвенционалните оръжия и въоръжените сили, допълва Съветът на Руската Федерацията.\"На  на Украйна напусkat Одеса и се отправqt към Азовско море. По време на преминаването на Керченския проток те нарушиха съществуващите процедури за преминаване на кораби през териториалните води на Руската федерация. Корабите не отговаряха на исканията на граничната охрана. За целите на принудителното им спиране бяха използвани оръжия. Трима войници от украинския флот бяха леко ранени. Корабите бяха задържани и моряците бяха арестувани. Започна наказателно дело срещу нарушаването на държавната граница на Руската федерация\", съобщава ТАСС.Москва определя случилото се в Керченския проток като провокация от страна на киевските власти да се опита да повиши ниския рейтинг на действащия президент в навечерието на президентските избори.Налице е и постоянен ръст на разходите за отбрана на държавите-членки на НАТО, които общо през 2018 г. представляват повече от половината от световната сума - около 1 трилион долара, което е над 20 пъти повече от руския бюджет за отбрана, допълва руският парламент.Според Съвета на Руската Федерацията, нараства интензивността и мащаба на ученията на НАТО, по време на които се разработват умения за провеждане на нападателни операции във всякакъв вид среда, включително информационна.", "date": "2019.04.10", "title": "Руският парламент предупреди, че чужди кораби до Керч рискуват война"}
{"url": "https://news.bg/crime/kat-hvana-blizo-38-000-shofyori-s-previshena-skorost-za-sedmitsa.html", "text": "Полицията хвана близо 38 000 шофьори с превишена скорост за седмица.Това показват данните от проведената между 1 и 7 април полицейска операция на територията на страната.Общо 37 619 нарушения на разрешената скорост за движение са констатирани от екипите на \"Пътна полиция\".От тях 17 523 нарушения са регистрирани с мобилни технически средства, 1731 са засечени със стационарни технически средства, а други 18 365 нарушения - със стационарно-преносими установки за контрол на скоростта (СПУКС).По време на операцията са установени 10 случая на притежаване на наркотици, открити са петима обявени за издирване и са разкрити 25 други криминални престъпления. Става въпрос предимно за шофиране с концентрация на алкохол в кръвта над 1,2 промила и управление на МПС в срока на наложено наказание по административен ред.В сравнение с последната операция за скорост, проведена през август 2018 г., са установени 5541 повече нарушения на скоростта.", "date": "2019.04.10", "title": "КАТ хвана близо 38 000 шофьори с превишена скорост за седмица"}
{"url": "https://news.bg/politics/zakon-garantira-proizhoda-i-kachestvoto-na-produktite-ot-maslodayna-roza.html", "text": "Правителството ободри проект за Закон за маслодайната роза, съобщиха от пресслужбата на МС.Целта е със закона да се създаде единна национална регламентация за произхода, качеството и преработката на маслодайната роза. Със текстовете ще се гарантира качеството на българското розово масло, уверяват от МС.Необходимостта от създаването на закон идвал от факта, че до този момент не съществува правна рамка, с която да се регулира производството и преработването на рози.Земеделските стопани ще трябва да отглеждат насаждения само от сертифициран посадъчен материал. Ще се регламентират и взаимоотношенията между производители и преработватели, чрез сключването на договори за изкупуване на цвят от маслодайна роза.Приемането на закона се налага поради настъпилите през последните години процеси на масово създаване на насаждения от маслодайна роза с неясен и разнороден сортов състав, различни стопански качества и свръхпроизводство на розовия цвят.", "date": "2019.04.10", "title": "Закон гарантира произхода и качеството на продуктите от маслодайна роза"}
{"url": "https://news.bg/int-politics/rusiya-byasna-ot-zabranata-za-nosene-na-uniformata-na-chervenata-armiya-v-latviya.html", "text": "Говорителката на руското външно министерство Мария Захарова нарече законопроект на парламента на Латвия (Сейма) за забрана на носенето на униформата на червената армия на 9 май \"кощунство и подигравка\" с паметта на съветските войници, съобщават руските медии.По-рано латвийският парламент подкрепи забраната за използване на униформи на червената армия и Третия райх на публични събития.Както каза Захарова, по този начин Сеймът всъщност бил приравнил униформата на съветските войници с униформите на нацистите.\"Това е особен цинизъм, а именно, че законопроектът е приет в навечерието на годишнината от Победата, очевидно с цел да унизи ветераните от Великата Отечествена война\", настоя говорителката.По думите ѝ Русия разчита да получи оценка на действията на латвийските власти от страна на Европейския съюз и международните специализирани структури.", "date": "2019.04.10", "title": "Русия бясна от забраната за носене на униформата на червената армия в Латвия"}
{"url": "https://news.bg/politics/mon-poema-chlenskiya-vnos-na-nimh-v-eumetsat.html", "text": "След преобразуването от 1 януари на Националния институт по метеорология и хидрология от основно звено при Българската академия на науките в самостоятелен разпоредител с бюджет по бюджета на Министерството на образованието и науката, членствените правоотношения на НИМХ в Европейската организация за разработване на метеорологични спътници (EUMETSAT) също преминават към новото юридическо лице.По тази причина Правителството изменя протоколно решение от 14 август 2013 г., с което необходимите средства за заплащане на членския внос на НИМХ в EUMETSAT вече ще се планират не по бюджета на БАН, а по бюджета на МОН, към който е НИМХ.Припомняме, от 1 януари тази година  Тогава министър Вълчев заяви, че с бюджета за 2019 г. финансирането на института е подобрено и той ще продължи да работи нормално.", "date": "2019.04.10", "title": "МОН поема членския внос на НИМХ в EUMETSAT"}
{"url": "https://news.bg/politics/balgariya-veche-raboti-po-plana-za-brekzit-bez-sdelka.html", "text": "Министерският съвет прие доклад за изпълнението на Плана за действие на Република България при оттегляне на Обединеното кралство от ЕС без споразумение. Подготовката за Брекзит без споразумение протича на две нива: ЕС и национални институции.На ниво ЕС са направени 19 законодателни предложения, обхващащи най-неотложните мерки за справяне с непосредствените последици от Брекзит без споразумение.Те ще позволят запазване на безвизовото пътуване от и за Обединеното кралство, координацията в системите за социална сигурност, гарантиране на транспортните връзки, както и бюджета на ЕС.На национално ниво компетентните ведомства отбелязват значителен напредък по изпълнението на Плана за действие за Брекзит без сделка.Предприети са законодателни промени в Закона за чужденците в Република България, проведени са обучителни дейности за администрацията, изпратени са информационни съобщения до лицата, търгуващи с Обединеното кралство.Българските институции вече имат обособени рубрики на сайтовете си, посветени на Брекзит, които да информират заинтересованите лица за промените в съответния сектор.МВнР има рубрика, в която се публикува информация за български граждани и фирми. На сайта има и рубрика на английски език за . Редица други институции публикуват полезна информация от своята компетентност.", "date": "2019.04.10", "title": "България вече работи по Плана за Брекзит без сделка"}
{"url": "https://news.bg/crime/armiya-i-politsiya-oblitat-rayona-kadeto-bil-otkrit-170-kg-kokain.html", "text": "Жандармерия, армия и полиция облитат и претърсват района, където бил открит кокаин, съобщиха от МВР.Това стана след като сутринта премиерът Бойко Борисов обяви, че са открити 170 кг кокаин във водната граница между Румъния и България.Продължава претърсването на района от граничен полицейски кораб, като с разпореждане на премиера, хеликоптери на Гранична полиция и на министерството на отбраната облитат района. Съсредоточени са и полицейски сили на ОДМВР-Добрич и сили на жандармерията.Главният секретар на МВР Ивайло Иванов апелира гражданите на Шабла, ако забележат в морската зона необичайни премети, да подадат сигнал на тел. 112.Той припомни, че в края на миналия месец, в крайбрежната зона на Румъния са открити над тон и 200 кг кокаин. Във вторник вечерта граничари от Каварна забелязали близо до брега, в района на фара на Шабла, спасителни жилетки.Те били обвити около 6 сака със специфично сгънати пакети, които са извадени на брега. Полеви наркотест открил вещество, което е реагирало на кокаин.Всеки чувал е около 30 кг. Кокаинът е бил разпределен в 150 пакета. Общото му количество е 169.028 кг.Действията са осъществени под ръководството на Окръжната прокуратура в Добрич, уточни главен комисар Иванов и даде висока оценка за тясното сътрудничество, благодарение на което е разкрито огромното количество кокаин.Според главен комисар Ивайло Спиридонов, директор на ГДБОП, това е емблематичен случай за сътрудничество между българските и румънски полицейски власти. Предполага се, че рисковото вещество е с концентрация над 90 % и в този си вид има опасност от предозиране. Той даде пример, че обикновено такова вещество се разрежда 3:1 при продажба на дребно.По думите на Спиридонов на едро 1 кг кокаин се пласира за 80 хиляди лева, а цялото количество - за 13.6 млн.лв. на едро. На пазара на дребно себестойността му би достигнала 71.4 млн. лв.На мястото е изпратен граничен полицейски кораб за обследване на района и извършване на", "date": "2019.04.10", "title": "Армия и полиция облитат района, където бил открит 170 кг кокаин"}
{"url": "https://news.bg/politics/balgariya-podkrepya-konsensus-za-otlagane-na-brekzit.html", "text": "Правителството одобри позицията на България за участие в заседанието на Европейския съвет (чл. 50), днес в Брюксел. На заседанието лидерите на държавите членки ще обсъдят актуалното състояние на преговорите с Великобритания.България би се присъединила към консенсус за отлагане на датата на оттегляне на Обединеното кралство от ЕС, с ясната цел за постигане на \"подреден\" Брекзит. Искането за отлагане следва да бъде ясно аргументирано от британската страна.Нашата страна отстоява координирания подход на държавите-членки във всички възможни сценарии на преговорите, като смята, че Споразумението за урегулирано оттегляне и предвиденият в него преходен период са най-добрият вариант, който ще даде достатъчно време за адаптиране на гражданите и бизнеса за условията след оттеглянето на Обединеното кралство.Премиерът Бойко Борисов участва в извънредното заседание на Европейския съвет. Държавните и правителствени ръководители на страните членки ще обсъдят последните събития във връзка с Брекзит по време на работна вечеря във формат ЕС-27. на извънреден Европейски съвет е отхвърлянето на Споразумението за оттегляне на Великобритания от ЕС от Камарата на общините на Обединеното кралство на 29 март.Съгласно заключенията на Европейския съвет от 21 март 2019 г., при това положение, , които Европейският съвет да разгледа преди 12 април 2019 г.В тази връзка, на 5 април 2019 г. премиерът на Великобритания Тереза Мей изпрати писмо до председателя на Европейския съвет Доналд Туск с  до 30 юни 2019 г.В искането се поема ангажимент за провеждане на избори за Европейски парламент, както и за конструктивно сътрудничество с ЕС.", "date": "2019.04.10", "title": "България подкрепя консенсус за отлагане на Брекзит"}
{"url": "https://news.bg/int-politics/es-ne-se-strahuval-ot-brekzit-bez-sporazumenie.html", "text": "Европейският съюз е подготвен и не се страхува от Брекзит без споразумение. Това обяви говорителят на Европейската комисия часове преди срещата на ръководителите на страните членки на ЕС в Брюксел, която е посветена на вземането на решение за излизането на Великобритания от Общността, съобщава \"Ройтерс\".\"Въпреки че оттегляне без споразумение ще предизвика хаос и не е желателно, Европейският съюз е напълно подготвен за това\", изтъкна говорителят Маргаритис Схинас по време на ежедневната си пресконференция.\"Това не е желаният от нас резултат, но не се страхуваме от него. Подготвени сме\", увери Схинас.Междувременно германският канцлер Ангела Меркел настоя Великобритания да получи достатъчно време за излизането си от ЕС, въпреки че отлагането на Брекзит може да бъде по-дълго, отколкото британският премиер , а именно 30 юни.\"Аз съм, а и правителството е, на мнението, че трябва да дадем на двете страни разумен период от време\", заяви Меркел за управляващите британски консерватори и опозиционната Лейбъристка партия, които преговарят за постигане на споразумение относно Брекзит.\"Може да се окаже, че това е по-дълъг срок в сравнение с този, който беше поискан от британския премиер\", посочи Меркел пред Бундестага.Мей поиска от лидерите на ЕС да отложат излизането на Великобритания до 30 юни.", "date": "2019.04.10", "title": "ЕС не се страхувал от Брекзит без споразумение"}
{"url": "https://news.bg/finance/kabinetat-odobri-byudzhetnata-prognoza-za-sledvashtite-tri-godini.html", "text": "Средносрочната бюджетна прогноза за периода 2020-2022 година одобри правителството на днешното си заседание. С документа са определени средносрочните цели на фискалната политика, които са обвързани със заложените в Закона за публичните финанси правила, ограничения и принципи за управление на публичните финанси. С нея се определят и таваните на разходите по отделни първостепенни разпоредители с бюджет и на бюджетните взаимоотношения за следващите три години.Разчетите за периода 2020-2022 г. са обвързани със заложената цел за запазване на балансирана бюджетна позиция за всяка от годините.Отчетени са актуалните макроикономически прогнози от пролетната макрорамка и новата оценка на приходните и разходните дискреционни мерки, като предложените допускания за развитие на хоризонталните и секторните политики са индикативни и могат да бъдат преразглеждани на втория етап от бюджетната процедура за 2020 г.Акцентът при развитието на политиките на правителството ще бъде поставен върху области, за които след обществен дебат ще бъдат адресирани мерки в социално-икономическата сфера.В средносрочен план приходната част на бюджета показва тенденция на намаление - от 37,2 % от БВП за 2020 г. до 36 % от БВП през 2022 г. В номинален размер приходите се увеличават, като от 45 739,7 млн. лв. за 2020 г. се очаква да достигнат 49 867,5 млн. лв. през 2022 г.Разходите също бележат спад от 37,2 % до 36 %.За 2020 г. се обсъжда увеличение на средствата за заплати и възнаграждения на заетите в бюджетния сектор по трудови и служебни правоотношения, включително и на средствата за осигурителни вноски. Окончателно решение ще бъде взето на втория етап от бюджетната процедура за 2020 г.В разчетите за разходите е отразено развитието на текущите разходни политики.В средносрочната бюджетна прогноза на начислена основа се очаква дефицит от 0,3 % от БВП за 2019 г. и бюджетни излишъци съответно от 0,4 % от БВП за 2020 г., 0,2 % от БВП за 2021 г. и 0,1 % от БВП за 2022 г.Политиката в областта на данъците насърчава развитието на бизнеса и инвестиционната активност чрез запазване на ниските данъчни ставки за преките данъци, широка данъчна основа и малко на брой данъчни преференции.Подобряването на ефективността на публичните разходи при реализиране на разходните политики зависи от провеждането на секторни структурни реформи, оптимизиране на разходите на бюджетните организации и повишаване на ефективността на публичните разходи в отделните сектори и засилване на техния принос за повишаване на икономическия растеж.Политиките в държавния бюджет по отношение на общините са насочени към разширяване на възможностите за тяхното устойчиво и балансирано развитие. Основно предизвикателство пред общините е привеждане на фискалните показатели и правилата за дълга в съответствие с изискванията на ЗПФ, за да се постигне финансова устойчивост и стабилност на общинските финанси.Присъединяването на българския лев към Валутно-курсовия механизъм II (ERM II) преминава през изпълнението на одобрения от правителството План за действие, който включва мерки съгласно намеренията на страната да се присъедини към ERM II и към Банковия съюз до юли тази година. Очаква се въвеждане на еврото да повлияе положително на икономическата среда, както и на устойчивостта на публичните финанси.Управлението на държавния дълг ще бъде в съответствие с основните цели и правила на фискалната политика и ще отчита състоянието и прогнозите три години напред. За периода 2020-2022 г. се очаква намаление на държавния дълг до ниво от 21,6 млрд. лв. към края на 2022 г. Очаква се нивото на консолидирания дълг на сектор \"Държавно управление\" да продължи да намалява, движейки се в диапазона от 19,1 % до 16,7 % от прогнозното ниво на БВП, като номиналната стойност на дълга ще се стабилизира в границите 23,5-23,1 млрд. лв. годишно.", "date": "2019.04.10", "title": "Кабинетът одобри бюджетната прогноза за следващите три години"}
{"url": "https://news.bg/politics/pravitelstvoto-prie-da-se-otkrie-voennovazdushno-uchilishte.html", "text": "На днешното си заседание Министерският съвет прие решение за откриване на Висшето военновъздушно училище \"Георги Бенковски\" в град Долна Митрополия като национален център за подготовка на високо професионални кадри за Военновъздушните сили на България.Новото висше военно училище се създава на базата на факултет \"Авиационен\" в структурата на Националния военен университет \"Васил Левски\". Подготовката на курсантите, военнослужещите, студентите и докторантите в новото училище ще се обезпечава от преподавателите на този факултет, които ще бъдат преназначени в новото Висше военновъздушно училище.Откриването на самостоятелно висше военновъздушно училище е необходимо поради промяната на модела за подготовка на специализирани кадри, които отговарят на съвременните изисквания на военновъздушните сили и авиацията. В него ще се извършва обучение за придобиване на различните степени на висшето образование по акредитирани военни и граждански специалности за нуждите на Военновъздушните сили, Военноморските сили и други структури на Въоръжените сили, както и на Министерството на отбраната, Министерството на вътрешните работи, гражданските авиационни институции и фирми, военнопромишления комплекс и научноизследователските организации.Целта на министъра на отбраната Красимир Каракачанов е Народното събрание да приеме решение за откриването на Висшето военновъздушно училище \"Георги Бенковски\" до 6 май - Деня на храбростта и празник на Българската армия.", "date": "2019.04.10", "title": "Правителството прие да се открие Военновъздушно училище"}
{"url": "https://news.bg/society/ruse-nay-dobriyat-za-zhiveene-grad-v-balgariya.html", "text": "\"Това е европейската врата на България. Градът на свободния дух.\" С тези думи вицепремиерът Томислав Дончев обяви Русе за най-добрият град за живеене през 2018 г.Това стана на 12-тата поред церемония \"Най-добър град за живеене в България 2018\".По думите на Дончев конкурсът е започнал като една мила кметска закачка кой е по-добър, по-готин, кой успява да организира по-добре нещата. Според него обаче в годините конкурсът се е превърнал в нещо друго.Дончев изрази надеждата си този конкурс да води до една друга енергия, да се борим с реални средства България да става все по-добро място за живеене и все повече българи да се връщат в страната си.\"Конкурсът ще бъде съвършен когато всеки град получи по една награда за най-добър град за живеене, за да има хармония\", подчерта Дончев.Кметът на Русе Пламен Стоилов изтъкна, че до този приз се е стигнало с много работа. По думите му в своята история Русе винаги е бил сред градовете, които са водещи в България и винаги е определял европейската посока.\"За съжаление имаше един период, в който отстъпихме от своите позиции като културен и индустриален център, но след усилен труд през последните 10 години това е даде своя резултат\", отбеляза кметът.Той е категоричен, че в Русе има изключителна промяна по отношение на инфраструктура, културата, екология и промяна на средата.\"Мисля, че един от добрите примери, които можем да дадем е добрата екипност и партньорство на всички русенци\", допълни кметът.По думите му тази награда е показател, че Русе върви в правилната посока. Стоилов уточни, че една от най-важните задачи е да се задържат младите хора в града, а това можело да се случи само, ако има добри условия за труд.\"За да успяваш трябва да имаш високи цели\", завърши кметът.Още 5 града бяха отличени в различни категории за най-добър град за живеене.Наградата най-зелен град получи Добрич. По думите на министърът на околната среда и водите Нено Димов това е градът, който отделя най-много средства за екология.Най-добър бизнес град за пети път стана София. Кметът на столицата Йорданка Фандъкова получи награда и заяви, че е изключително важно градът да бъде привлекателен за инвестиции, за да има повече възможности за развитие на младите и талантливи хора.В следващата категорията град на знанието министърът на образованието Красимир Вълчев връчи наградата на Бургас.За най-жизнен град бе определен първенецът по туристически изложения Варна.В категорията най-сигурен град за живеене през 2018 г. призът получи Стара Загора. Това е градът поставен на първо място по съставени фишове за пешеходци.Ямбол пък бе избран за градът на пътната безопасност. За 2018 г. там е имало само 89 пътно-транспортни произшествия и нито един ранен.Община Кюстендил получи специалната награда на читателите и слушателите на \"Дарик радио\".На церемонията присъстваха вицепремиерът Томислав Дончев, министърът на околната среда и водите Нено Димов, министърът на образованието Красимир Вълчев, министърът на туризма Николина Ангелкова, както и кметът на София Йорданка Фандъкова, кметът на Бургас Димитър Николов, кметът на Добрич Йордан Йорданов, кметът на Кюстендил Петър Паунов и кметът на Русе Пламен Стоилов и др.", "date": "2019.04.10", "title": "Русе - най-добрият за живеене град в България"}
{"url": "https://news.bg/regions/stolichani-i-administratsiya-v-spor-za-patnite-znatsi-v-ovcha-kupel.html", "text": "Недоволни жители на столичния квартал \"Овча купел\" махат пътните знаци, предаде БНР. Те са на мнение, че новата организация прави движението в комплекса невъзможно.Наскоро в \"Овча купел\" са били поставени нови знаци, които въвеждат еднопосочно движение. Въпреки че реорганизацията вече е готова на 90%, хората негодуват срещу ограниченията. По тази причина преди дни кварталът осъмна със свалени на земята пътни знаци.Кметът на \"Овча купел\" Христина Семерджиева посочи, че решението е било преразгледано, събрали са се всички предложения от живущите в района и се е провело ново обществено обсъждане. Тогава обаче никой от квартала не е възразил срещу новата организация на движение.Хората обясниха, че не са разбрали за обсъждането, тъй като съобщението е било качено само на сайта на района.Заради проявите на недоволство Семерджиева обеща, че администрацията ще се съобрази с искането на живущите и временно ще преустанови реализацията на проекта.Предстои ново обществено обсъждане, за да могат гражданите и администрацията да стигнат до единно решение.", "date": "2019.04.10", "title": "Столичани и администрация в спор за пътните знаци в \"Овча купел\""}
{"url": "https://news.bg/disasters/hotel-v-plamatsi-v-bankok-hora-skachat-ot-nebostargacha.html", "text": "57-етажен хотел и търговска сграда бяха погълнати от пламъци в тайландската столица Банкок. Най-малко трима души са загинали, скачайки, за да избягат от огъня, който се разрази в популярните сред туристите обекти, съобщават местните медии.Допълва се, че най-малко осем души са ранени. Пожарът е избухнал в гранд хотел Centara и търговския център Centralworld около 18 часа тамошно време (14 часа българско). Стълбове от черен дим излизаха от сградата, докато трима души са скочили, намирайки смъртта си.Шокиращи кадри, споделени в социалните мрежи, показват дима, бълващ от горящия небостъргач.Обичайният тежък трафик в Банкок е възпрепятствал опитите на службите за спешно реагиране да стигнат до мястото на пожара, но според различни информации огънят е бил овладян около час и нещо след избухването му.Местните власти уточниха, че пожарът е избухнал на осмия етаж, в помещение за съхранение на документи.Гранд хотел Centara е водещият хотел на веригата Central Group и един от най-големите хотели в тайландската столица.Този пожар не е първият път, в който хотелът е бил обзет от пламъци. Протестиращи срещу правителството подпалиха хотелския и търговския комплекс през 2010 г. след месеци на демонстрации.", "date": "2019.04.10", "title": "Хотел в пламъци в Банкок, хора скачат от небостъргача  "}
{"url": "https://news.bg/world/pokazaha-parvata-istinska-snimka-na-cherna-dupka.html", "text": "Това е изображението, получено от  - ЕНТ за черната дупка M87, първият реален образ на черна дупка. Учените показах образа от наблюдение на центъра на галактиката M87 и е дебют на \"Хоризонт на събитията\", описан от учените като \"чудовище\".Изображението показва ярък пръстен, оформен като огън в интензивната гравитация около черна дупка, която е 6,5 милиарда пъти по-масивна от Слънцето.Представянето е на едновременни конференции във Вашингтон, Брюксел, Сантяго, Шанхай, Тайпе, Токио, Европейска комисия, Европейски съвет за научни изследвания и проектът Event Horizon Telescope.Черната дупка е заснета от мрежа от осем телескопа по целия свят. Подробности са публикувани в . М87 - се намира в центъра на съседната галактика Дева А, намираща се на 54 милиона светлинни години от Земята. \"Това, което виждаме, е по-голямо от цялата ни Слънчева система\", коментира пред БиБиСи проф. Хйно Фалке от университета Радбауд в Холандия.\"Това е една от най-тежките черни дупки, които смятаме, че съществуват. Това е абсолютно чудовище, шампион в тежка категория на черните дупки във Вселената.\"\"Това, което виждате, е доказателство за Хоризонт на събитията. Това е най-сериозното доказателство за съществуването на черни дупки\", коментира астрофизикът Шепърд Долмън, директор на проекта в Центъра за астрофизика, Харвард и Смитсониън.\"Това е голям ден за астрофизиката. Виждаме невидимото\", коментира Франс Кордова, директор на Националната научна фондация на САЩ. Образът съвпада с това, което теоретичните физици и всъщност холивудските режисьори предполагат за черните дупки, обяснява д-р Зири Юнси, от University College London.\"Въпреки че са относително прости обекти, черните дупки повдигат някои от най-сложните въпроси за естеството на пространството и времето и в крайна сметка за нашето съществуване\", допълва той.\"Забележително е, че изображението, което наблюдаваме, е толкова сходно с това, което получаваме от нашите теоретични изчисления. Досега изглежда, че Айнщайн отново е прав\".Наличието на този първи реален образ ще даде възможност на учените да изследват повече тези мистериозни обекти. Те се стремят да разберат начините, по които черната дупка се отклонява от това, което се очаква от физиката.Никой не знае как точно се създава яркият пръстен около дупката. Още по-интригуващ е въпросът какво се случва, когато даден обект попадне в черна дупка.Екипът също визуализира свръхмасивната черна дупка в центъра на нашата галактика - Млечния път.Колкото и странно да звучи, това е по-трудно, отколкото да се получи изображение от далечна галактика.Това е така, защото по някаква неизвестна причина \"огненият пръстен\" около черната дупка в сърцето на Млечния път е по-малък и по-слаб.", "date": "2019.04.10", "title": "Показаха първата истинска снимка на черна дупка"}
{"url": "https://news.bg/int-politics/turtsiya-zaplashi-sasht-da-nameri-alternativa-na-iztrebitelite-f-35.html", "text": "Турция ще намери алтернатива на изтребителите F-35 в случай, че САЩ откажат да ги доставят. Това предупреди турският външен министър Мевлют Чавушоглу в ефира на турската телевизия NTV.\"Има F-35, има и самолети руско производство. Ако не успее да придобие F-35, Турция ще закупи аналогични самолети от други страни. И това ще продължи, докато не започне производство на наши собствени изтребители от пето поколение\", коментира Чавушоглу.По думите му от САЩ излизат противоречиви изявления по повод по-нататъшното участие на Турция в програмата F-35. \"Вече ни беше предаден четвърти такъв самолет\", добави турският първи дипломат.САЩ заплашват Турция да спрат доставките на F-35 заради придобиването от Анкара на руски противовъздушни ракетни системи С-400. Вашингтон твърди, че системите С-400 са несъвместими със стандартите на НАТО и заплашва с налагането на санкции за придобиването им.В същото време Анкара многократно е заявявала, че няма да се откаже от закупуването на С-400, а първата партида от системи за противовъздушна отбрана ще пристигне в страната през юли.Както писаха някои медии, използването на F-35 от Турция заедно със зенитно-ракетните комплекси С-400 може да доведе до разкриването на секретните технологии на тези \"стелт\" изтребители.", "date": "2019.04.10", "title": "Турция заплаши САЩ да намери алтернатива на изтребителите F-35"}
{"url": "https://news.bg/politics/nfsb-razdelili-obedinenite-patrioti-prizna-siderov.html", "text": "От НФСБ са предопределили явяването на \"Обединени патриоти\" поотделно, като са казали, че категорично няма да се явят на тези избори с \"Атака\". \"Бяхме готови да участваме на евроизборите заедно с ВМРО без да имаме претенции за места, но те не пожелаха\" каза Сидеров.Това заяви лидерът на партията Волен Сидеров при регистрацията на политическата формация в ЦИК, съобщи БНТ.\"ВМРО пък не посмя да се яви заедно с нас, което също им предложих. Бях готов да не участвам в листата, да приема техните кандидати, да нямам претенции за места, но въпреки това ВМРО не пожелаха, тъй като това щяло да развали след това управленската коалиция по тяхно мнение. Така е по принуда ние - трите партии, се регистрираме поотделно\", обясни Сидеров.От \"Атака\" чакат финала на политическата си академия, за да определят своята си листа за европейските избори. По думите му кандидатстването за предаването е до 21 април. След това зрителите ще подредят листата.\"Т.е. аз за първи път давам възможност млади и неопетнени хора да бъдат подредени според волята на зрителите\", каза още той.Събрани са над 4000 подписа. \"Листата не е готова, тъй като в момента тече Политическа академия - това е едно предаване и състезание, което тече всеки ден и аз съм жури. В него участват млади хора, които не са членове на партиен актив, не са били депутати\", заяви Сидеров.В 17.00 часа на 10 април изтича крайният срок за регистрация на партиите в Централната избирателна комисия за участие в европейските избори на 26 май, а инициативните комитети имат време до 15 април да подадат своите документи в ЦИК.Малко по-рано в ЦИК се регистрираха и от ДПС.", "date": "2019.04.10", "title": "НФСБ разделили обединените патриоти, призна Сидеров"}
{"url": "https://news.bg/int-politics/blokiraha-video-ot-profila-na-tramp-v-twitter-za-narushavane-na-avtorsko-pravo.html", "text": "Блокираха видео от профила на Тръмп в Twitter за нарушаване на авторско право. Двуминутният промоционален клип за кампанията на Тръмп през 2020 г. използва песента на Ханс Зимер от филма \"Черният рицар: Възраждане\", без да поиска авторски права от Warner Bros Pictures, съобщава БиБиСи.Видеоклипът е премахнат, часове след като Тръмп го публикува в профила си. Повече от един милион души са прегледали видеото, преди да бъде свалено.Той започва с образи на демократи, включително Барак Обама и Хилари Клинтън, последвани от текст, който гласи: \"Първо те пренебрегват, после ти се смеят и след това те наричат ​​расист\".След това видеото продължава с ключовите моменти от Тръмп като президент, като срещата на лидера на Северна Корея Ким Чен-ун, потвърждението на съдията от Върховния съд Брет Кавана и разследването на Робърт Мълър за намесата на Русия в изборите през 2016 г.Видеото завършва с послание, в което се казва, че \"вашият глас доказа, че те всички грешат\" и нарича преизбирането през 2020 \"голямата победа\".\"Използването на Warner Bros и \"Черният рицар: Възраждане\" в кампанията е неоторизирано. Работим по подходящите законови канали, за да го премахнем\", потвърждава компанията в изявление, преди Twitter да премахне видеото. След това видеоклипът е премахнат и заменен със съобщение, в което се казва: \"Тази медия е деактивирана в отговор на оплакване от собственика за авторски права.\" Това не е първият път, в който Тръмп е обвиняван в подобно използване музика.През октомври, Фарел Уилямс и Принс изискаха от президента Тръмп да престане да използва музиката им на политически събития.Риана изпрати писмо до Тръмп да спре да използва нейната песен \"Не спирайте музиката на политически събития\".Стив Тайлър от Aerosmith също изрази недоволство, когато Тръмп използва един от хитовете на групата - Living 'On The Edge.", "date": "2019.04.10", "title": "Блокираха видео от профила на Тръмп в Twitter за нарушаване на авторско право"}
{"url": "https://news.bg/regions/asfaltirat-ulitsite-v-zakonnata-chast-na-romskiya-kvartal-v-stara-zagora.html", "text": "Община Стара Загора изгражда нови улици в законната част на ромския квартал \"Лозенец\", предаде БНР по информация на кмета Живко Тодоров. Някои от старите улици също ще бъдат преасфалтирани.\"Целта ни е да покажем на хората в законни жилища, че те са от правилната страна. Да разберат, че има грижа за тези, които живеят законно и плащат данъци\", обясни градоначалникът.Междувременно продължава подготовката за , които се намират над кв. \"Три чучура-север\" и дерето.Припомняме, принудителното премахване на къщите е насрочено за понеделник. Няма как те да бъдат узаконени, тъй като са в зелена зона и в сервитута на дерето.След като обитателите им отказаха да ги отстранят доброволно и заведоха дела, съдът се произнесе в полза на общината.До момента под ръководството на Тодоров са съборени близо 130 незаконни постройки.  в южната част на кв. \"Кольо Ганчев\", а преди това - над 30 колиби в северната част на \"Лозенец\".", "date": "2019.04.10", "title": "Асфалтират улиците в законната част на ромския квартал в Стара Загора"}
{"url": "https://news.bg/crime/v-silistra-hvanaha-narkodilar-s-heroin-i-metamfetamin.html", "text": "Органите на реда в Силистра заловиха наркодилър с хероин и метамфетамин, съобщиха от Областната дирекция на МВР в града.Около 1.30 часа в село Алеково криминалистите спрели за проверка лека кола, в която имало трима мъже на 30, 33 и 38-годишна възраст. И тримата имали предишни криминални регистрации, включително и осъдителни присъди за разпространение на наркотици.Полицаите започнали да проверяват мъжете. В единия униформените открили няколко пликчета със съмнително вещество. Полевият наркотест показал, че пликчетата съдържат 2 грама хероин и 4.2 грама метамфетамини.И тримата мъже са задържани за срок до 24 часа.Паралелно с това полицаите в областния град засекли и 15-годишно момче, което притежавало марихуана - 1.5 грама.По случаите са образувани производства.", "date": "2019.04.10", "title": "В Силистра хванаха наркодилър с хероин и метамфетамин"}
{"url": "https://news.bg/politics/toma-bikov-se-pita-za-otgovornostta-na-mediite.html", "text": "По време на годишния отчет на СЕМ Тома Биков постави и въпроса доколко медиите могат да носят отговорност. Политиците си носят отговорността чрез публичен бич, заяви депутатът от ГЕРБ от парламентарната трибуна.Трябва да питаме не само колко е високо доверието в българските институции, а колко е и това в медиите.Много хора гледат телевизия, но не вярват, заяви Тома Биков.По думите му медиите понякога са и първата власт, а към момента, според него, те не носят достатъчно отговорност.Той посъветва медиите да се замислят, че когато доверието в останалите институции се руши, то и медиите не остават встрани.Мнението на Биков е, че всички публични лица с изключение на политиците са освободени от отговорност. Той очаква СЕМ като институция да налага стандарт, но и няма как това да стане, ако самите медии не го направят, подчерта Биков.По думите му свободата на словото вече не се изразява с обективност и показване на всички гледни точки, а по-скоро с това всяка медия да има своята позиция. Това се е превърнало в световен стандарт, отбеляза Биков.Частните медии са преди всичко бизнес. Това е цената на свободата, смята герберът.Тома Биков заяви и че няма претенции към БНТ и БНР: \"Там може да чуете критични позиции към управляващите, но и гледната точката на управляващите.\"Депутатите приеха отчета на Съвета за електронните медии с 91 гласа \"за\" , 4 против и 0 въздържали се.", "date": "2019.04.10", "title": "Тома Биков се пита за отговорността на медиите"}
{"url": "https://news.bg/politics/tsvetanov-iska-balgarite-da-glasuvat-za-rezultati-a-ne-kompromati.html", "text": "Важно е хората да гласуват за тези, които са постигнали реални резултати с работата си, а не за тези с компроматите. Това заяви зам.-председателят на ГЕРБ и шеф на предизборния щаб на партията Цветан Цветанов в Каспичан по време на среща с членове и симпатизанти.Цветанов коментира, че евровотът е генерална репетиция за местните избори по-късно тази година. Победа на изборите за ЕП щяла да даде на ГЕРБ нужното спокойствие при подготовката за местните избори. В същото време това щяло сериозно да разклати опонентите от БСП.Очаквам в предстоящите предизборни кампании кандидатите на ГЕРБ за евродепутати, кметове и общински съветници да бъдат подложени на сериозна компроматна атака от БСП, посочи Цветанов.\"В обществото ни битува мнението, че евродепутатите единствено получават високи заплати, а в същото време не се усещат резултати от дейността им. Това категорично не е вярно. Точно евродепутатите на ГЕРБ показаха, че могат да защитават успешно националния интерес на България на европейски ниво\", каза Цветанов и даде пример с Андрей Новаков, който успя да се пребори за рекордно висок европейски бюджет за България в периода 2021 - 2027 г.", "date": "2019.04.10", "title": "Цветанов иска българите да гласуват за резултати, а не компромати"}
{"url": "https://news.bg/int-politics/kremal-komentira-bilbordove-na-poroshenko-s-putin.html", "text": "Говорителят на руския президент Дмитрий Песков коментира появили се в Украйна билбордове, на които са изобразени държавните глави на Украйна и Русия Петро Порошенко и Владимир Путин, съобщават руските медии.\"Вие знаете, ние избираме Путин. Е, а украинците ще видим\", отбеляза Песков.По този начин той отговори на искане за изясняване на отношението на Кремъл към използването от страна на Порошенко на образа на Путин в предизборната му кампания.От предизборния щаб на Порошенко обясниха идеята на плакатите. Оказва се, че представеният сюжет не означава, че екипът на Порошенко \"счита Зеленски за агент на Путин\".От предизборния щаб на украинския държавен глава са убедени, че Путин \"мечтае за слаб, неподготвен президент\".По-рано билбордовете коментира и говорителката на руското външно министерство Мария Захарова.\"За съжаление Сам Блек не доживя до наши дни. Авторът на незабравимата книга \"PR. Какво е това?\". Сигурна съм, че щеше да отиде в манастир след видяното. И би взел всички идеолози на Белия дом за \"демократизацията\" на Украйна\", пише Захарова.Вторият тур на президентските избори в Украйна ще се проведе на 21 април. На него един срещу друг се изправят настоящият президент Порошенко и комикът Володимир Зеленски. ", "date": "2019.04.10", "title": "Кремъл коментира билбордове на Порошенко с Путин"}
{"url": "https://news.bg/int-politics/ungariya-nyama-da-oblekchava-zakoni-koito-da-pozvolyat-na-soros-da-ostane.html", "text": "Унгария няма да облекчава правилата за международните университети, въпреки натиска от страна на Европейския съюз и предложението на Германия да посредничи за за колежа, основан от американския милиардер Джордж Сорос, коментира правителството, цитирано от \"Ройтерс\".Премиерът Виктор Орбан, който често се конфронтира с ЕС, е обвинен в ограничаване на академичната свобода с новите правила за висше образование, с които \"Централноевропейският университет\" е принуден да излезе от страната.\"Няма промяна в нашата основна гледна точка. Няма да променяме законите и правилата, които регулират висшето образование в Унгария. Все още действаме на тази основа\", обяви правителственият говорител Золтан Ковач.\"Централноевропейският университет\" на Сорос, който е роден в Унгария, ще премести част от дейностите си в Австрия от септември поради правилата, забраняващи издаването на американски дипломи.Спорът, често разглеждан като друг фронт в разногласията между Сорос и Орбан по въпросите за миграцията, е един от основните проблеми, който накара  на Орбан преди изборите за Европейски парламент.По инициатива на Манфред Вебер, водещият кандидат на ЕНП за ръководител на ЕС, правителството на германската провинция Бавария и Техническият университет в Мюнхен предложиха да помогнат. Предлагайки три нови професури и нови курсове за преподавателите на университета на Сорос, ще предоставят възможност за издаване на международни дипломи.Представител на унгарско правителство обясни пред опозиционен член на парламента на Будапеща, че Унгария счита баварското участие в унгарския сектор на висшето образование \"стъпка, която изгражда доверие\".Балаж Орбан, държавен секретар на министър-председателя, заяви, че правителството е \"готово да разгледа възможността за издаване на дипломи, признати в САЩ и Германия, както и в Унгария\".Но той отново подчертава, че всички университети трябва да се съобразяват с унгарското законодателство, а Ковач също така допълва, че участието на Бавария, макар и добре дошло, няма да доведе до никакви правни изменения.Ректорът на университета на Сорос, Майкъл Игнатиев не коментира, но заяви миналия месец, че за да се промени планът и да не напускат Будапеща, университетът иска ясен политически ангажимент от Орбан, че може свободно да издава дипломи.\"Този политически ангажимент трябва да бъде подкрепен от законодателство, което предоставя правно обвързващо разрешение за всички операции на Централноевропейския университет в Будапеща\", обяснява Игнатиев.След предложението на Бавария и заплахата на ЕНП към ФИДЕС \"се отвори вратата\", допълва Игнатиев, но правните гаранции все още са критични.", "date": "2019.04.10", "title": "Унгария няма да облекчава закони, които да позволят на Сорос да остане"}
{"url": "https://news.bg/crime/zaloviha-izdirvan-s-evropeyska-zapoved-za-arest-v-kaspichan.html", "text": "21-годишен мъж, обявен за международно издирване, беше задържан в Каспичан, съобщиха от Областната дирекция на МВР в Шумен.Европейската заповед за арест е била издадена от Германия. Мъжът с инициали К.З. е извършил няколко престъпления още в същия ден, когато е бил освободен от затвора в Нюрнберг - причинил телесни повреди на няколко души и откраднал парфюм.На 2 април той бил обявен за издирване, а седмица по-късно бил открит в село Каспичан. Първоначално криминално проявеният мъж бил задържан за 24 часа, а впоследствие мярката му за неотклонение била удължена на 72 часа.", "date": "2019.04.10", "title": "Заловиха издирван с европейска заповед за арест в Каспичан"}
{"url": "https://news.bg/economics/inspektsiyata-po-truda-ochakva-40-000-deklaratsii-za-trudova-bezopasnost.html", "text": "Главна инспекция по труда (ИА ГИТ) напомня на работодателите, че на 30 април 2019 година изтича срокът за подаване на годишната декларация по чл. 15 от Закона за здравословните и безопасни условия на труд, който тече от началото на годината.До момента са подадени около 7 200 декларации, което е под 20% от очакваните декларации. Остава да бъдат подадени още около 40 000 декларации, информират от ИА ГИТ.От трудовата инспекция се притесняват, че подаването на голям брой декларации в последния момент може да доведе до затруднения при използването на софтуера за приемането и обработването им, поради което апелират работодателите го направят навременно. Задължение да подават декларации имат новосъздадени през 2018 година предприятия, както и такива, при които към 31 декември на предходната година има промяна в обстоятелствата, подлежащи на деклариране. ИА ГИТ напомня, че за неподаване на декларация се носи административнонаказателна отговорност.С цел облекчаване на административната тежест за бизнеса, по инициатива на Инспекцията по труда от 2018 г. отпадна задължението за подаване на уведомления при липса на промяна в обстоятелствата, които вече са декларирани в Агенцията.На сайта на Изпълнителна агенция \"Главна инспекция по труда\", в рубриката \"Административно обслужване\", са публикувани указания относно попълването и подаването на декларацията, включително и по електронен път. За улеснение на потребителите е публикувано и видео за конфигуриране на Java за работа в портала за Е-услуги на ИА ГИТ.Данните от декларацията за условията на труд в българските предприятия са един от показателите, включени в Методиката за изготвяне на оценката на риска в тях. Тя е разработена по проект \"Оптимизация и иновации в ИА ГИТ\", финансиран по оперативна програма \"Развитие на човешките ресурси\", съфинансирана от ЕС чрез ЕСФ. По методиката, в която са включени и други показатели като установени нарушения, данни за трудовия травматизъм и др., специален софтуер ще оценява нивото на риск и ще групира предприятията според него. При планирането на дейността си Инспекцията по труда ще планира по-чести проверки в предприятията, оценени с най-висок риск по отношение условията на труд.", "date": "2019.04.10", "title": "Инспекцията по труда очаква 40 000 декларации за трудова безопасност"}
{"url": "https://news.bg/int-politics/ukrayna-razshiri-sanktsiite-sreshtu-rusiya-1.html", "text": "Правителството на Украйна разшири списъка на забранените за внос стоки в страната от Русия, съобщават руските медии.Украинското правителство е приело съответното решение без обсъждане.Какви стоки влизат в списъка, засега не се съобщава. В края на миналата година към списъка със забранени за внос стоки бяха добавени царевичното нишесте, глюкозата и глюкозен сироп, както и малтодекстрин и сироп от малтодекстрин.Киев редовно налага нови санкции срещу Москва, обвинявайки я в намеса във вътрешните работи на страната. Така през март под ограничения попопаднаха руски компании, бизнесмени, политици, депутати и служители на силовите структури, които според Киев са \"причастни към , участвали са в строителството на , а също така в провеждането на избори в самопровъзгласилите се републики в Донбас\".В Москва определят като неприемливи подобни обвинения и действия.", "date": "2019.04.10", "title": "Украйна разшири санкциите срещу Русия"}
{"url": "https://news.bg/politics/zashto-naemat-na-mashinite-za-glasuvane-e-kolkoto-tsenata-im-pita-manolova.html", "text": "\"Защо се наемат машини за гласуване, след като могат да бъдат купени на същата цена - 3 000 лева на машина наем изглежда прекалено\".Това заяви националният омбудсман Мая Манолова в коментар за откритата от Комисията състезателна процедура с договаряне за възлагане на обществена поръчка. Предметът на поръчката е: \"Наемане на 3 000 специализирани устройства с инсталиран софтуер за електронно машинно гласуване\".Максималната прогнозна стойност на обществената поръчка е в размер на 7 500 000 лева, без включен ДДС. Коментарът си Манолова направи по време на среща, организирана заедно с КНСБ и с участието на председателката на ЦИК Стефка Стоева и говорителя й Александър Андреев и представители на най-големите организации на хората с уврежданията, съобщиха от Администрацията на омбудсмана.Манолова припомни, че през тази година, освен избори за европейския парламент, има и местни избори, в които също ще се гласува машинно. Два пъти повече секции ще бъдат оборудвани с машини, което означава 9 млн. за първия вот и още 18 млн. за вота през октомври, или общо 27 млн. лева наем.Според омбудсмана това е прекалено. Тя призова да се положат усилия за тяхното закупуване, за тяхното производство биха могли да се ангажират български производители, или да се закупят машини.Манолова призна, че над пет пъти е поставяла въпроса на вниманието на предишната ЦИК, която по думите й - откровено саботирала въвеждането на машинното гласуване.Поводът за днешната среща между омбудсмана, представители на КНСБ и на ЦИК бе приетият преди дни доклад на Европейския икономически и социален комитет (ЕИСК) за правата на хората с увреждания да гласуват на предстоящите европейски избори.Според заключенията в доклада милиони граждани на ЕС нямат възможност да дадат своя вот заради технически пречки, които не отчитат произтичащите от техните увреждания специфични нужди. От администрацията на обществения защитник са категорични, че този извод важи още по-силно за България, която все още поставя бариери пред вота на хиляди граждани.\"Машинното гласуване е възможност за осигуряване на тайната на вота на хората с увреждания, а следващата стъпка ще бъде електронно гласуване, така че публичният контрол върху работата на ЦИК по машините и електронния вот е изключително важен\", категорична бе Мая Манолова.От администрацията на омбудсмана са предложили няколко варианта за улеснен достъп за гласуване на хората с увреждания. Те са: осигуряване на достъпна информация преди и по време на гласуването, възможност за въвеждане на брайлов шаблон, жестомимичен превод онлайн, транспорт на хората с увреждания до урните, достъпни тоалетни и паркоместа, безплатна телефонна линия за информиране и достъпни помещения, адаптирани за хора с инвалидни колички.Според Манолова повечето от предложенията могат да бъдат приложени веднага, без да се налага промяна на Изборния закон.От КНСБ поискаха ЦИК да изработи специален знак, с който да се маркират секциите, достъпни за хора в неравностойно положение, да се направи преглед на сроковете за регистрация за гласуване и др.Председателят на ЦИК Стефка Стоева увери, че предложенията ще бъдат разгледани още утре на заседание на Комисията и се съгласи, че повече от половината могат да бъдат въведени за предстоящите евроизбори.", "date": "2019.04.10", "title": "Защо наемът на машините за гласуване е колкото цената им, пита Манолова"}
{"url": "https://news.bg/politics/demarshat-e-nay-ostrata-diplomaticheska-reaktsiya-na-mvnr.html", "text": "България и българското МВнР няма да позволят каквато и да е намеса, на която и да държава, във вътрешната политика.Tова увери вицепремиерът и министър на външните работи Екатерина Захариева по време на изслушването си в Народното събрание.Захариева беше повикана в НС по инициатива на \"Обединени патриоти\" по темата за  преди изборите в Турция. Турският министър намекна за намеса от страна на югоизточната ни съседка при приемането на закона за вероизповеданията. Думите му предизвикаха моментална реакция, включително и от страна на МВнР.Захариева поясни, че демаршът, който е и направен, е най-острата реакция, която може да се направи.По думите ѝ отмяната на посещението на Чавушоглу у нас е една от най-тежките отговори.Според нея в зависимост от ситуацията в дипломацията се решава кой е най-добрият начин за реакция.Захариева посочи, че изказването на Чавушоглу е неприемливо и се надява повече такива изказвания да няма за в бъдеще. По думите ѝ реакцията на Министерството на външните работи била достатъчно показателна.\"И в изявлението на неговия говорител, и в неформален разговор с мен, Чауошоглу подчерта, че думите му на се били приети правилно\", заяви Захариева и обясни, че това е един вид извинение.\"Искам да вярвам, че такива изказвания няма да се случат повече в бъдеще и няма да попречат на нашите взаимоотношения\", допълни тя.По време на изслушването лидерът на НФСБ Валери Симеонов опонира, че както и да се тълкува това, думите на турския министър са намеса във вътрешните работи и нагъл опит за дискредитация на парламентаризма в България. На подобни прояви трябва да реагира безкомпромисно и да бъдат пресичани в зародиш, подчерта Симеонов.Захариева му отвърна с потвърждение на тезата, че реакцията на Министерството на външните работи е била с доста тежки дипломатически мерки.\"На мен като външен министър много ми се иска така ревностно да браним защитата на България и ненамесата във вътрешната политика от всяка друга държава. С Турция реагирахме адекватно, както винаги сме реагирали\", посочи Захариева.Припомняме,  с искането за  на вероизповеданията засягаше предимно Главното мюфтийство, чиито дългове бяха над 8 млн. лева, а останалите вероизповедания нямаха просрочени задължения.След  депутатите приеха, че дълговете няма да се опрощават, а ще се отлагат.В деня, когато бяха приети окончателните промени в Закона за вероизповеданията, с които се приема, че  и българската погасяването на задълженията, които има Главното мюфтийство, стана ясно, че е имало намеса от Турция.о, които са около 8 млн. лева. Запознати уверяваха, че от наеми на имоти .Информацията за  политика стана повод външният министър Екатерина  в България Н. Пр. Хасан Улусой.Междувременно стана ясно, че от партия ДОСТ са започнали \"Национална подписка с искане за законово признаване от страна на българската държава на статут на национално малцинство\". Това стана причина за проверка, поискана от главния прокурор .", "date": "2019.04.10", "title": "Демаршът е най-острата дипломатическа реакция на МВнР"}
{"url": "https://news.bg/regions/bolnitsata-v-asenovgrad-poluchi-posledno-pokolenie-aparatura.html", "text": "Общинската болница в Асеновград се сдоби с последно поколение компютърен томограф, предаде БНР.По думи на управителя на здравното заведение д-р Иван Червенков в момента се извършва монтажът на апаратурата в специално оборудвано за целта помещение.Чисто новият скенер е 16-слайдов и дава възможност за по-добра визуализация на образа и по-прецизна диагностика. Той е по-щадящ както за пациентите, така и за лекарите.Томографът е на стойност 420 000 лева. 100 000 лева от тях са отпуснати от общината, а останалата част от средствата са от бюджета на болницата.", "date": "2019.04.10", "title": "Болницата в Асеновград получи последно поколение апаратура"}
{"url": "https://news.bg/comments/bibi-go-napravi-otnovo.html", "text": "Бенямин Нетаняху спечели още едни парламентарни избори в Израел и това лято ще стане министър-председателят, който e бил най-дълго на тази позиция в историята на страната. Никога досега обаче едни избори не са били повод за толкова много добри новини за Биби.Хиксът с вкус на победа Макар на старта на предизборната кампания, ръководената от премиера на страната, партия \"Ликуд\" да бе първа политическа сила, то нещата бързо се промениха, когато през февруари месец следващите по сила две опозиционни партии - Хосен ле-Израел на Бени Ганц и Йеш Атид на Яир Лапид, сключиха Синьо-Бялата коалиция (по аналогия с цветове на израелското знаме).В нея се присъединиха и още двама генерали, които, подобно на Бени Ганц, са бивши Началници на генералния щаб - Габи Ашкенази и Моше Ялон. Най-големият синдикат в Израел също се включи в така създалата се коалиция. По този начин срещу Нетаняху се сформира една разнообразна мрежа от хора, имали най-различни социални роли: военни, телевизионни звезди, синдикалисти и т.н. Един своеобразен политически all-inclusive.И според социологията \"Ликуд\" на Биби Нетаняху започна да изостава спрямо така организиралата се Синьо-Бяла коалиция (в зависимост от данните, с между 1 и 6 мандата).Резултатите от изборите обаче показват, че при 97% преброени бюлетини, партията на Биби е изравнила резултата, а дори и води с малко (\"Ликуд\" е с 26.27% от вота, докато Синьо-Бялата коалиция, водена от Ганц и Лапид, е втора с 25.94%). Това прави по 35 мандата за всяка една от тях.Но този привиден хикс всъщност е с вкуса на победата за Биби Нетаняху. Макар още да не е прозвучал финалният съдийски сигнал (има все още непреброени бюлетини), от мач, в който изоставаше, отборът на \"Ликуд\" изравни, а в последните минути от игровото време натиска и за победен гол.Но с или без него, няма голямо значение. Понеже на тези избори големият въпрос не бе толкова коя ще бъде първата политическа сила, а кой ще успее да си спечели коалиционно мнозинство в 120-местния Кнесет. Именно тук идва втората добра новина от изминалата нощ за израелския министър-председател.Десните имат мнозинство в КнесетаЗаедно с \"Ликуд\", в парламента на Израел ще влязат 6 десни партии (макар и теоретично, има възможност да станат и 7, ако Новото дясно на Айелет Шакед и Нафтали Бенет успее да прескочи в последния момент 3.25%-та бариера). Всички заедно, те получават мнозинство от 65 мандата срещу 55 на левите и арабските партии (с уговорката, че са възможни вариации, докато не видим окончателните резултати). Макар и с минимална стъпка, възможно е тази преднина да се увеличи, ако идващите гласове на дипломатите и военните бъдат в посока на десните партии (Новото дясно, на което не му достигат около 4 хил. гласа, може да влезе или пък \"Ликуд\" да получи допълнителен мандат).Ако мислите, че това е малка преднина, то имайте предвид, че последният кабинет на Нетаняху накрая се подкрепяше в Кнесета с мнозинство от един човек.Левицата се маргинализираМузика за ушите на Нетаняху, който е губил парламентарни избори от израелските лейбъристи и коалициите, които те за заформяли срещу него. Ако на последния вот за Кнесет през 2015-та година Ционисткият съюз (коалиция от Партията на труда и Хатнуа) се класира на второ място с 24 спечелени мандата, то днес ръководената от Ави Габай Партия на труда ще има само 6 представители в парламента на страната (с 4.46% от вота партията регистрира най-слабия резултат в над 70-годишната си история). Социално-либералната \"Мерец\" също има по-скромно представяне спрямо предишния си резултат (партията ще бъде с един мандат по-малко, получавайки 4 места в Кнесета).По-слабо представяне и за арабските партииКогато стана ясно, че арабските партии няма да се явяват заедно на изборите, разпадайки се на два блока - ляво-секуларен и дясно-ислямисти (макар и с общ националистически фундамент) - само по себе си това бе добра новина за десните в страната. През 2015-та година арабските партии участваха съвместно на вота и станаха третия по сила блок в парламента. На текущите избори обаче едната коалиция ще има 6 (Хадаш - Та\"ал), а другата - 4-ри мандата (Ра\"ам - Балад). Това е с 3-ма представители по-малко, отколкото те спечелиха преди четири години.По този начин, при около 1/5 от населението в Израел, арабските партии спечелиха 1/12 от местата в Кнесета. Макар още да не е официализирана, за последното вероятно е допринесла и по-слабата изборна активност сред арабското население спрямо общата такава за страната.Да се отървеш от блудните си синове и щерки Една от големите дилеми пред Биби Нетаняху в рамките на изборната кампания се състоеше в неговата стратегия спрямо по-малките (и често, по-десни) партии, много от които са му и текущи коалиционни партньори. От една страна, той имаше крещяща нужда от тях, за да може да \"заобиколи\" Синьо-Бялата коалиция и нейните потенциални партньори, за да състави ново правителство. От друга, \"Ликуд\" не можеше да си позволи да губи десни гласове.В този контекст, непосредствено преди изборите, Нетаняху извади от ръкава си един от обичайните си номера, заявявайки, че ако бъде преизбран, той ще наложи израелското право върху еврейските селища в Западния бряг (добре преценено изказване, което постигна целта си да бе разбрано и \"преведено\" от журналистите като обещание за анексия на израелските заселнически анклави, без това да е обезателно така).Този предизборен жокер със сигурност е довел до катализиране на допълнителна подкрепа за \"Ликуд\", за сметка на по-малките десни партии (тепърва социологията ще покаже в какъв мащаб е било това движение). Но партията Новото дясно, ръководена съвместно от министъра на образованието Нафтали Беннет и от министъра на правосъдието Айелет Шакед бе халосана лошо (засега по-скоро няма да влезе в Кнесета). Макар и двамата министри да са от бившето обкръжение на Биби Нетаняху и \"Ликуд\", едва ли израелският министър-председател е имал по-сложни и неприятни отношения с други коалиционни партньори, каквито е притежавал с тези двамата, които непрекъснато го атакуваха отдясно (било за политиката му спрямо Хамас, било за липсата на такава спрямо ролята и функциите на Върховния израелски съд).В крайна сметка обаче, Нетаняху ще има достатъчна подкрепа в Кнесета, при това без да трябва да се съобразява с блудното си политическо потомство и техните партийни трансформации - Беннет и Шакед.Това не означава, разбира се, че в следващия кабинет няма да има дразнители за Биби: Авигдор Либерман, изненадващо за всички, прескочи парламентарната бариера, и ще бъде на линия.Парираният удар от прокуратурата Но най-голямата победа на израелския министър-председател се крие в това, че той успя да минимализира щетите, причинени от главния прокурор, Авихай Манделблит, който, в разгара на кампанията, заяви, че ще повдигне обвинения срещу Биби Нетаняху за корупция и за злоупотреба с влияние. На теория, това трябваше да прекърши кампанията на Нетаняху. На практика обаче премиерът бързо се ориентира в ситуацията, обръщайки ситуацията в своя полза. Така управляващият от (но не само) 10 години политик се претвори в ролята на девствен патриот, чиято нравственост и дълг към страната са го направили жертва на лявата антиизраелска конспирация, организирана от медиите и прокуратурата (и от арабите, и от Иран, и т.н).Голямата победа на БибиВъпреки че все още не са обявени официалните резултати от парламентарните избори в Израел, победителят е вече ясен. Възможните корекции и размествания няма да променят голямата картина. А в нейния център стои Биби Нетаняху, който остава последният голям политик, който е на израелската и международната сцена от 90-те години насам.Биби е тук и все още не е направената стената, на която да му бъде закачен портретът.", "date": "2019.04.10", "title": "Биби го направи отново"}
{"url": "https://news.bg/politics/lilyana-radeva-i-ralitsa-dobreva-se-zakleha-kato-deputati.html", "text": "Лиляна Радева и Ралица Добрева положиха клетва като депутати в 44-то народно събрание.Ралица Добрева се връща в парламента на мястото на Цецка Цачева като депутат от ПГ на ГЕРБ. Цачева е декларирала в Централната избирателна комисия (ЦИК), че се отказва от мястото си на народен представител.Лиляна Радева заема мястото на новият правосъден министър Данаил Кирилов.Добрева и Радева положиха клетва в Народното събрание и заеха местата си.", "date": "2019.04.10", "title": "Лиляна Радева и Ралица Добрева се заклеха като депутати"}
{"url": "https://news.bg/int-politics/erdogan-predvizhda-nova-sreshta-s-putin-makron-i-merkel-za-siriya.html", "text": "Скоро Русия, Турция, Германия и Франция може да проведат нова среща на върха за сирийското споразумение. Това заяви пред репортери президентът на Турция Реджеп Тайип Ердоган малко след , където разговаря с руския президент Владимир Путин, предаде ТАСС.По думи на Ердоган наскоро френският президент Емануел Макрон е призовал за това.Путин също приветства идеята за четиристранна среща, каза още Ердоган, цитиран от \"Дейли Сабах\".Турският държавен глава отбеляза, че за да се проведе среща на върха в този формат, трябва да се постигне напредък при създаването на сирийски конституционен комитет.Припомняме, на 27 октомври руският президент Владимир Путин, турският държавен глава Реджеп Тайип Ердоган, френският президент Емануел Макрон и германският канцлер Ангела Меркел проведоха Тричасовата среща, която за първи път се състоя в този формат, беше потвърждение, че целта и на четирите страни е политическо и дипломатическо разрешаване на конфликта в Сирия.Тогава четиримата лидери призоваха за увеличаване на хуманитарната помощ за сирийците, както и за възстановяването на повредената инфраструктура.", "date": "2019.04.10", "title": "Ердоган предвижда нова среща с Путин, Макрон и Меркел за Сирия"}
{"url": "https://news.bg/crime/170-kg-kokain-sa-zadarzhani-ot-balgarskite-i-rumanskite-granichari.html", "text": "170 кг кокаин са задържани от българските и румънските власти. Това заяви премиерът Бойко Борисов в началото на днешното правителствено заседание.Припомняме, преди 2 дни стана ясно, че десетки килограми кокаин са плували по румънското крайбрежие.От 5 април с румънските власти се работи заедно по случая, уточни вътрешният министър Младен Маринов. Усилено наблюдение има при Шабла, в акваторията на Черно море. Открити са 6 пратки от кокаина, който е обвит в непромокаема материя, заяви министърът.Премиерът допълни, че обвита със спасителна жилетка пратката се държала над водата. Дрогата била открита от служители на Гранична полиция. Най-вероятно схемата за предаване без да се виждат хората в открито море са пускани пратки - сини, червени, жълти. Всички били гумирани.Наркотиците са описани са от органите, каза министър Маринов и допълни, че продължава съвместната работа с румънските граничари.", "date": "2019.04.10", "title": "170 кг кокаин са задържани от българските и румънските граничари"}
{"url": "https://news.bg/politics/950-lv-stava-startovata-zaplata-na-meditsinskite-sestri.html", "text": "Правителството отпуска близо 50 милиона лева за повишаване на заплатите на медицинските сестри. Това стана ясно в началото на редовното правителствено заседание в Министерски съвет.С направеното предложение заплатата на медицинските сестри и специалистите по здравни грижи става 950 лева.Малко по-късно медсестрите увериха, че продължават с протестите и настояват за 1120 лв. стартова заплата.До 15 май от Здравното министерство ще представят пред Асоциацията на професионалистите по здравни грижи и медицинските специалисти окончателния вариант на методиката. Очаква се тогава да бъде разпределен ресурса по отделни лечебни заведения.Основните причини за днешното решение на Министерския съвет е демографският проблем в страната, както и наличието на региони, в които достъпът до здравеопазване е затруднен заради отдалеченост, високо планинско разположение или трудна достъпност.Министър Ананиев обясни, че парите ще бъдат отпуснати допълнително като субсидия на болниците. Направеният анализ от страна на Министерство на здравеопазването е показал, че има диспропорции и отклонения в механизмите за разпределение на разходите. Целта е да бъде гарантиран равнопоставеният достъп на гражданите до медицинска помощ. Лечебните заведения да лекуват според потребностите на населението и съобразно правилата за добра медицинска практика, обясни Ананиев.Министър-председателят Бойко Борисов изтъкна, че всяка една сфера на икономиката се развива, расте и на базата на това правителството може да си позволи да вдигне заплатите на здравните специалисти. С увеличението премиерът се надява работните места на здравните специалисти да бъдат запазени.Борисов се надява и да има контрол върху разпределението на средствата, така че да не стане като преди - докторите да си разпределят парите и те да не стигнат до сестрите.\"Това, което сме поели като ангажимент, това да бъде минималната работна заплата\", заяви премиерът. Увеличението е и за болниците, които са трудно достъпни и не могат по клинични пътеки да наберат достатъчно клиенти.Борисов заръча на здравния министър Кирил Ананиев да се срещне с медицинските сестри и да им обясни новата методика за получаване на заплатите и контрола върху нея.", "date": "2019.04.10", "title": "950 лв. става стартовата заплата на медицинските сестри"}
{"url": "https://news.bg/politics/dps-se-obyavi-za-garant-na-mira-v-balgariya.html", "text": "ДПС се обяви за гарант на мира в България при внасяне на документите за регистрация в ЦИК за предстоящите избори за европейски парламент, съобщи БНТ.С регистрацията на ДПС заявяваме, че сме гарант за мира и стабилността в страната, региона и Европа. Гарант сме на правата и свободите на всички български граждани, гарант сме за достоен живот в страната - достоен живот и европейски стандарти, обяви председателят на ДПС Мустафа Карадайъ.\"Ние сме единствената партия, която еднакво отстоява европейските ценности и в Брюксел, и в България\", заяви Карадайъ.Той припомни приоритетите на партията за евроизборите - чисти храни, чиста вода, чист въздух, чиста зелена енергия и високи технологии. Карадайъ обясни, че над 100 души са предложени за листата на ДПС за евроизборите от регионалните структури на партията в страната, но тепърва предстои този въпрос да се обсъжда.Часове след тях в ЦИК се регистрираха от \"Атака\". Крайният срок за регистрация в ЦИК изтича днес в 17 часа.", "date": "2019.04.10", "title": "ДПС се обяви за гарант на мира в България "}
{"url": "https://news.bg/int-politics/organizatsiyata-na-amerikanskite-darzhavi-prizna-pratenik-na-guaydo-za-poslanik.html", "text": "Постоянният съвет на Организацията на американските държави (ОАД) призна пратеника на венецуелския опозиционен лидер Хуан Гуайдо за посланик на страната в регионалната структура, съобщава \"Си Ен Ен\".С 18 гласа \"за\", 9 \"против\" и 6 \"въздържали се\" Съветът определи Густаво Таре за постоянен представител на парламента на Венецуела пред Постоянния съвет на ОАД до провеждането на нови президентски избори.Въпреки решението обаче Таре няма да представлява правителството на Венецуела в ОАД, тъй като Организацията признава двойствеността на властите в страната, макар в приетата резолюция да се посочва, че \"президентската власт на Николас Мадуро не е легитимна\". Доказателство за това е, че представителството на правителството на Мадуро участва в Съвета, гласувайки против резолюцията.Гуайдо, който се самопровъзгласи за президент на Венецуела и бе , приветства решението на Съвета. От своя страна правителството на Мадуро осъди мярката, наричайки я \"безочливо и престъпно нарушаване на международното право\".", "date": "2019.04.10", "title": "Организацията на американските държави призна пратеник на Гуайдо за посланик"}
{"url": "https://news.bg/politics/simeonov-borisov-priema-ostavki-na-kilogram.html", "text": "Борисов приема оставки на килограм и демонстрира, че не му пука за капацитета на Народното събрание и на изпълнителната власт. Това коментира лидерът на НФСБ Валери Симеонов в кулоарите на парламента по повод оставката на Делян Добрев.Валери Симеонов намекна, че след толкова оставки на дневен ред и при положение, че се принуждава за оставка човек от партията, неминуемо идва и въпросът и за оставката на министър-председателя Бойко Борисов.По повод  Валери Симеонов подчерта, че е гласувал против, както и колегите му от НФСБ - \"защото навсякъде, включително и в политиката трябва да има здрав разум\". Делян Добрев бил кадърен човек и изключителен специалист в областта на енергетиката и икономиката.Според Симеонов не бива да си представяме, че има \"неизчерпаемост на кадърни кадри\" в България, защото не било така. По думите му този \"отвратителен процес, на който сме свидетели\" и в който част от хората са и жертви, трябва да бъде прекратен.Според Симеонов перспективата е, че за следващия парламент този, който има апартамент или не дай си боже фирма, не трябва и да си помисля да се кандидатира за народен представител.За народни представители трябва да се кандидатират само малоимотни хора, такива, които спят под мостовете на Карловската река, и хора, които са клошари. В крайна сметка според лидера на НФСБ те ще бъдат с предимство.Той е категоричен, че сме свидетели на едно опростачване в политиката с активно съдействие на опозицията и медиите.По думите му кампанията спекулира с най-ниските чувства на българския народ - завистта и неудовлетвореността от живота.Стига се до едно обезкървавяване на парламента, като не можем да отречем, че затова заслуга има и министър-председателят, посочи лидерът на НФСБ.Той допълни още, че това, което виждаме в България са процеси ни приближават към времето на Великата китайска революция и Мао Дзе-дун, когато е имало разчистване на политическия елит.А честито сега, възкликна Симеонов.", "date": "2019.04.10", "title": "Симеонов: Борисов приема оставки на килограм"}
{"url": "https://news.bg/politics/goranov-se-pohvali-sas-spad-na-bezrabotitsata-i-rast-na-promishlenostta.html", "text": "През месец февруари регистрираната безработица достига 6.2%, което е понижение с 0.8% пункта спрямо същия месец на 2018 г. Данните представи финансовият министър Владислав Геранов на редовното заседание на Министерския съвет.През март общият показател на бизнес климата се повишава с 0.3% пункта, воден от по-добрите очаквания на фирмите от търговията на дребно.Индикаторът на доверието също се подобрява през март месец и оценката на домакинствата за текущото и финансово състояние се повишава. Очакванията за бъдещата икономическа ситуация също се повишават.Промишленото производство и оборотът също отчитат ръст от началото на 2019 г., като последните данни за февруари показват ръст от 6.6% и 6.9% ръст на оборота на промишлените предприятия. Продажбите от износ също нарастват до 13.5%, подкрепени от производството на химически продукти и производството на електрически съоръжения.Растежът на строителната продукция също отбелязва ръст от 9.2% през февруари месец и сградното строителство запазва водещата си роля. Гражданското строителство също отчита растеж от 13.5%.Кредитът за частния сектор също се развива положително и през февруари 2019 г. растежът се ускорява до 8.7% на годишна база, отчете Горанов в началото на днешното правителствено заседание на кабинета \"Борисов-3\".", "date": "2019.04.10", "title": "Горанов се похвали със спад на безработицата и ръст на промишлеността"}
{"url": "https://news.bg/world/germaniya-zapodozrya-humanitarni-organizatsii-v-sadeystvie-na-hamas.html", "text": "Германските власти претърсиха близо 90 имота на организации, заподозрени в подпомагане на палестинското ислямистко движение Хамас, под претекст че предоставят хуманитарна помощ, съобщава \"Вашингтон поуст\".Вътрешният министър на Германия Хорст Зеехофер съобщи, че \"мрежата\" е била ръководена от две групи, базирани в западната част на Северен Рейн-Вестфалия - WWR Help и Ansaar International.От министерството информират, че има индикации, че мрежата е осигурявала финансова и пропагандна помощ на Хамас - дългогодишен враг на Израел, който през 2001 г. е признат от ЕС за терористична група.Зеехофер заяви, че \"всеки, който подкрепя Хамас, под претекст че оказва хуманитарна помощ, нарушава фундаменталните ценности на германската конституция\".", "date": "2019.04.10", "title": "Германия заподозря хуманитарни организации в съдействие на Хамас"}
{"url": "https://news.bg/world/otkriha-ostanki-ot-razbitiya-yaponski-f-35.html", "text": "Открити са останки от японския F-35 стелт изтребител, ден след като изчезна от радара над Тихия океан, съобщава БиБиСи. Пилотът на самолета обаче все още не е намерен, коментират японски военни.Части от самолета са прибрани по време на спасителна операция в океан. Не е известно защо самолетът, който е на по-малко от година, е изгубил контакт и се е разбил.\"Събрали сме части от опашната част на изтребителя и вярваме, че се е разбил\", обяснява министърът на отбраната Такеши Ивайа пред репортери.Изтребителят изчезна вчера на 135 км източно от Мисава, град в североизточна Япония. Той губи контакт около 30 минути след излитането от въздушната база.Според министъра, липсващият пилот е изпратил сигнал за прекъсване на мисията. Цялата комуникация с него е загубена малко след това.Спасителните екипи продължават издирването на 40-годишния пилот, съобщава \"Киодо нюз\". Не са открити или докладвани проблеми със самолета по-рано, според японската медия NHK.Япония купува F-35, на цена около 90 млн. долара всеки, за да замени остарелия изтребител F-4.", "date": "2019.04.10", "title": "Откриха останки от разбития японски F-35"}
{"url": "https://news.bg/politics/v-gerb-nyama-dvoyni-standarti-ubezhdava-toma-bikov.html", "text": "Предполагам, че му е дошло в повече от тази помия, която се изля върху него.Това заяви депутатът от ГЕРБ Тома Биков по повод действията на вече бившия депутат от ГЕРБ Според Биков обаче това е достойно поведение.Това е стандарт, който виждате, че се спазва от всички. При съмнения или сянка на съмнения се подават оставки, посочи Биков.Това е , а останалите политически сили да си направят техен стандарт, препоръча депутатът от ГЕРБ.На въпрос дали това не е риск за предсрочен вот, той подчерта, че всяко нещо е риск, а въпросът бил да има единен стандарт.В ГЕРБ няма двойни стандарти, уточни Биков.За  депутатът беше лаконичен, че той трябва да каже дали за него важи този стандарт.По думите му е било негово решение да избяга от своето заседание.Нашето решение е да стоим тук и да ви отговаряме на въпросите, допълни Биков.", "date": "2019.04.10", "title": "В ГЕРБ няма двойни стандарти, убеждава Тома Биков"}
{"url": "https://news.bg/politics/mareshki-vazmuten-che-se-zanimavame-s-mahlenskite-neshta-na-yoncheva.html", "text": "Това е лично волеизявление и има решение на Конституционния съд, така че ние нямаме основание да не я подкрепяме. Такъв коментар направи пред медиите в кулоарите на парламента лидерът на Воля Веселин Марешки по отношение на Марешки обясни, че са изнесени някакви махленски неща в медиите от човек, който е . Макар и да не посочи името на депутата, Марешки визира за изнасяне на махленските неща Елена Йончева.По думите му има много недоказани неща и по-скоро не се обръща внимание на основното, а се занимаваме с махленски неща.От ДПС не пожелаха да коментират оставката на Делян Добрев, тъй като това било лично решение и нямали какво да добавят.", "date": "2019.04.10", "title": "Марешки възмутен, че се занимаваме с махленските неща на Йончева"}
{"url": "https://news.bg/politics/mariya-filipova-i-iliana-hristova-sa-novite-zam-predsedateli-na-kfn.html", "text": "Мария Филипова и Илиана Христова са новите зам.-председатели на Комисията за финансов надзор. Тяхното назначаване бе гласувано на днешното заседание на парламента.Мария Филипова е за зам.-председател на управление \"Надзор на инвестиционната дейност\", а Илиана Христова ще отговаря за управление \"Застрахователен надзор\". За тях гласуваха 113 народни представители. След гласуването двете положиха клетва пред народните представители.От парламентарната трибуна новоизбраният председател на Комисията за финансов надзор (КФН) Бойко Атанасов представи кандидатурите на своите заместници.Той подчерта, че основните цели, които той поставя пред регулаторния орган, са: \"създаване на стабилен екип от професионалисти, прозрачна и навременна комуникация с обществото и най-важното - осъществяване на изключително стриктен надзор по отношение на поднадзорните лица в трите основни направления, регулирани от Комисията - капиталовите пазари, сферата на застраховането и пазара на допълнителното пенсионно осигуряване\".Мотивите за номинацията на Илиана Христова за заместник-председател, който ръководи управление \"Застрахователен надзор\" са нейните опит и идеи. Те са от ключово значение за справяне с последствията от фалита на застрахователна компания \"Олимпик\", както и в изпълнение на обещанието за ограничаване и превенция на подобни случай в бъдеще, каза Атанасов.\"За да се справим и със сериозното предизвикателство със системата \"Бонус-малус\", на Комисията за финансов надзор е необходим твърдо отстояващ позицията си лидер, с ефективни комуникационни умения при дискусии с всички заинтересовани в процеса страни. Убеден съм в способностите на Илиана Христова, тъй като неведнъж е показвала качества при справяне с кризисни ситуации и навременна комуникация към всички заинтересовани лица\", каза Атанасов.Според концепцията на Христова Комисията в сферата на застрахователния надзор \"трябва да бъде сигурност за потребителите на застрахователни услуги и доверие на гражданите в осъществявания от държавата контрол\". Според нея за устойчив застрахователен сектор е нужен контрол, комуникация, кризисна превенция и дигитализация.\"Посоката, която ще следваме има за цел да създаде Клиент-центриран подход в сферата на застраховането, при който основният акцент е върху видимостта към новите идеи, осведомеността за посоките за действие и възможностите за бърза двупосочна комуникация с гражданите по основни, важни за обществото теми\", заяви Христова при представяне на своята концепция.Анализаторският опит бе сред основните мотиви за избор на Мария Филипова за зам. председател на управление \"Надзор на инвестиционната дейност\".Атанасов наблегна на над 10-годишния опит на Мария Филипова в правната сфера, което е: \"предпоставка да притежава широки познания и опит в анализирането, проучването и предприемането на дейности относно новоприети регулации, оптимизиране на съществуващи закони и подобряване на административните процедури\".Очакванията на Атанасов са, че с дългогодишния опит на Филипова в държавната администрация в сферата на финансите, тя ще допринесе за успешното международно сътрудничество и обмена на добри практики в контекста на подготовката на България за присъединяване към Валутния механизъм II (ERM II).В представената от Мария Филипова визия се акцентира на повишаване на ликвидността на капиталовия пазар, осигуряване на възможност за финансиране на нови дружества чрез него. В програмата й се цели: \"ускоряване на растежа на икономиката в средносрочен план и подобряване имиджа на България на международната карта на регулаторните органи в небанковия финансов сектор, както и по-доброто позициониране на България на \"инвестиционната карта на Европа\".В нейната концепцията има 3 основни сфери на развитие спрямо посочените по-горе казуси и тяхната значимост за капиталовия пазар в България: регулаторна дейност и контрол, намаляване на административна тежест на капиталовите пазари чрез мерките за оптимизация на процесите и дигитализация, както и международно сътрудничество и обмен на добри практики и международно позициониране на България с цел привличане на нови инвеститори и на работа на екипи по европейски програми за развитие на капиталовите пазари в ЕС.\"Заявявам намерението си Комисията за финансов надзор да продължи да предприема активни регулаторни действия, да осъществява ефективен риск базиран надзор върху небанковия финансов сектор с цел осигуряване на стабилни финансови пазари\", заяви Филипова в парламента.", "date": "2019.04.10", "title": "Мария Филипова и Илиана Христова са новите зам.-председатели на КФН"}
{"url": "https://news.bg/int-politics/netanyahu-ostava-na-vlast-s-nay-dobriya-rezultat-za-likud-pod-negovo-upravlenie.html", "text": "Израелският премиер Бенямин Нетаняху спечели отчетлива изборна победа след провелите се вчера парламентарни избори в Израел, като при преброени около 97 процента от гласовете, неговата партия \"Ликуд\" е с почти изравнени резултати с опозиционната центристка партия \"Синьо и бяло\", но десният блок е с решителна преднина, а за Нетаняху се отваря чист път за сформиране на управляваща коалиция, съобщават израелските медии.При преброени повече от 4 млн. гласа, дясната \"Ликуд\" събира 26,27 процента от гласовете, като печели 35 депутатски места в 120-местния парламент (Кнесет), което е най-добрият резултат на партията от изборите през 2003 г. насам (когато тя спечели 38 места под председателството на Ариел Шарон), и най-добрият резултат под председателството на Нетаняху.Нетаняху е премиер на Израел от 2009 г. насам и при очертаващото се оставане на поста за пети мандат той ще се превърне в най-дълго управлявалия премиер в историята на страната. Междувременно основният опонент на \"Ликуд\" в изборите, партията \"Синьо и бяло\", ръководена от бившия началник на израелските въоръжени сили Бени Ганц, печели 25,94 на сто от гласовете, което също им осигурява 35 депутатски места.В абсолютни числа само 14 000 гласа делят двете най-големи партии. Никоя друга партия не получава двуцифрено число депутатски места.След като пет десни и ултраортодоксални партии успяха заедно да съберат около 30 депутатски места, Нетаняху ще може да сформира правителство, подобно на сегашната си дясна коалиция, като разполага със солидните 65 места.От друга страна, четири леви и арабски партии събират общо 20 места, което ще ги остави в опозиция със \"Синьо и бяло\", очаквайки удобен момент да разклатят управляващата коалиция.Изненадващо на трето и четвърто място излизат ултраортодоксалните партии \"Шас\" и \"Обединен Тора юдаизъм\" съответно с 6,10% от гласовете (8 депутатски места) и 5,90% (8 места).На пето място е предимно арабската \"Хадаш-Та'ал\" с 4,61% или шест депутатски места.Исторически доминиращата Партия на труда се срина до шесто място с 4,46% (шест места), което е най-лошото представяне на партията в 71-годишната ѝ история.Като изключителна изненада се приема, че партията \"Нова десница\", водена от Нафтали Бенет и Айелет Шейк, не успя да премине изборния праг от 3,25%, като спечели само 3,14% от гласовете.От избирателната комисия посочиха, че избирателната активност е била 67,8 процента, което е с 4 процента по-ниска активност от тази при предишните парламентарни избори през 2015 г., когато е била 71,8 на сто. ", "date": "2019.04.10", "title": "Нетаняху остава на власт с най-добрия резултат за \"Ликуд\" под негово управление"}
{"url": "https://news.bg/politics/zanemareniyat-zakon-za-sem-rabotel-protiv-morala-ustanovi-rashidov.html", "text": "За първи път в комисия по култура и медии отчетът на СЕМ не мина така гладко, както досега. Това заяви в изказване в пленарна зала Вежди Рашидов по време на дебатите за отчета на СЕМ.По думите му това е станало не защото докладът е лош, а защото това е един отчет в рамките на закон, приет преди 20 години.Според Рашидов СЕМ е орган, който трябва да следи за поведението на медиите и да гарантира както свободата на зрителите, така и на медиите.Той е категоричен, че не вижда смисъл да се прави друг.Рашидов отбеляза, че проблемът не е в СЕМ, а в законите, които дават толкова права.В тази връзка той запита кой български гражданин е нарушил свободата на словото.Дълги години един стар закон помага за деморализиране на обществото, подчерта Рашидов. По думите му всеки занемарен закон може да занемари нещата, за които се говори, и те да придобият друг вид.Длъжни сме да съхраним хигиената на обществото, допълни Рашидов.", "date": "2019.04.10", "title": "Занемареният закон за СЕМ работел против морала, установи Рашидов"}
{"url": "https://news.bg/regions/nap-s-aktsiya-v-kardzhali-sreshtu-nelegalnite-prevozi-za-chuzhbina.html", "text": "Нелегален превоз към Западна Европа разкриха инспекторите на НАП в Кърджали. Днес бяха извършени проверки на пет микробуса, за които беше установено, че извършват нерегламентиран превоз и не издават фискални документи за парите, които получават от пътниците. Бусовете са шофирани от един-единствен човек в продължение на повече от 24 часа, което крие риск за сигурността на пътниците.От Приходната агенция съобщават, че собствениците на микробусите ще бъдат глобени с до 2000 лева.Акцията на НАП срещу нелегалните превози ще продължи и в следващите месеци. До момента са постъпили сигнали за над 100 превозни средства, които осъществяват нерегламентиран превоз в страната и чужбина, без да отчитат приходите си.Започват и проверки за съответствие на имущество и доходи на 172 собственици на микробуси, които редовно преминават през границата. Информацията за потенциално нерегламентираните превози е подадена от \"Гранична полиция\", като има физически лица, които притежават голям брой микробуси, движещи се към Западна Европа поне веднъж седмично. Някои от въпросните собственици обаче не са декларирали никакви доходи в последните 5 години, въпреки че притежават солиден автопарк и недвижими имоти. От НАП информират, че недекларираните доходи ще бъдат обложени с данък заедно с изтеклите лихви.Директорът на \"Фискален контрол\" в НАП Спас Шишков заяви, че освен фискален въпрос нерегламентираният превоз е най-вече проблем за сигурността на пътниците. По тази причина ще се предприемат мерки за въвеждане на ред в сектора.", "date": "2019.04.10", "title": "НАП с акция в Кърджали срещу нелегалните превози за чужбина"}
{"url": "https://news.bg/int-politics/pens-shte-poseti-granitsata-s-meksiko.html", "text": "Вицепрезидентът на Съединените щати Майк Пенс ще отпътува за мексиканската граница в четвъртък. Очаква се Пенс да посети части от граничната стена в Аризона и да говори с митническите и граничните служители.Визитата идва в разгара на спора около имиграционната политика на американския президент Доналд Тръмп и оставката на министъра на вътрешната сигурност Кирстен Нилсен.Според слуховете Тръмп е бил недоволен от Нилсен, тъй като тя не е изпълнила някои от неговите заповеди, като например затваряне на части от границата и разделяне на семействата на законните търсещи убежище.Тръмп каза още, че САЩ имат \"най-лошите закони за имиграцията на всяка страна по света\" и погрешно твърди, че той е спрял политиката за разделяне на деца, въведена от Обама. Политиката за \"нулева толерантност\" беше въведена от главния прокурор на Тръмп Джеф Сесианс през 2018 г. и включваше отделянето на деца от нелегални имигранти от родителите им.", "date": "2019.04.10", "title": "Пенс ще посети границата с Мексико"}
{"url": "https://news.bg/int-politics/prieha-dalay-lama-v-bolnitsa.html", "text": "83-годишният Далай Лама бе приет в болница в индийския град Ню Делхи. Той е приет с диагноза инфекция на гръдния кош, съобщава Ройтерс.Агенцията цитира личния секретар на тибетския духовен водач.Според него, във вторник, върховният лама се чувствал зле и отишъл в болницата. Според резултатите от прегледа лекарите открили, че страдал от инфекция. Очаква се лечението да отнеме два или три дни.Представителят на Далай Лама подчерта, че състоянието на духовния водач се оценява като стабилно.Миналата година медиите съобщиха, че Китай инвестира милиарди в Тибет в опит да засили контрола след смъртта на Далай Лама.", "date": "2019.04.10", "title": "Приеха Далай Лама в болница"}
{"url": "https://news.bg/int-politics/sasht-se-gotvyat-za-tvard-brekzit.html", "text": "САЩ се готвят за  и породените от него последствия, предаде \"Ройтерс\".Агенцията се позовава на изказването на финансовия министър на Белия дом Стивън Мнучин.Той на среща с конгресмени. Мнучин посочи, че смята твърд Брекзит като много реалистичен вариант.Неговата прогноза става в навечерието на извънредната среща на върха на ЕС, която е насрочена за днес.Очаква се на нея британският премиер Тереза Мей да получи отлагане до 30 юни. Само преди ден британският парламент прие специален закон за Брекзит със сделка.", "date": "2019.04.10", "title": "САЩ се готвят за твърд Брекзит"}
{"url": "https://news.bg/disasters/f-35-se-razbi-v-yaponiya.html", "text": "Японският министър на отбраната Такеши Ивая каза, че изтребител от японските военновъздушни сили F-35 е паднал в Тихия океан, съобщи ТАСС.Той поясни, че катастрофата се е случила близо до префектурата Аомори.- Пилотът все още не е открит, търсенето продължава, каза Ивая.Той добави също, че причините за инцидента в момента се установяват.", "date": "2019.04.10", "title": "F-35 се разби в Япония"}
{"url": "https://news.bg/int-politics/pentagona-podpisa-dogovori-za-1-mlrd-dolara-za-meksikanskata-stena.html", "text": "Министерството на отбраната на САЩ подписа договори за изграждане на участъци от . Общият размер на транзакциите е 976 млн. долара, пише АП.Договорът за 789 милиона щатски долара е сключен с компанията от щата Тексас SLSCO, която ще се занимава с изграждането на граничната ограда в щата Ню Мексико. Втори договор е подписан с строителната компания Barnard в Монтана за $ 187 млн. Тази компания ще строи стената в Аризона.По-рано в края на март, и.д. на министъра на отбраната Патрик Шанахан разреши използването на 1 млрд. долара за изграждане на 91-километрова част от стената на южната граница на САЩ.На 15 февруари Доналд Тръмп подписа указ за въвеждане на извънредно положение на южната граница на страната, което ще позволи на президента да получи общо 8 милиарда долара. Администрацията смята, че това ще помогне на властите да ограничат незаконната имиграция и контрабандата на наркотици.Преди това Тръмп и републиканците се опитваха да включат в държавния бюджет над  на стената на границата с Мексико. Поради спорове по този въпрос, на 22 декември 2018 г. работата на федералното правителство беше спряна, което продължи рекордните 35 дни.", "date": "2019.04.10", "title": "Пентагона подписа договори за 1 млрд. долара за мексиканската стена"}
{"url": "https://news.bg/int-politics/likud-vodi-na-izborite-v-izrael.html", "text": "Дясната партия \"Ликуд\" на израелския премиер Бенямин Нетянху води на изборите в Израел. При 64 % преброени бюлетини тя получава 38 места в парламента (Кнесета), пише в. \"Аарец\".Опозиционният центристки блок, воден от Бени Ганц, в момента може да претендира за 35 места в Кнесета.Официалните резултати от изборите в момента не са публикувани.Бенямин Нетаняху вече обяви началото на коалиционни преговори.След затварянето на изборните секции Нетаняху и Ганц едновременно обявиха победата на вота.", "date": "2019.04.10", "title": "\"Ликуд\" води на изборите в Израел"}
{"url": "https://news.bg/int-economics/otlozhiha-reshenieto-za-privatizatsiyata-na-hellenic-petroleum.html", "text": "Решенията за приватизацията на Hellenic Petroleum (ELPE) бяха отложени до края на изборите, съобщи в. \"Катимерини\".Изданието се позова на изказването на министъра на енергетиката Йоргос Статакис. Той говори ден след проваления търг за продаването на мажоритарен пакет от компанията.Той изключи възможността за намаляване на държавното участие в ELPE чрез фондовия пазар, но каза, че това може да стане чрез нов търг с нови условия, което означава, че това ще окаже влияние върху резултатите от проваления конкурс миналата седмица и причини за липсата на оферти.", "date": "2019.04.10", "title": "Отложиха решението за приватизацията на Hellenic Petroleum"}
{"url": "https://news.bg/disasters/turski-voenni-othvarlyat-obvineniyata-za-martvi-delfini.html", "text": "Турските военни се опитват да се защитят срещу обвиненията на гръцките морски еколози, че нейните военноморски учения стоят зад скорошния скок в броя на смъртните случаи на делфини.Това съобщават местни медии.Турските военни публикуваха в Twitter във вторник видеозапис и снимки на делфини, които щастливо придружават корабите по време на военноморски учения.В понеделник гръцкият институт \"Архипелагос\" съобщи, че от края на февруари на гръцките брегове на Егейско море са открити 15 мъртви делфини.Макар че не можеше да докаже каквато и да е връзка, данните сочат, че скокът е настъпил след турските военни учения между 27 февруари и 8 март.Турските военни заявиха, че въоръжените сили \"запазват чувствителността си към околната среда дори по време на операции\" и \"са действали със съзнанието за защита на нашите приятели в морето\".", "date": "2019.04.10", "title": "Турски военни отхвърлят обвиненията за мъртви делфини"}
{"url": "https://news.bg/weather/oblachno-i-dazhdovno-6.html", "text": "Днес ще остане предимно облачно, с временни разкъсвания и намаления на облачността над Западна България. Ще има валежи, в Южна и Източна България ще са на повече места, в отделни райони там - интензивни, а в Северозападна България ще са на по-малко места и предимно слаби. Вятърът ще се ориентира от север-североизток, но ще е предимно слаб. Максималните температури ще са между 14° и 19°.Това съобщават от НИМХ.Над планините ще преобладава облачно време с временни разкъсвания и намаления на облачността над масивите в Югозападна България. На много места ще има валежи от дъжд, само по най-високите части - от сняг. В отделни райони валежите ще са интензивни, след обяд в Рило-Родопската област - придружени с гръмотевици. Ще духа умерен до силен вятър от североизток. Максималната температура на 1200 метра ще е около 8°, на 2000 метра - около 2°.Над Черноморието ще преобладава облачно време с валежи от дъжд. Ще духа слаб вятър с източна компонента. Максималните температури ще са 12°-15°. Температурата на морската вода е 11°-12°. Вълнението на морето ще бъде 2 бала.Снимката е направена, благодарение на Motorola .", "date": "2019.04.10", "title": "Облачно и дъждовно"}
{"url": "https://news.bg/crime/klienti-prebiha-prodavach-v-gabrovo-zaradi-zabelezhka.html", "text": "Клиенти пребиха продавач на денонощен магазин в Габрово. Мащабното меле, след което продавачът е бил приет в болница с комоцио, е предизвикано от забележка, съобщи Нова телевизия.Трима клиенти са започнали да се заяждат с клиент, при което продавачът е казал да не изясняват отношенията си в търговския обект.Извадил си е медицинско и ще съди побойниците.Как ще работят нашите служители, те трябва да са спокойни на работното си място, запита пред bTV собственикът на магазина. Той обясни, че са пуснали клипа от видеокамерите на третия ден, за да покажат до какво може да доведе неконтролираното поведение на клиентите.", "date": "2019.04.10", "title": "Клиенти пребиха продавач в Габрово заради забележка"}
{"url": "https://news.bg/politics/za-grandomanski-proekti-harchili-parite-na-obshtina-sozopol.html", "text": "Парите в бюджета на община Созопол са харчени за грандомански проекти. Това заяви пред bTV общинският съветник от БСП Тихомир Янакиев.Дали са извършвани нередности в общината, ще запазя мнението си за себе си, каза Янакиев. \"Не мога да кажа дали ще излязат (нередности) - ако е имало нещо, ще излезе. Общината не се ръководи правилно. Това казва Министерството на финансите след като ни е задало задание да подготвим оздравителен план на общината. Не малка част от парите се изразходваха за грандомански проекти като стадиона, за които сега ще берем плодове\", каза Янакиев.Той даде пример, че ремонт на автогарата и поликлиника не били включени в проекти. В същото време е изградено осветление, което струва 4,5 млн. лева.Председателят на общинския съвет в Созопол Красимира Германова от ГЕРБ не смята, че тези проекти са грандомански. Всички неща се приемат с 99%, каза тя.В отговор Тихомир Янакиев каза, че общинските съветници от БСП не са гласували последните 4 бюджета.Запитан защо и него го викат на разпит заедно с кметове от созополски села, Янакиев каза: \"като отидем утре, ще разберем\".На въпрос дали има нередности в общината Красимира Германова, председател на общинския съвет в Созопол каза: \"ако бях забелязала, щях да сигнализирам. Естествено, че знам какво се приема в общинския съвет. Първият човек, който ги вижда, съм аз. Вече три мандата съм председател, каза Германова.В коментар на обвиненията, че са превеждани суми за строителни дейности за физическо лице, което няма нищо общо с фирмата, която изпълнява проекта, тя обясни, че общинският съвет не е контролен орган. \"Ние не контролираме как и по какъв начин и на кого са преведени средствата\", обясни Германова.Според Светлана Лулева, общински съветник от ГЕРБ в община Созопол, разследването срещу кмета на Созопол Панайот Рейзи не е \"някакъв огън\" (приятелски). Повдигнато е обвинение, временно е отстранен от поста си, кметсткото място не го е напуснал, увери Лулева.В телефонен разговор кметът Панайот Рейзи обяви, че не се чувства виновен, но излиза в отпуск до юни. Запитан за оставката, тъй като първоначалната информация бе, че е подал оставка и от кметския стол, и от партията, Рейзи заяви, че преценил: \"По-добре да си подам оставката от партия ГЕРБ и структурата в Созопол, на която съм председател. Обжалвал съм, на 16-ти ще има второ дело. Няма разнобой с партия ГЕРБ\", увери той.", "date": "2019.04.10", "title": "За грандомански проекти харчили парите на община Созопол"}
{"url": "https://news.bg/society/otbelyazvame-40-godini-ot-poleta-na-parviya-balgarin-v-kosmosa.html", "text": "Днес се навършват 40 години от полета на първия български космонавт Георги Иванов.На 10 април 1979 г. в 20.34 часа космическият кораб \"Союз-33\" е изстрелян в орбита около Земята. На борда му е международен екипаж, в който е включен и Георги Иванов. Командир на полета е Николай Рукавишников.По повод на годишнината в Ловеч ще бъде открита и паметна плоча \"40 години от полета на Георги Иванов\". В София във фоайето на БАН ще бъде открита изложба с фотографии от подготовката за полета. Ще бъде валидирана и юбилейна пощенска марка.", "date": "2019.04.10", "title": "Отбелязваме 40 години от полета на първия българин в Космоса"}
{"url": "https://news.bg/society/skladove-patishta-i-mebeli-troyanski-biznesmeni-sporyat.html", "text": "Преди дни news.bg разказа на читателите си за проблемите на един бизнесмен от село Добродан, община Троян.  до news.bg, в който говори за корупцията в общината. В сигнала си Христов обяснява за невъзможността да обезпечи транспортно бизнеса си поради интересите на своя съсед Александър Петров, който имал връзки в местната управа, откъдето го облагодетелствали. Христов обвинява общината, че не спазва изготвен чрез обществена поръчка Подробен устройствен план (ПУП) за изграждането на път до парцела му. Той обвинява също Петров, че само фиктивно е премахнал незаконна постройка, а от регионалните дирекции за национален строителен контрол (ДНСК) във Враца и Ловеч си затворили очите за това. News.bg предостави право на отговор на обвинения Александър Петров, който опровергава твърденията на съседа си.В писмо до екипа Петров разглежда различните твърдения на Христов като лъжи. Той предоставя и документи за твърденията си.Петров пише, че е собственик на няколко имота в село Добродан (бивш стопански двор) и неговият основен бизнес е като този на Христов - производство на мебели.Според сигнала на Христов, потвърдено от него и в телефонен разговор, той е бил първият, закупил земя в района и около него нямало сгради. До земята му се стигало по няколко пътя. Според Петров обаче това не е така. Той прилага скица от парцеларен план от 1992 година, според която на почти всички съседни парцели е имало различни постройки, а пътят бил един - път №17 (посочен с розово). Имотът на Христов е №14 (посочен с жълто).Според Петров първата действаща постройка в района е неговата, а не тази на Христов. През 2002 година Петров закупил имота, направил реконструкция и на 27 септември 2004 година го превел в експлоатация. Сградата на Христов била въведен в експлоатация през 2006 година.Като следваща лъжа Петров вижда твърдението на Христов, че той е останал без път, защото постройка на Петров му запречвала достъпа. Според Петров това е абсурдно, защото пътищата са държавна или общинска собственост и не могат да се продадат. Пътят бил само един, за което Петров предоставя скица.В сигнала Христов говори и за незаконна постройка на Петров, която е била премахната фиктивно, като от Община Троян му помогнали да я легализира, като това станало изключително бързо. В отговор на това Петров пише, че през 2007 година той закупува втори имот в района, върху който вече има съществуваща дърводелска работилница, за която има разрешително за въвеждане в експлоатация от 24 март 2006 година. За същия имот Христов твърди, че съседът е издигнал незаконна сграда. Според Петров обаче сградата вече е съществувала на имота, което се виждало от удостоверението за въвеждане в експлоатация.Петров пише, че постройката е абсолютно легална. Нелегален бил само покривът на постройката, защото през 2015 година при лошо време част от покрива се срутил. В помещението работили много хора и имало ценна техника, което принудило Петров бързо да изгради нов покрив от метални греди и ламарини. Така сградата функционирала 2 години, докато Христов не започнал \"да се заяжда\". Христов подал сигнал в общината, откъдето издали заповед за събаряне (заповедта е налична в публикацията по сигнала на Христов). Петров подчертава - ставало въпрос само за покрива, а не за цялата сграда, както твърди Христов.Петров премахнал покрива, което било констатирано с протокол от общината на 20 юни 2018 година. Дата беше потвърдена за news.bg от Общината в Троян. Тогава Петров решил да уголеми помещението си, защото и без това трябвало да прави проект, който да минава през общината. Така на 19 септември 2018 г. той получил разрешително за строеж, а на 13 ноември подал уведомление за започване на строеж и откриване на строителна площадка. След реконструкцията сградата била въведена в експлоатация на 5 март 2019 година. За тези твърдения Петров прилага документи за тези си твърдения.В сигнала на Христов той обяснява, че след като пътят му е бил препречен, общината в Троян възлага с обществена поръчка на независима фирма изготвянето на ПУП за нов път. След като планът станал готов обаче, той не влязъл в общинския съвет, общинарите приели друг такъв, който бил поправен спрямо желанията на Петров. Проблемът идвал от там, че трябвало да се отчуждят терени от имота на Петров, а той не искал. Тук Петров посочва друга лъжа - Христов сам бил затворил пътя си до цеха с незаконна постройка.\"Това не е вярно. Всяка седмица от моята фабрика, която е на десет метра от неговата се товарят и разтоварват тирове и камиони. Неговия достъп в имота беше затворен от самия него, от изграждането на нова пристройка към съществуващия цех. Прилагам две скици - едната от 2012 г., където е видимо, че в имота могат да влизат превозни средства. И втората от 2016 г. - от която се вижда пълното застояване по границите на имота му и така той сам затваря пътя си\", пише Петров.\"Искам да отбележа, че двата му ПУП-а и двете въвеждания в експлоатация са направени и узаконени с този път, а той сам си блокира входа към неговите производствени помещения и за тази негова безумица вече две години всички собственици на имоти сме подложени на всякакви проверки от най различни институции. Аз и моят брат бяхме обвинени в корупция, за която той не може да представи никакви доказателства. Озлобен от така създалата се ситуация, започна да напада и кмета на Община Троян и неговите служители. Питам аз, може ли един човек да купи всички общински служители, главния архитект, кмета, ДНСК Ловеч, ДНСК Враца, РОСВ Плевен и всички други проверяващи институции\", добавя Петров. Според него най-голямата наглост на Христов е, че искал да му се изгради нов път, така че да не бута постройката си.Петров завършва с това, че няма нищо против Христов и неговия бизнес. Семействата им даже били много близки преди години, когато Христов решил да се отдръпне. \"Оттогава непрекъснато саботира работата на всички в района, ние сме няколко души, които нямаме нищо против него. Достатъчно в тежки времена живеем и всички имаме своите проблеми, но няма да допуснем да се посяга на нашата собственост, поради глупостта на друг\", заяви за news.bg Петров.Той подозира, че мотивите на Христов са политически и предизборни.\"Всичките ми познати и приятели са поддръжници на ГЕРБ, бизнесмени. Кметицата пък ни е червена. Страшно стойностен човек, аз за нея лоша дума не мога да кажа. Беше наградена за кмет №1 на средни общини. Донка Михайлова, страхотен човек. Значи, колкото направи тази жена за Троян, всичките други кметове взети заедно не са направили... Христов пък е подкрепян от хора от други партии. Това е чист предизборен ход, искат да компроментират сегашното ръковдство на общината. А аз съм безпартиен и нямам намерение да влизам в тая игра\", завърши Петров. Той е категоричен, че ще заведе дело срещу Христов за клевета и обида.News.bg отправи официално запитване до Община Троян по казуса. Очаквайте отговора скоро. Предоставяме право на отговор на всички лица и представители на институции, които по един или друг начин са засегнати в настоящата публикация.", "date": "2019.04.10", "title": "Складове, пътища и мебели - троянски бизнесмени спорят"}
{"url": "https://news.bg/crime/proverkata-ne-tarsi-dali-ima-vtori-dostap-do-terasata-na-plamen-georgiev.html", "text": "Проверката на терасата към апартамента на шефа на Антикорупционната агенция в отпуск Пламен Георгиев не изследва дали има достъп от друго място. Това заяви кметът на община Слатина Наталия Стоянова в интервю по телефона за Нова телевизия. и дали са законни постройките. Стоянова заяви, че ще бъде извършена още една проверка в края, като към момента имат пълно съдействие от страна на Пламен Георгиев.Проверяващите са установили, че терасата е закупена в този вид, т.е. постройките са изградени от предишния собственик или от продавача. В този случай, стана ясно от думите на кмета, настоящият собственик има ангажимент само да премахне незаконните постройки за своя сметка.Евентуален акт за нарушение обаче ще бъде съставен на изградилия незаконно постройки - т.е. на предишния собственик, от когото Пламен Георгиев е закупил имота.Припомняме, че при първата си изява пред журналисти след като  за покупката на имот и разминаванията между декларирано и реално закупено, оценено и данъчно обложено, Пламен Георгиев заяви, че атаката срещу него е компроматна и бизнесмените, които са засегнати от работата на комисията по антикорупция имат , за да го атакуват.На 28 март 2019 г. По-рано пък от \"Демократична България\" обявиха, че  относно  в София на цени под пазарните.След като бе т Георгиев заяви, че няма да влиза в обяснителен режим.На 4 април, след като главният прокурор Сотир Цацаров обяви, че ще иска  в отпуск.", "date": "2019.04.10", "title": "Проверката не търси дали има втори достъп до терасата на Пламен Георгиев"}
{"url": "https://news.bg/crime/borisov-ne-bil-kazal-neverni-dumi-za-joncheva-spored-advokat-markovski.html", "text": "Премиерът Бойко Борисов не бил казал неверни думи по адрес на журналиста и настоящ депутат Елена Йончева. Това заяви неговият адвокат Марин Марковски пред bTV в коментар на втората осъдителна присъда срещу министър-председателя Бойко Борисов и от Софийския градски съд.  да плати 5000 лева на Йончева заради думите си.Марковски се закани, че решението на СГС ще бъде обжалвано пред ВКС. \"Ще име трета инстанция\", обясни той и допълни, че по делото няма строго секретна информация.Думите на Борисов към Йончева са: \"\".В защита на премиера адвокат Марковски обясни, че привличането на Йончева по делото КТБ е свързано с харчене на държавни пари. \"Това съотнесено до сумата, ако това го е казал, се доближава до сумата (за която е осъден - б.р.)\" витиевато обясни защитникът на премиера какво може би е имал предвид.\"Йончева е похарчила и получила пари, които заслужава да бъдат разглеждани, не като престъпление - тези пари са получени неправилно\", каза Марковски.\"Много е лошо, когато министър-председателят трябва да бъде критикуван, това става с \". Обвиняват го за , че има решение на Върховния административен съд - да се спре проверката\", обясни невинността на премиера Борисов неговият защитник Марин Марковски и по друго дело.", "date": "2019.04.10", "title": "Борисов не бил казал неверни думи за Йончева, според адвокат Марковски"}
{"url": "https://news.bg/politics/apartament-geyt-kato-chast-ot-plana-reshetnikov.html", "text": "В страната тече опит за пълзящ преврат. Мнението е на депутата от ГЕРБ Спас Гърневски, изказано в студиото на Нова телевизия.По думите му води се война срещу управлението още от първия ден на това правителство, обясни Гърневски и посочи, че това става посредством фалшиви новини, интриги и опити за разделение в обществото.\"Това е опит да бъде спрян европейския път на България. Планът Решетников се изпълнява\", бе категоричен Гърневски.По думите му от 30 години в България \"не сме имали такава борба с корупцията\", каквато се води от момента на създаването на новата агенция и в сила е настоящият закон за противодействие. В момента това, което се случва, е че като бумеранг този закон се връща към партията (ГЕРБ, бел.ред.)Спас Гърневски изтъкна и това, че след като е от толкова време в политиката за първи път от 30 години вижда един висок стандарт, който е наложен от премиера Борисов - и при най-малката сянка на съмнение се подават оставки. Това е високата летва, вдигната в ГЕРБ, отсече Гърневски.Насреща обаче Гърневски не вижда това, тъй като при повдигнати обвинения депутатът от БСП  и партията, а Елена Йончева е и водач на листата на социалистите за Европарламента.Според Спас Гърневски трябва да има оставки на всички нива, включително и в съдебната система.Гърневски спомена имената , лидера на , журналиста и депутат .На директен въпрос обаче дали според високите стандарти на партията ГЕРБ в този случай оставка трябва да подаде и шефа на Антикорупционната агенция , а заяви, че проверката трябва да приключи, тъй като всеки е невинен до доказване на противното - при политиците трябва обаче да има оставка.При повторен въпрос дали това правила се отнася и за шефа на ВКС и шефа на Антикорупцията в оставка, Спас Гърневски посочи, че това се отнася и за магистрати, но отново не посочи името на Пламен Георгиев или поста му.Скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до три оставки, като последната от тях беше тази на  От своя страна Цветанов се видя принуден да напусне Народното събрание, а депутатът . Днес пък в Народното събрание, заемайки депутатското място на бившия партиен председател.Покрай скандала с министерските апартаменти се появиха и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност даОт своя страна от фирмата заявиха, че всички сделки са напълно законни и  всички, които ги клеветят. Последва проверка по случая от страна на ДНСК, при която шефът на дирекцията Иван Несторов заяви, че  защото има законно издадени строителни книжа. Той посочи, че през август 2018 г. е удължил срока на разрешението му.По думи на главния Здравков обаче сградата е изгубила право на строеж с всичките удължавания.На 9 април 2019 г. депутатът и бивш министър  отново подаде заявление за оставка от 44-то народно събрание. Часове по-рано от пресцентъра на ГЕРБ съобщиха . Два часа по-късно , а потвърди само за оставка от партията ГЕРБ.Малко след това, същия ден - 9 април, дойде съобщението за . Тя също е била подадена след разговор с премиера Бойко Борисов.", "date": "2019.04.10", "title": "\"Апартамент гейт\" като част от плана Решетников"}
{"url": "https://news.bg/press/sadii-obideni-na-beti-panova-pitat-mazha-i-ostavkata-na-porozhanov-iskat-biofermerite.html", "text": "Съдии, обидени на Бети Панова, питат мъжа йСъдии от Софийския административен съд, които не гравитират към нито един от двата воюващи лагера във Висшия съдебен съвет, поискаха отговор от Лозан Панов дали споделя позицията на своята съпруга Бети Панова по темата \"Съдебна власт в България\".Председателят на Върховния касационен съд замълча и си тръгна.Всичко това се случи по време на заседанието на съдийската колегия на ВСС.Очевидно колегите на Лозан Панов внимателно следят медийните изяви на Бети Панова. Те поискаха да знаят дали съпругът вярва, или не вярва в българския съд, за да търси семейство Панови правосъдие в Страсбург.Оставката на Порожанов искат биофермеритеВместо за агроекология субсидиите отиват предизборно към общините. Нито едно от исканията на производителите няма резон, отговори министърът.В 77 държави гласуват за ЕП нашите зад границаСъгласно списъка най-много места с урни ще има в Германия и САЩ, където ще бъдат разкрити съответно 8 и 5 секции. В Германия нашенците ще могат да гласуват в Берлин, Мюнхен, Франкфурт на Майн, Хамбург, Щутгарт, Дармщадт, Магдебург и Мюнстер, а отвъд Океана във Вашингтон, в представителството ни в ООН и в консулството ни в Ню Йорк, както и в Чикаго и Лос Анджелис. В същото време в съседна Турция ще бъдат разкрити 4 секции-в Анкара, Истанбул, Одрин и Бурса, в Гърция, Северна Македония и Сърбия ще има по 2-в Атина, Солун, Белград, Ниш, Скопие и Битоля, а в Румъния българите ще избират евродепутати само в Букурещ. В страни като Испания и Италия, където пребивават не малко гастарбайтери от България също ще има едва по две тъмни стаи за гласуване, съответно в столиците Мадрид и Рим, както и в Милано и Валенсия.Кумецът на Добрев: Имотите ми са на пазарни цениВ медийни публикации по-рано бе съобщено, че майката на депутата Делян Добрев, братовчедка му Росица Гаргова и кумът му Евгени Консулов са купували имоти ново строителство в столицата на цени около 270 евро на кв. м. Сделките са осъществени 2016 - 2018 г. Малко след тази информация Делян Добрев съобщи, че напуска парламента. Той е взел това решение след разговор с председателя на ГЕРБ и министър-председател на България Бойко Борисов, обясниха от пресцентъра на ГЕРБ.\"С поредната фалшива новина чашата на търпението ми преля - не искам повече името ми и това на ГЕРБ да бъдат петнени\", обяви Добрев. По-късно с позиция по казуса излезе и Евгени Консулов.Близо 2,4 млрд. долара са изпратили българските емигрантиБлизо 2,4 млрд. долара са изпратили българските емигранти на близките си у нас, предават БНР и БГНЕС като се позовават на нов доклад на Световната банка.Средствата са изчислени на базата на няколко официални източника, но не включват паричните преводи и пренасянето на пари в брой. Докладът на Световната банка се отнася за парите, изпращани от емигранти, в държавите с ниски или средни доходи, уточнява Националното радио.Все по-често парите, изпращани от емигранти на близките им, ще стават основен източник на финансиране на икономиките на държавите, където населението живее основно с ниски и средни доходи.Подсъдимият посредник се отказа от ключови показания по делото Иванчева Петко Дюлгеров - подсъдим за посредничество за предаването на подкупа между кмета на \"Младост\" Десислава Иванчева и строителния предприемач Александър Ваклин - днес се отказа от ключовите показания, дадени ден след зрелищния арест през април 2018 г.Дюлгеров разказваше как Ваклин се е свързал с него, как зам.-кметицата Биляна Петрова е поискала подкуп от 70 хил. евро, как е станало предаването на парите и какъв процент от тях е заделил за себе си. \"Капитал\" публикува протокола за разпит на Дюлгеров от 18 април 2018 г.Чистката в ГЕРБ продължава: И Делян Добрев подаде оставка Три оставки в ГЕРБ само за един ден. Делян Добрев подава оставка като народен представител след среща с премиера Бойко Борисов. Съобщението дойде от пресцентъра на ГЕРБ, а преди това оставки подадоха зам.-областният управител на София област и кметът на Созопол Панайот Рейзи. И двама са имали разговори с Борисов днес сутринта.Името на Делян Добрев също изскочи около разкритията за апартаментите на властта. Негови близки и роднини се оказаха собственици на евтини апартаменти в София. Добрев бе спасен от парламентарната група на ГЕРБ при първата си оставка след скандала \"Кумгейт\" в Хасково.", "date": "2019.04.10", "title": "Съдии, обидени на Бети Панова, питат мъжа ѝ, Оставката на Порожанов искат биофермерите"}
{"url": "https://news.bg/int-politics/otlagat-brekzit-s-1-godina.html", "text": "Отлагат Брекзит с 1 година. Предложението на ЕС идва от президента на Общността Доналд Туск, разкрива АП.Агенцията припомня, че Европейският съвет днес ще обсъди на извънредно заседание искането на Лондон за отсрочка.Великобритания поиска , но вчера председателят на Европейския съвет Доналд Туск предложи едногодишен срок.Премиерът Тереза Мей вече направи совалка в Берлин и Париж, за да сближи позиции.Преди това  молбата на премиера Тереза Мей към Европейския съюз за отлагане на Брекзит до 30 юни в гласуване в парламента.Мнозинството от Консервативната партия на Мей гласува заедно с опозиционната Лейбъристка партия в подкрепа на подхода на премиера с 420 гласа, като само 110 депутати се обявиха \"против\". Основният бунт дойде от консерваторите, привърженици на твърд Брекзит, които искат Брекзит да се случи колкото е възможно по-скоро.", "date": "2019.04.10", "title": "Отлагат Брекзит с 1 година"}
{"url": "https://news.bg/int-politics/imunizatsiya-sreshtu-morbili-shte-ima-v-nyu-jork.html", "text": "Имунизация срещу морбили ще има в квартала на Ню Йорк - \"Бруклин\", съобщава АП. Агенцията отбелязва, че здравната акция е разпределена на кмета на мегаполиса Бил Де Блазио.Той е заповядал неваксинираните жители в квартала \"Уилямсбърг\" на \"Бруклин\" задължително да се ваксинират срещу морбили.Властите на мегаполиса обяви извънредна здравна ситуация в четири зони на квартал Уилямсбърг. Там близо 300 души се заразиха с морбили. То е инфекциозното заболяване, което може да смъртоносно за болните.", "date": "2019.04.10", "title": "Имунизация срещу морбили ще има в Ню Йорк"}
{"url": "https://news.bg/int-politics/zasilvane-na-krizata-vav-venetsuela.html", "text": "Засилване на кризата във Венецуела. Лидерът на опозицията Хуан Гуайдо увери вчера, че поддържа \"много дискретни\" контакти с военните.Според него \"91 процента от венецуелците\" искат смяна на правителството \"и армията не остава по-далеч\".Това не бива да поражда безпокойство у Русия, Китай и всички други страни, защото ако вземе властта, ще продължи да спазва ангажиментите на Венецуела.", "date": "2019.04.10", "title": "Засилване на кризата във Венецуела"}
{"url": "https://news.bg/politics/politikata-e-mrasna-rabota-ubeden-delyan-dobrev.html", "text": "Първия път, когато подадох оставка (заради сагата \"Кум гейт\" - б.ред.) казах, че съм смъртоносно ранен. Сега явно съм доубит в политическия смисъл на думата. Това заяви пред bTV депутатът от ГЕРБ Делян Добрев по повод  като народен представител в 44-тото Народно събрание.Той посочи, че още тогава е споделил, че постоянните клевети и лъжи в политиката са изключително неприятни и за двете страни, но най-вече за ГЕРБ.Малко по-късно депутатите в. Според колегата му от ГЕРБ: \"той е едно момче с честен поглед\".\"Има една българска поговорка: Ти го плюеш, той мисли че дъжд вали. Аз не съм от тези хора, не мога да приема за нормално да ме плюят\", категоричен бе той.По негови думи капката, която е преляла чашата на търпението му, е била излязлата преди дни поредна фалшива новина, която се е опитала да го забърка в Запитан дали излиза изцяло от политиката Добрев отговори, че засега ще остане областен координатор на Хасково.Ще продължа да работя за ГЕРБ, защото съм убеден че в България няма по-добро и по-принципно управление, заяви той. Той обясни, че с премиера Борисов са разговаряли по телефона за решението му.Добрев подчерта, че въпреки че първия път, когато е подал оставка,  в парламента, това вече няма как да се случи, защото Конституционният съд е създал практика, че подадена оставка не може да се отхвърли от Народното събрание.Депутатът бе категоричен, че  не за да се спаси партията, а за да се покаже, че трябва да има морал.Ние не сме в политиката, за да печелим нещо от нея, а защото сме имали идеи, които искаме да реализираме, изтъкна той и посочи, че ГЕРБ е единствената партия, която подава оставки и за най-малкото съмнение.Добрев напомни, че БСП имат Припомняме, именно тя изнесе сагата \"Кум гейт\", станала причина за първата оставка на Добрев.По този повод той коментира, че било много лесно да се направи от нищо нещо. Добрев спомена, че в момента имало и друг \"Кум гейт\", на който не се обърнало голямо внимание, визирайки  и собствениците на фирма \"Артекс\" - семейство Мирянови.Относно оповестените цени, на които майката на Добрев и неговият кум Евгени Консулов са закупили апартаментите си - 250 евро/кв., политикът уточни, че става въпрос за цената на отстъпеното право на строеж, а не за цената на сградата.Добрев обясни, че в кв. \"Манастирски ливади - запад\", където са купени жилищата, пазарните цени варират между 600 и 800 евро/кв., а кумът му е платил 650 евро. Майка му пък дала 753 евро за квадрат.Запитан къде живее той самият, Добрев посочи, че няма свой собствен имот, а живее в апартамента на майка си. Той обаче отказа да покаже къде точно се намира жилището от \"съображения за сигурност\", тъй като по негови думи е засегнал доста интереси в енергетиката.Депутатът обясни, че в момента живее под наем в апартамента на фирмата на своята майка и плаща 1200 лева месечно. Причината е, че имотът е собственост на майка му не като физическо, а като юридическо лице и нямало как да се определи символичен наем.Ако майка ми намали наема, означава, че укриваме данъци, обясни Добрев.Добрев бе категоричен, че т.нар.  не е направена специално за тази строителна фирма, тъй като за целта трябва да има преходна и заключителна разпоредба в Закона, а в случая такава нямало.Огорчен съм, защото политиката наистина е мръсна работа, заяви той и допълни, че накрая всеки излиза опетнен и дискредитиран. Добрев бе категоричен, че го е разбрал още при предната оставка и въпреки че тогава народните представители са го върнали обратно в парламента, този път решението му е окончателно.", "date": "2019.04.10", "title": "Политиката е мръсна работа, убеден Делян Добрев"}
{"url": "https://news.bg/crime/markovski-prokuraturata-tarpi-logicheski-obvineniya-po-deloto-sreshtu-ivancheva.html", "text": "Тезата на прокуратурата, обвинителната позиция на прокуратурата търпи сериозна критика и логически обвинения.Това заяви пред bTV адвокатът на бившия кмет на столичния район \"Младост\" Десислава Иванчева по повод оттеглянето на показанията срещу Иванчева от основния свидетел и друг подсъдим по делото - Петко Дюлгеров, който е и по-предишен кмет на столичния район.Дюлгеров заяви, че не е предавал на Иванчева пари от предприемача Александър Ваклин. Показанията му, че Иванчева била искала подкуп са дадени под натиск, заяви самият Дюлгеров и се отказа от тях. Дюлгеров не си отмъщава на прокуратурата. Той казва, че приказките, които ги е говорил, не отговарят на истината, заяви Марковски.Дюлгеров е единственият свидетел. Когато става въпрос за наказателно дело, важното е дали са искани парите и какви са доказателствата. Единственият свидетел на обвинението, който твърди, че са искани пари - няма връзка на обвинението със свидетели, които да установят истината, каза Марковски.\"Трябва да се съобразяваме с принципа - не трябва атмосферата да погазва истината. Човек, който не е влизал в ареста, лесно се доверява. Когато се посяга на истината по този начин - карат го да говори, за да бъде пуснат (от ареста) има текст в Наказателния кодекс за изтръгнати обяснения по този начин\", обясни защитникът на Десислава Иванчева.По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".. Искат на всяка цена да приключат делото, да не се бавят. Юридически няма проблем, обясни Марковски прецедентното насрочване на делото за неделен ден.За кандидатирането на Иванчева за европарламента нейният адвокат каза: \"Тя е влюбена в тезата, че планетата трябва да е чиста. По време на нейното обвинение тя говореше повече за градинки, отколкото да каже неща, които бяха в нейна защита\". на бул. \"Васил Левски\" в центъра на София на 17 април 2018 година. В колата на кметицата бяха открити 70 000 лева, които тя взела като подкуп според прокуратурата. Действията на органите на реда около ареста на Иванчева продължиха , което предизвика  относно начина, по който тя е задържана.В края на май месец спецсъдът .", "date": "2019.04.10", "title": "Марковски: Прокуратурата търпи логически обвинения по делото срещу Иванчева"}
{"url": "https://news.bg/regions/nyama-yazoviri-v-kritichno-sastoyanie-uspokoyava-gen-voynov.html", "text": "Няма язовири в критично състояние въпреки силните валежи от дъжд и снеготопенето. Това заяви зам.-председателят на Държавната агенция за метрологичен и технически надзор ген. Кирил Войнов пред bTV.Той обясни, че ситуацията в цялата страна е спокойна. В края на януари и началото на февруари в Южна и Източна България падаха много интензивни валежи, но след този период ние работихме, за да гарантираме спокойствието на гражданите, посочи ген. Войнов.Извършва се контрол на нивото на водата на язовирите и се създават резерви от обеми, за да не се стига до преливане, обясни той.По данни на ген. Войнов в каскада \"Арда\", язовир \"Кърджали\", \"Тополовград\" и \"Студен кладенец\" обемът е запълнен малко под 75%, т.е. има свободен обем, който може да гарантира безопасност при по-интензивни валежи.Заради очакваното снеготопене през април се поддържала и непрекъсната връзка със собствениците на язовири и с областните управители.Предстои приемането на Наредба за техническа експлоатация на язовирите, с която ще бъдат създадени Комисии в областните управи за категоризация на язовирите, посочи още ген. Войнов.", "date": "2019.04.10", "title": "Няма язовири в критично състояние, успокоява ген. Войнов"}
{"url": "https://news.bg/politics/deputatite-prieha-tazi-ostavka-na-delyan-dobrev.html", "text": "Депутатите гласуваха оставката на народният представител от ГЕРБ Делян Добрев. Общо гласуваха 106 депутати, \"За\" гласуваха 96 и \"въздържал се\" - 3.Припомняме, че вчера Добрев депозира оставката си след разговор с премиера Бойко Борисов, а като аргумент посочи \"поредната фалшива новина\", с която чашата на търпението му е преляла.Това е вторият път, в който Добрев подава оставка. Първият път беше след скандала Хасково гейт, като тогава оставката му не бе приета.Депутатът от ГЕРБ Георги Марков направи изказване от трибуната, като заяви че депутати трябва да гласуват оставката. \"Аз обаче няма да гласувам за тази оставка. Той е едно момче с честен поглед\", изтъкна Марков и запита в колиба ли да живеят народните представители.", "date": "2019.04.10", "title": "Депутатите приеха тази оставка на Делян Добрев "}
{"url": "https://news.bg/disasters/vav-venetsuela-otnovo-nyama-tok.html", "text": "Нов мащабен срив в електрозахранването имаше тази нощ във Венецуела, предаде \"Си Ен Ен\".Без ток отново е останала по-голямата част от страната. Това е първият срив за април.Припомняме, вчера венецуелският енергиен министър заяви, че възстановяването на електрозахранването В края на миналия месец Мадуро съобщи, че за 30 дни.Според опозиционния лидер Хуан Гуайдо това решение е сигнал, че настоящото правителство е неспособно да преодолее енергийната криза в страната.Най-сериозният  Тогава по-голямата част от страната остана без ток в продължение на няколко дни, а повече от 20 души, включително шест бебета, . Правителството излезе с позиция, че става въпрос за саботаж на водноелектрическата централа \"Симон Боливар\". Мадуро обвини \"американският империализъм\" за мащабния срив. От своя страна САЩ отрекоха да са замесени в аварията.", "date": "2019.04.10", "title": "Във Венецуела отново няма ток"}
{"url": "https://news.bg/int-politics/rusiya-poveche-voenni-na-sasht-i-nato-v-polsha-ne-e-sigurnost-za-evropa.html", "text": "Разширяването на военното присъствие на САЩ и НАТО в Полша не допринася за укрепване на сигурността на републиката и на цяла Европа, коментира пред ТАСС руският посланик в Полша Сергей Андреев.\"Натрупването на чуждестранно американско и НАТО - военно присъствие на полска територия няма да укрепи европейската сигурност, нито пък сигурността на Полша. Освен това страните-членки на НАТО са далеч по-добре от Русия както по размера на военните бюджети, включително в европейския регион\", обяснява посланикът относно страховете, които полските власти изразяват за руската заплаха.\"Страните от НАТО провеждат много повече военни учения в близост до западните ни граници и границите на Беларус, които са ни съюзници, отколкото нашите въоръжени сили в западната посока\", допълва Андреев.Укрепването на американското военно присъствие на полската територия, което Варшава и Вашингтон обсъждат от есента на миналата година се обсъжда по време на посещение във Вашингтон на президента Анджей .Варшава заяви своята готовност да похарчи 1,5-2 млрд. долара за създаване на подходяща инфраструктура за американската военна база.Понастоящем американска танкова бригада от около 3,5 хиляди души е разположена на ротационна основа в Полша.Многонационалният батальон на НАТО, наброяващ около хиляда войници, също е разположен в страната.\"Решението на \"познавателния проблем\" на руската външна политика отдавна бе предложено от Уинстън Чърчил: Просто трябва да се съобразявате с руските интереси - тогава няма да се наложи да се оплаквате от недоразумения\", цитира ТАСС.\"Много пъти сме казвали на нашите полски колеги, че сме готови за нормални добросъседски отношения, но не сме по-заинтересовани от тях, няма смисъл да ни се определят условия\", обяснява Андреев.\"Необходимо е да се спре с неоснователни претенции и искания към нас, да не се допускат неверни изявления и действия, въпросите на външната политика и двустранните отношения трябва да се обсъждат в спокойна атмосфера на взаимно уважение\", допълва руският дипломат.Претенциите на Полша към Русия по отношение на катастрофата край Смоленск са неоснователни. Лошите метеорологични условия и грешките на екипажа са причина за трагичните последствия, коментира Андреев.\"Преди няколко години в Полша на 10 април 2010 г. бе започнато ново разследване на обстоятелствата на самолетна катастрофа край Смоленск, в което загинаха полският президент Лех Качински и неговото обкръжение\", обясни посланикът и добави че този процес \"се провежда с очевидно обвинително пристрастие към Русия\". \"След смъртта на президента Лех Качински и неговата делегация през 2010 г. край Смоленск, гражданите на Русия и руското ръководство дълбоко и искрено симпатизираха на полския народ, руските власти направиха всичко възможно при тези екстремни условия да изпълнят най-необходимите процедури възможно най-скоро по искане на полската страна\", допълни той.По думите му, \"в най-кратък срок бяха прехвърлени останките на жертвите и организирано задълбочено разследване на причините и обстоятелствата за катастрофата.Тези причини и обстоятелства са добре известни от дълго време - те са изложени в нашите доклади.\"\"Въпреки това, през цялото това време, полското разследване не спира да се опитва да намери доказателства, че Русия е участвала в катастрофата. Нямаше такива доказателства, никой от наистина сериозните експерти не постави под въпрос заключенията на докладите на IAC и на Комисията Милър, но Руската следствена комисия е принудена да продължи да се занимава с исканията и версиите на полската страна\", коментира руският посланик. г. Самолетът не достигна няколко метра до пистата на летището в Смоленск, първо се сблъска с дърветата и след това със земята. В резултат на катастрофата загинаха всички 96 пътници.Специалистите от Междудържавния авиационен комитет (МАК) установяват, че инцидентът е в резултат на действията на екипажа, който при психологически натиск е взел погрешно решение за кацане при неблагоприятни климатични условия. Докладът на полската правителствена комисия сред причините за катастрофата на самолета, също така идентифицира грешките на екипажа и факта, че пилотът игнорира сигналите от системата за ранно предупреждение за удар със земята - TAWS.Партията \"Право и справедливост\" на Ярослав Качински не съгласна с тези заключения, а след като дойде на власт през 2015 г., представителите започнаха процедурата по преразглеждане на резултатите от работата на експертите, сформирайки актуализирана подкомисия за разследване на авиационни катастрофи.", "date": "2019.04.10", "title": "Русия: Повече военни на САЩ и НАТО в Полша не е сигурност за Европа"}
{"url": "https://news.bg/crime/natsionalna-kampaniya-da-otseni-izkustvenite-neravnosti-po-patishtata.html", "text": "Да се организира Национална кампания за преглед на изкуствените неравности по пътищата в България поискаха от Института за пътна безопасност (ИПБ). Апелът им е насочен към държавните органи с очакване да започнат национална кампания.Искането е изпратено до главния прокурор Сотир Цацаров, председателя на АПИ Георги Терзийски, областните управители и кметове на общини за извършване на проверка за съответствие на вече изградени изкуствени неравности по пътното платно.От Института искат и законодателни промени за . В момента няма институция, която да разполага с експертиза и правомощия за санкциониране на стопаните на пътя.В Института за пътна безопасност ежедневно постъпват множество сигнали за  по пътното платно.Експерти от Института се установили, че в България по-голямата част от поставените изкуствени неравности са незаконни и не отговарят на нормативните изисквания.Към настоящия момент в България има 265 общини. По-малко от 5% от тях имат приет действащ Генерален план за организация на движението (ГПОД). Те са били длъжни да приемат такъв план още през 2001 г. Ресорната наредбата поставя много ясни и точни изисквания (в чл. 6, т. 1, 2 и 3, чл. 15 и 17 и Приложение №2 от Наредбата) по отношение на височината, широчината, дължината и формата на допустимите за изграждане изкуствени неравности, пишат от Института.Местата, вида и размера на изкуствените неравности и на други средства за ограничаване на скоростта на движение се определят с проект за организация на движението извън границите на населените места. Те зависят от генерален план за организация на движението (ГПОД) в населени места и селищни образувания.Наредбата сама по себе си е опит за провеждане на отговорна национална политика по отношение на  на територията на България.\"Тя обаче очевидно не работи, защото над 85% от стопаните на пътя не само, че не поставят правилно средствата за ограничаване на скоростта, но очевидно никой не си прави труда дори да спазва изискванията на приетите норми и излиза и че няма кой да контролира стопаните на пътя за това как се грижат и как провеждат Националната политика на Република България за повишаване на изискванията за безопасност на пътищата\", пишат от Института за пътна безопасност.Припомняме, след катастрофата край Своге редица експерти поставиха под съмнение , а разследващите взеха три вида проби. В трагичния инцидент от 25 август 2018 г. загинаха 20 души. Месеци след това от БСП поискаха АПИ да провери състоянието на пътищата. Почти веднага - от 6 ноември 2018 г. от Пътната агенция определиха своя бивш шеф инж.  направеното по време на неговото управление.От левицата поискаха повторна проверка на пътищата в страната. На 6 декември 2018 г. Георги Свиленски обяви, че . Те настояват да бъдат прегледани участъци от АМ \"Струма\", \"Марица\" и \"Люлин\", от пътя Видин - Монтана, както и участъци от Околовръстния път на София.На 15 март 2019 г.  лаборатория да направи анализ на настилките на магистралите \"Тракия\", \"Хемус\", \"Марица\" и \"Струма\".", "date": "2019.04.10", "title": "Национална кампания да оцени изкуствените неравности по пътищата"}
{"url": "https://news.bg/crime/shestima-bratya-lihvari-tormozeli-dimitrovgrad.html", "text": "Шестима братя са образували престъпната група, която вчера беше разбита в Димитровград. Те са от ромски произход. , а един се издирва. На брифинг ръководителят на Специализираната прокуратура Димитър Петров изрази увереност, че с доброто съдействие на колегите от ГДБОП шестият ще бъде съвсем скоро заловен.Лихварите налагали лихви и до 100% на парични заеми, а ако лихвите не бъдат върнати, са налагали и наказателни санкции - побой, принуждаване към проституция, изнудване, заплахи и закани за убийство, които са били в доста груб вариант и бруталност. Стигало се е дотам, че определени хора са напускали територията на България, за да работят в чужбина, само и само да се спасят. Най-лекият вариант е било прехвърлянето на недвижими имоти, с които да бъдат върнати заемите.Групата е действала в околността на Димитровград и Хасково, а хората, които са ползвали техните услуги, са от сравнително нисък социален статус.Работата на компетентните органи е започнала през месец август миналата година, вследствие на което са събрани огромен обем от данни. При претърсванията са иззети много доказателства за тяхната престъпна дейност. Намерени са златни накити - половин килограм, и сравнително голяма сума пари, събрани от връщане на лихви.Срещу задържаните е образувано досъдебно производство, като се очаква в близките часове да бъде внесена мярката им за неотклонение \"задържане под стража\". И в момента се извършват претърсвания, изземвания, разпити на свидетели.По-късно от прокуратурата съобщиха, че е внесено искане за вземане на мярка за неотклонение \"задържане под стража\" спрямо Васил Иванов, Васко Киряков, Русин Иванов, Стоян Маринов и Христо Иванов, срещу които са повдигнати обвинения за ръководене и участие в организирана престъпна група, създадена с цел рекет, изнудване и лихварство на територията на Димитровград.", "date": "2019.04.10", "title": "Шестима братя лихвари тормозели Димитровград"}
{"url": "https://news.bg/society/kontrera-napadna-i-gardian-zaradi-gey-propagandata-v-plovdiv.html", "text": "Общинският съветник и председател на \"Патриоти за София\" в Столичния общински съвет Карлос Контрера захапа художествения директор на фондация \"Пловдив 2019\" Светлана Куюмджиева за изложбата \"Балкан прайд\".Според Контрера изказването на Куюмджиева пред национална телевизия е нелепо, защото същата промотирала хомосексуализма, а всичко това ставало и с общински пари.\"За пореден път ставаме свидетели как местната власт в България се занимава да обслужва маргиналната група на едни гей активисти, широко финансирани от соросовите структури\", пише воеводата.Той е на мнение, че е абсурдно гей изложба да се представя като част от културната програма на Пловдив като Европейска столица на културата.\"Необясним е култът на кметовете на ГЕРБ към хомосексуализма и неговата публична апологетика\", пише още Контрера и пита защо като герберите се явяват на избори не казват, че ще раздават \"благословии и пари за гей пропагадна\". Очевидно било, че замисълът на всичко това е свързан с издигането на хомосексуализма в култ.\"Учуди ме наглостта на въпросния общински чиновник, който с общите пари гради култура - ако това ни е културата, закривай! Въпросната подстригана госпожа с вид на войнстващ джендър ни убеждава, че културата на Пловдив, разбирайте на България, защото Пловдив като европейска столица на културата представлява България, е в това да издигаме хомосексуализма в ранг на културно събитие. Т.е. това, че някой мъж спи с мъже, или някоя жена спи с друга жена, само по себе си е културно достижение\", продължава воеводата.И този казус бил само брънка в битката с войнстващия джендър подход.Контрера не спира дотук. Той твърди, че основните заразени и разпространители на СПИН са мъжете, правещи секс с мъже. Това не се казвало в обществото и гей средите.\"За капак ни се дават някакви аргументи от левичарския парцал \"Гардиън\", който тук в България се издига като някакъв еталон, а всъщност представлява един плосък пропагандатор на \"прогресивни\" идеи, пръскащ левичарска пропаганда\", завършва общинският съветник.", "date": "2019.04.10", "title": "Контрера нападна и \"Гардиън\" заради гей пропагандата в Пловдив"}
{"url": "https://news.bg/crime/kmetat-na-chuprene-e-obvinen-za-manipulirani-obshtinski-targove.html", "text": "Прокуратурата е събрала доказателства за три престъпни деяния, за които кметът на белоградчишкото село Чупрене Ваньо Костин е привлечен като подсъдим. Подробности по повод специализираната операция в село Чупрене представи наблюдаващият прокурор по делото \"Чупрене\" Ангел Кънев.Припомняме, вчера спецпрокуратурата започна  Срещу Ваньо Костин е образувано досъдебно производство през ноември 2018 г. въз основа на данни за продажба на общински земи на дружества, които са свързани с негови роднини - баща, майка, брат и съпруга. Земите попадат в територията на бъдещия ски комплекс \"Миджур\", който предстои да бъде изграден до селото.Миналата година е започнало разследването срещу кмета, а жителка на общината се е оплаквала и от други действия на кмета, свързани с неин имот. След подробна проверка е станало ясно, че кметът е извършвал търговска дейност, което по закон му е забранено. Той не е декларирал, че едно от търговските дружества, купувачи на земеделска земя, е реално негова собственост.Кметът на Чупрене е накарал бившата си жена да подпише празни листове, за да регистрира дружества, като й разяснил, че това е необходимо, защото като кмет нямал право по закон да има търговско дружество. Обяснено било, че той щял да се грижи за дружеството и да движи всички счетоводни документи.В хода на разследването на прокуратурата е установено, че през последните четири години кметът е провел няколко публични търга, при които е установено, че е манипулирано осигуряването на възможността да участва само един кандидат и е участвал само един.Спечелената цена е близка до данъчната оценка - под 100 лева на декар.Става въпрос за 10 публични търга, всички проведени в периода 2014-2018 г., на които е продадена общо около 236 декара общинска земя. Купувачи са били 4 търговски дружества, които са собственост на бащата на кмета, неговите бивша и настояща съпруга, брат му и други. Никога обявата за продажба на обществен търг не е била публикувана на електронния сайт на общината, в ежедневник и не са спазени сроковете за обявите и за получаването на офертите от кандидатите.В хода на разследването на събрани доказателства за още 9 на брой публични търга, за които прави впечатление, че едно и също лице е закупило почти 400 декара земя в същата община. Същият човек много бързо е продал земята на младеж, който я е ипотекирал в банка.На този етап подсъдим по делото е само и единствено кметът на село Чупрене, за когото ще бъде внесено в спецсъда искане за налагане на мярка за неотклонение \"задържане под стража\", защото са събрани доказателства от свидетели. Той е задържан за 72 часа с аргумент, че има опасност да се укрие.", "date": "2019.04.10", "title": "Кметът на Чупрене е обвинен за манипулирани общински търгове"}
{"url": "https://news.bg/politics/ostavkite-v-gerb-vodyat-kam-borisov-geyt-spored-yoncheva.html", "text": " е бягство от отговорност. Това заяви говорителят и водач на евролистата на БСП Елена Йончева, която днес е на посещение във Велико Търново.Социалистката заяви, че ще бъдат осветлени сметки за стотици милиони в чужбина и имоти зад граница на управляващите.ГЕРБ смятат, че всеки скандал може да бъде потулен, ако за определено време се свалят съответните лица от телевизионния екран, коментира още Йончева, допълвайки, че когато скандалът утихне, те отново се връщат на политическата сцена.\"Всички тези оставки водят към \"Борисов гейт\". Имам предвид това, че две трети от сигналите за корупция по висшите етажи на властта не се разследват. Това е констатация на Европейската комисия\", посочи Йончева.Депутатът от БСП призова Бойко Борисов също да подаде оставка от премиерския пост, напомняйки, че тя самата го е осъдила на втора инстанция за лъжа.Няма българин в България, който да иска да имаме министър-председател съдебно доказан лъжец, отсече Йончева.Относно , че е , но въпреки това води листата на БСП за евровота, Йончева даде пример с Тя е разкъсвана в Румъния, има всякакви обвинения срещу нея, но Брюксел много добре знае каква е истината и тя получи най-много гласове в Европейския парламент и в Европейската комисия, подчерта социалистката.", "date": "2019.04.10", "title": "Оставките в ГЕРБ водят към \"Борисов гейт\" според Йончева"}
{"url": "https://news.bg/int-politics/wikileaks-obyavi-asandzh-e-shpioniran-v-posolstvoto-na-ekvador.html", "text": "Основателят на WikiLeaks Джулиан Асандж е бил обект на сложна шпионска операция в посолството на Еквадор, където той се укрива от 2012 г. насам. Това обявиха от сайта WikiLeaks, цитирани от \"Ройтерс\".\"WikiLeaks разкри мащабна шпионска операция срещу Джулиан Асандж в рамките на еквадорското посолство\", посочи Кристин Храфнсън, който е главен редакор на WikiLeaks, добавяйки, че \"изгонването\" му от посолството можело да се случи по всяко време.Храфнсън не е предоставил доказателства за твърденията си. \"Ройтерс\" не са могли независимо да проверят твърденията.Отношенията на Асандж с неговите домакини охладняха, след като Еквадор го обвини в изтичане на информация за личния живот на еквадорския президент Ленин Морено. От своя страна Морено заяви, че Асандж е нарушил условията на предоставеното му убежище.За някои Асандж е герой заради разкриването на това, което поддръжниците му определят като злоупотреба с власт от страна на съвременните държави и заради защитата на свободата на словото. За други обаче той е опасен бунтовник, който подкопава сигурността на САЩ.\"Знаем, че е имало искане да се предават данните на посетителите от посолството и видеозаписи от охранителните камери в посолството\", каза Храфнсън пред журналисти, добавяйки, че той предполага, че информацията е била предадена на администрацията на американския президент Доналд Тръмп.Асандж потърси убежище в посолството, за да не бъде екстрадиран в Швеция, където властите искаха да го разпитат като част от разследване за сексуално насилие. Това разследване по-късно беше прекратено, но WikiLeaks се опасява, че САЩ искат да го изправят на съд.WikiLeaks разгневи Вашингтон, като публикува стотици хиляди тайни американски дипломатически телеграми, които разкриха често много критични оценки на САЩ за световни лидери от руския президент Владимир Путин до членове на саудитското кралство семейство.Асандж беше на първите страници на световните медии в началото на 2010 г., когато WikiLeaks публикува секретно американско военно видео, показващо нападение на хеликоптери \"Апачи\" от 2007 г., в което бяха убити десетина души в Багдад, включително двама репортери на \"Ройтерс\".По-късно същата година групата публикува над 90 000 секретни документа с подробности за американската война в Афганистан, последвани от почти 400 000 вътрешни военни доклада на САЩ, описващи операции в Ирак.", "date": "2019.04.10", "title": "WikiLeaks обяви: Асандж е шпиониран в посолството на Еквадор"}
{"url": "https://news.bg/politics/1120-leva-startova-zaplata-iskat-meditsinskite-sestri.html", "text": "Стартовата заплата за медицинските сестри да е колкото две минимални работни заплати за страната - 1120 лева.Това коментира Мая Илиева, организатор на протеста на медицинските сестри в социалните мрежи малко след като на заседание на Министерския съвет бе решено стартовата заплата за медсестрите да бъде 950 лева. За тази цел отпуснаха допълнително 50 млн. лева за увеличение на заплатите на сестрите.\"На всичкото отгоре се говори за медицински специалисти, главно, които са в болници, което не значи, че това ще обхване всички здравни специалисти. Има специалисти, които работят в детско-училищно здравеопазване, в домове за медико-социални грижи, в старчески домове, в ДКЦ-та и в затвори. Да не говорим, че на много места вече тази основна заплата е достигната - 950 лв. Там няма да има никакво увеличение\", каза Илиева.По думите й медицинските сестри държат на нашето искане от две минимални работни заплати за професията \"здравен специалист\" - рехабилитатори, и за фелдшерите. Според Илиева не е ясно дали отпуснатите 50 млн. лева ще отидат само за заплати, както предишните 30 милиона, които бяха отпуснати.\"До националния протест на 15 май в столицата ще се организират протести по места\", добави Илиева. Тя е категорична, че в отговор на упражнения натиск върху медицинските сестри, които са протестирали, ще обикалят градовете, където наистина е упражнен натиск върху хората да не протестират\".От републиканския бюджет отпуснатите 50-те милиона лева ще отидат в бюджета на Министерството на здравеопазването. Целта е да се достигне минималната начална заплата, записана в Колективния трудов договор от 950 лева.По време на заседанието на МС тази сутрин здравният министър Кирил Ананиев обясни, че ще има и нова методика за разпределение на парите за персонала, която да е справедлива.Премиерът Бойко Борисов поиска контрол, но така че парите да стигнат до специалистите.\"Да не стане така, както имаше сигнали, в някои болници докторите да си ги раздадат за ДМС-та и да не стигнат до сестрите. Това, което поехме като ангажимент - на фиша, и. Не могат по клинични пътеки да наберат достатъчно клиенти там, където болниците са натоварени, просто за да можем да запазим тези работни места на медицински сестри и други\", заяви Борисов на заседанието на МС.", "date": "2019.04.10", "title": "1120 лева стартова заплата искат медицинските сестри"}
{"url": "https://news.bg/society/nsi-tarsi-logo-za-natsionalnoto-prebroyavane-2021-g-s-konkurs.html", "text": "Националният статистически институт (НСИ) обяви конкурс за лого за националното преброяване 2021 година.Конкурсът е насочен към младите - студенти и ученици от средните и висшите училища по изкуствата, както и от учебни заведения, в които съществуват специалности, свързани с графичния дизайн и визуалната комуникация.Наградата за първата позиция е в размер на 1 000 лв., ако кандидатът е пълнолетен. В случай, че победителят няма навършени 18 години, той ще получи материална награда, избрана от служители на НСИ, с еквивалентна стойност, уточни за news.bg ПР-ът на института Любомир Блатски.Предложенията на младежите ще се приемат до 10 май 2019 година.Проектът за логото за преброяването трябва да бъде авторски, оригинален и новаторски, като всеки кандидат може да участва само с един проект. Графичният образ също така трябва да е лесно четим, разбираем и функционален, така че да може да се използва за различни нужди - банери, плакати, бланки и други.Кандидатите трябва да предоставят и кратко описание на идеята на предложеното лого.Проектите следва да отразяват идеята, че преброяването на хората и жилищата е важно за всеки гражданин в България и ЕС, предвид това, че данните от преброяването се ползват при разработването на българските и европейските политики.Всяко предложение трябва да се предостави на хартиен и електронен носител с надпис на български и на английски език и в няколко различни варианта - пълноцветен, черно-бял, негативен, с контури и върху плътна едноцветна основа. Проектите трябва и да са анонимни.Пълните критерии за участие в конкурса може да видите .", "date": "2019.04.10", "title": "НСИ търси лого за националното преброяване 2021 г. с конкурс"}
{"url": "https://news.bg/politics/gerb-i-dps-shte-upravlyavat-izborniya-protses-otseche-kiril-dobrev.html", "text": "ДПС и ГЕРБ ще управляват по днешните решения на ЦИК изборния процес на 26 май. Това заяви социалистът Кирил Добрев на брифинг в централата на БСП.По думите му управляващото мнозинство в ЦИК служебно пренаредило всички районни избирателни комисии.В РИК има две позиции, които са ключови - на председателя и секретаря и по свое решение ЦИК направи служебно следното разпределение: ГЕРБ имат 29 председателки места и 2 секретарски места в 31 избирателни района.\"Без подпис на ГЕРБ няма нито един валиден протокол от всички 31 избирателни района\", атакува Добрев управляващите.БСП имат 1 председателка място и 13 секретарски места в 14 избирателни района. ОП имат \"29 директори на водопади и на атмосферното налягане - хора, които гледат как едни протоколи се движат и се попълват от ДПС и ГЕРБ\". ДПС имат 1 председателско място и 16 секретарски места.Ако се спазваше законът, според БСП, ГЕРБ трябвало да имат 24, БСП - 20, ОП - 8, ДПС - 6 и \"Воля\" - 4 избирателни района.\"Мъчно ми е за колегите от ОП и им съчувствам, защото те имат 29 сламени човека, които ще наблюдават изборния процес\", коментира Добрев и допълни: ДПС и ГЕРБ ще управляват по днешните решения на ЦИК изборния процес на 26 май с мълчаливото съгласие на ОП.\"Разликата между управляващите и опозиция е от земята до небето и не мога да си представя корумпиран опозиционен депутат. Ако в едната ръка имаме артилерия, в другата имаме тръбичка за фунийки.\" Така социалистът Кирил Добрев коментира оставките и скандалите във властта, придобили известност като \"Апартамент гейт\".По думите на Добрев моделът е един и същ и той се транспонира на различни нива. Според социалиста проблемите в страната могат да се разрешат с оставка на настоящето управление и предсрочни избори. По думите на Добрев огромният проблем в антикорупционните институции е дискредитирането на тяхната дейност.От БСП поздравяват  и се надяват, че \" и на \"кой ни оставяш\".\"Искаме оставки на овластени, които работят с финансов и икономически властови ресурс през последните 10 години. И тук веднага имаме един опозиционен депутат (Делян Добрев б.р.), който през последните години единственото нещо, което е управлявал, е собствената си заплата и може би жена си\", атакува Добрев управляващите.Той призова да има проверки за всички, за които има съмнения, но разликата между управляващи и опозиция е от земята до небето - едните управляват държавата, а другите се опитват да свалят тези, които управляват държавата.По думите на Добрев огромният проблем в антикорупционните институции е дискредитирането на тяхната дейност. Той не знае как КПКОНПИ ще проверява някой, когато самата комисията е в проблем, и как данъчните ще правят ревизия, когато шефове на данъчните са в проблема. \"Дискредитирането на институциите е огромният проблем към днешна дата\", отсече още социалистът и допълни, че не знае какво се случва там.", "date": "2019.04.10", "title": "ГЕРБ и ДПС ще управляват изборния процес, отсече Кирил Добрев"}
{"url": "https://news.bg/society/shefat-na-knsb-nastoyava-tsik-da-markira-sektsiite-za-glasuvane-na-horata-s-uvrezhdaniya.html", "text": "Президентът на КНСБ Пламен Димитров предложи ЦИК да изработи специален знак - Секция, достъпна за хора в неравностойно положение. Според него по този начин ще се маркират секциите, където е най-удобно да се гласува.Това стана на среща между президентът на КНСБ Пламен Димитров с председателя на ЦИК Стефка Стоилова по повод пречките за гласуване на хората с увреждания на предстоящия вот на 26-и май.В дискусията се включиха омбудсманът Мая Манолова и представители на организациите на хората с увреждания.Димитров предложи още да се увеличи броят на мобилните урни и да се напишат с брайлово писмо надписите на бюлетините за предстоящите евроизбори.Припомняме, че преди няколко дни бе приет доклад на Европейския икономически и социален комитет за правата на хората с увреждания да гласуват на предстоящите европейски избори. Според заключенията в доклада милиони граждани на ЕС нямат възможност да гласуват заради технически грешки, които не отчитат специфичните им нужди.Синдикалистите смятат, че въпреки напредъка през последните години все още има бариери пред вота на хиляди български граждани.Изразено е единодушно мнение, че в България няма сериозни правни проблеми във връзка с упражняване на правото на глас на хората с увреждания, но че пречките са технически.\"Най-често срещаните пречки са твърде малки кабини за гласуване, сериозни усложнения при тяхното използване от хора в инвалидни колички\", посочи Димитров.Председателят на ЦИК Стефка Стоева обясни, че заковоната рамка е добра, но на места нещата куцат. \"Ние имаме за задача да помогнем на хората с увреждания да упражнят своето избирателно право\", допълни тя.Стоева увери, че комисията ще разгледа подробно всички отправени предложения.Според омбудсмана Мая Манолова генералното решение на проблемите е чрез пълно въвеждане на машинно и на електронно гласуване.Очаква се след консултации с най-големите организации на хората с увреждания ще бъдат представени предложения, които да гарантират свободното право на гласуване на тези български граждани.", "date": "2019.04.10", "title": "Шефът на КНСБ настоява ЦИК да маркира секциите за гласуване на хората с увреждания"}
{"url": "https://news.bg/politics/abv-da-si-nameryat-i-edna-elena-za-vodach-na-evrolistata-preporacha-kiril-dobrev.html", "text": "\"Ако искат могат да си изберат и да си намерят и Елена Йончева, която също да си включат в листата, за да може подвеждането на избирателя да бъде пълно, на 100%\". Така социалистът Кирил Добрев остро разкритикува избора на АБВ да регистрират коалиция под името \"Коалиция за България\" за предстоящите избори за Европейски парламент.Добрев коментира още, че голяма част от полиците са си останали в прехода \"Да копираш модел от 20-30 години, в който търсиш подобна абревиатура на партия, за да заблуждаваш избирателя днес е нелепо\", заяви социалистът.\"15 години да използваш прийоми, които са използвали твоите врагове, е меко казано нелепо\", ядоса се социалистът и допълни, че от БСП ще подадат жалба в съда, за да не позволят българските избиратели да бъдат подвеждани.Кирил Добрев посочи, че в момента \"Коалиция за България\" има четири евродепутати - Георги Пирински, Сергей Станишев, Петър Курумбашев и Момчил Неков и реторично попита като такива дали са под ръководство на Румен Петков. От БСП предлагат Централната избирателна комисия (ЦИК) да събират и членски внос на АБВ.Кирил Добре иронично поздрави също така Румен Петков, че е открил Фейсбук, както и хората, които поддържат неговата страница.", "date": "2019.04.10", "title": "АБВ да си намерят и една Елена за водач на евролистата, препоръча Кирил Добрев"}
{"url": "https://news.bg/crime/proveryavat-valeri-simeonov-i-skat-za-evtini-imoti.html", "text": "Върховна касационна прокуратура (ВКП) възложи на Антикорупционната комисия да провери имоти, собственост на фирмата \"СКАТ\" ООД, която се управлява от бившия вицепремиер и понастоящем депутат и лидер на НФСБ Валери Симеонов.Повод за проверката е сигнал, че имотите са закупени от фирмата на занижени цени.Сигналът е постъпил до главния прокурор Сотир Цацаров вчера, 9 април. Според сигнала сделките за имотите били направени на нереално ниски цени.В сигнала са описани са три сделки:- Закупено през 2004 г. от \"СКАТ\"ООД, управлявано от В. Симеонов, право на строеж на апартамент с площ 80 кв.м. в к.к. \"Слънчев бряг\" за сумата от 900 лева, при данъчна оценка 856,60 лв.;- Закупен през 2005 г. от \"СКАТ\"ООД, управлявано от В. Симеонов, офис в к.к. \"Слънчев бряг\" с площ 31,35 кв. м. за сумата от 6 901,10 лв., при данъчна оценка 6 901,10 лв. и- Закупен през 2008 г. от \"СКАТ\"ООД, управлявано от В. Симеонов, имот частна общинска собственост с площ 875 кв.м. за сумата от 850 815 лв. по решение на Общински съвет - Бургас, чийто председател по това време е Валери Симеонов, председател на комисията за общинска собственост е бил В. Касабов - настоящ народен представител от НФСБ, а юрисконсулт е бил настоящият народен представител Християн Митев. За този имот се твърди в сигнала, че не се ползва по предназначение за нуждите на телевизията, а на него е построен жилищен блок.В сигнала се твърди, че през 2008 година фирмата на Симеонов също така е закупила \"База за отдих Пресока\" в община Златоград, която в момента е хотел \"Панорама\", като на същия имот са изградени незаконни постройки - басейн и ресторант, за които е налице влязло в сила решение на Върховния административен съд (ВАС) от 2013 г., че са построени без съответните разрешителни и следва да бъдат съборени. Това не се е случило, пише още в сигнала.ВКП е възложила на КПКОНПИ да провери тези сделки на Симеонов, както и да провери дали той е бил в конфликт на интереси за сделката в Бургас, когато той е бил председател на Общинския съвет. Също така в рамките на одита трябва да се проверяват и данните за извършени престъпления от настоящите народни представители Касабов и Митев, в качеството им на длъжностни лица в Община Бургас през 2008 г.Проверката следва да установи и дали са верни твърденията за неспазване на решението на ВАС за премахване на незаконните постройки в имота в Златоград - хотел \"Панорама\".Припомняме, до този момент скандала \"Апартамент гейт\" струва оставките:- на ;- на ;- на ;- на ;- на ;- на . и на кмета на Созопол Панайот Рейзи, но той  и само напусна партията.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов. да се проверят сигналите за апартаментите и на министъра на туризма Николина Ангелкова и депутата от БСП Валери Жаблянов.", "date": "2019.04.10", "title": "Проверяват Валери Симеонов и \"Скат\" за евтини имоти"}
{"url": "https://news.bg/world/v-angliya-evakuirat-korabostroitelnitsa-sled-signal-za-bomba-na-yadrena-podvodnitsa.html", "text": "Говорител на британския военнопромишлен гигант BAE Systems потвърди, че тяхно корабостроително съоръжение на остров Бароу в Бароу ин Фърнес е било евакуирано заради \"продължаващ инцидент\" след съобщения в медиите за бомба на ядрена подводница, съобщават британските медии.\"Като предпазна мярка, комплексът Девъншир беше затворен\", уточни говорителят, цитиран от \"Ройтерс\", допълвайки: \"Персоналът, контракторите и местните жители са информирани.\"Говорителят също така потвърди, че BAE Systems поддържат връзка с местната полиция, която щяла да разследва инцидента.Корабостроителният комплекс Девъншир, който е собственост на BAE Systems, е дом на производствените мощности на ядрената подводница клас \"Астют\".Говорител на полицията, цитиран от \"Гардиън\", потвърди, че \"полицейски служители са в обект на BAE и подпомагат персонала\". От местната служба за спешна помощ посочиха, че са получили обаждане в 9:18 часа местно време (11:18 часа българско). \"В момента сме на мястото, но не е известно да има пострадали\", уточниха от спешна помощ.По-рано неидентифициран източник съобщи, че стотици служители са били евакуирани от Девъншир след сигнал за бомба на борда на подводница.Разположена в Северна Англия, на около 95 км северозападно от Манчестър, корабостроителницата Девъншир е едно от най-големите закрити корабостроителни съоръжения от този вид в Европа. В този обект се строят подводниците клас \"Астют\", като всяка една от тях е на стойност 1,8 млрд. долара. Тя е ядрена нападателна подводница на въоръжение в Кралския британски флот. Четири подводници клас \"Астют\" са били завършени, като три се строят и още седем са планирани.В съоръжението също така се произвежда подводницата от клас Dreadnought, ново поколение подводници, снабдени с балистични ракети, която ще замени класа Vanguard, който носи ядреното оръжие Trident.", "date": "2019.04.10", "title": "В Англия евакуират корабостроителница след сигнал за бомба на ядрена подводница"}
