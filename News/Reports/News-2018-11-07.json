{"url": "https://news.bg/int-politics/tryudo-se-izvini-na-evreite.html", "text": "Премиерът на Канада Джъстин Трюдо официално се извини за отказа на родината си от 1939 г. да приеме кораб, превозващ повече от 900 еврейски бежанци. Той дори добави, че страната му ще направи повече, за да предпази канадските евреи от насилие, предаде Ройтерс.Шимон Кофлер Фогел, ръководител на Центъра за израелски и еврейски въпроси, аплодира \"историческото извинение\" на Трюдо и обещанието му да разшири мерките за сигурност за еврейските институции.Корабът \"Сейнт Люис\" напусна Хамбург през май 1939 г. в отчаяно търсене на безопасно убежище за преследваните от нацистка Германия евреи. След като беше отхвърлен от Канада и други народи, той се завърна в Европа, където историците са изчислили, че повече от 250 пътници са били убити в нацистките лагери на смърта.По-рано Трюдо се срещна с Ана - Мария Гордън, единственият оцелял канадски пътник от кораба и членовете на семейството ѝ и говори за необходимостта от борба с антисемитизма.Трюдо вече се извини за някои от историческите грешки на Канада.Миналата седмица премиерът посети стотици местни хора в Британска Колумбия, за да изрази съжаление за обесването на шестима вождове преди 150 години.", "date": "2018.11.07", "title": "Трюдо се извини на евреите"}
{"url": "https://news.bg/world/milioni-shte-umrat-ako-svetat-ne-otgovori-na-zaplahata-ot-superbakterii.html", "text": "Експерти предупреждават, че милиони хора в Европа, Северна Америка и Австралия ще умрат от инфекции, причинени от супербактерии, ако държавите не започнат да обръщат повече внимание на заплахата от такива бактерии и борбата срещу тях, пише АПФ.Супербактериите са тези, които са резистентни към повечето известни на човечеството лекарства и антибиотици.Организацията за икономическо сътрудничество и развитие (ОИСР) предупреди, че са възможни \"катастрофални последици\" за общественото здравеопазване, ако не се увеличи основната болнична хигиена и се намали ненужното използване на антибиотици.Резистентните към лекарства бактерии вече взеха живота на повече от 33 000 души в Европа през 2015 година, сочат данни от ново проучване.В свой доклад експертите от ОИСР алармират, че жертвите могат да надминат 2.4 милиона души до 2050 година. Според доклада разходите за лечение на такива инфекции ще достигнат средно 3.5 милиарда долара годишно, като това се отнася за всяка държава от трите континента.Микеле Чекини, експерт по обществено здравеопазване към ОИСР, обяснява, че държавите вече изразходват средно 10% от своите бюджети за здравеопазване за лечението на инфекции, причинени от супербактерии.\"Резистентните към антибиотици бактерии ще излязат много по-опасни от гриповете, от ХИВ и туберкулоза, ако държавите не предприемат мерки за справянето с този проблем\", заяви Чекини.", "date": "2018.11.07", "title": "Милиони ще умрат, ако светът не отговори на заплахата от супербактерии"}
{"url": "https://news.bg/regions/burgaskiyat-ombudsman-se-trevozhi-ot-novi-nezakonni-stroezhi-v-gorno-ezerovo.html", "text": "Жител на кв. \"Горно Езерово\" потърси за помощ бургарския омбудсман заради незаконни строежи в квартала. Това пише в писмото си до медиите местният защитник.Според жителя заради незаконното строителство, преминаващите бетоновози, горенето на автомобилни гуми, шума, голяма част от хората разпродават имотите си и напускат \"Горно Езерово\".От информацията предоставена на бургаски омбудсман става ясно, че нарушителите изливат основите на своите незаконни домове най-често в петък. Това се правело, за да може основите да се втвърдят когато контролните институции почиват. Така според местния жител за няколко дни или седмица изниквало фамилно жилище.Наскоро община Бургас е разрушила няколко такива сгради в \"Горно Езерово\", но техните стопани са започнали градежи на нови места.Според омбудсмана нарушителите се възползват от бавната реакция на институциите и тълкуват това като \"зелен\" сигнал за незаконно строителство.Той обяснява, че при констатация на такъв строеж следва съставяне на констативен акт, изчакване на възражения по акта и издаване на заповед за премахване на строежа.Омбудсманът допълва обаче, че за физическото отстраняване на незаконна постройка е нужно повече време, тъй като трябва да се ангажира фирма изпълнител.Той е категоричен, че до този проблем няма да се стигне ако институциите се намесят предварително и не допуснат бетоновозите в квартала.След срещата с жителя на квартал \"Горно Езерово\", омбудсманът е изпратил сигнал до зам. кмета по строителството Чанка Коралска.Омбудсманът призова общината да вземе мерки за да не минава през по-тежки и дълги процедури след застрояването.Той подчерта, че е време да бъде разкрит \"горещ\" телефон за почините дни в Бургас, на който да се сигнализира за строителни нарушения.", "date": "2018.11.07", "title": "Бургаският омбудсман се тревожи от нови незаконни строежи в \"Горно Езерово\""}
{"url": "https://news.bg/world/anegret-kramp-karenbauer-ofitsialno-obyavi-kandidaturata-si-za-naslednik-na-merkel-v-hds.html", "text": "Анегрет Крамп-Каренбауер официално обяви кандидатурата си за наследник на канцлера Ангела Меркел на поста лидер на Христиндемократическия съюз (ХДС), информира ДПА.Крамп-Каренбауер, която е генерален секретар на партията, поясни, че не възнамерява да води кампания срещу противниците си, а по-скоро ще представи идеите си как партията да се развие след ерата на Меркел.Преди по-малко от две седмици  след няколко катастрофални представяния на местни избори.Анегрет Крамп-Каренбауер, известна като AKK, каза, че една ера не може да продължи вечно.\"Винаги има предизвикателства\", поясни тя и добави, че наследникът винаги стои на раменете на предшествениците си. Решаващият фактор, по думите й, какво ново и по-добро можеш да направиш.\"Това е краят на ерата\", съобщи тя, цитирана от \"Ройтерс\".Крамп-Каренбауер отбеляза, че ще сътрудничи с другите двама кандидати за поста. Тя има предвид здравния министър Йенс Шпан и бившия лидер на консервативния блок в Бундестага Фридрих Мерц.Например Мерц може да помогне за разработването на нова данъчна система в дигиталната ера, поясни германският политик.Крамп-Каренбауер е официално номинирана за поста председател на партията от регионалния клон на ХДС в Саарланд.", "date": "2018.11.07", "title": "Анегрет Крамп-Каренбауер официално обяви кандидатурата си за наследник на Меркел в ХДС"}
{"url": "https://news.bg/regions/ot-5-godini-zubri-zhiveyat-v-iztochnite-rodopi.html", "text": "Вече пет години зубри обитават Източните Родопи. Възстановяването на популацията на европейските бизони в местността започна през ноември 2013 г. Тогава в района на язовир \"Студен кладенец\" в Източните Родопи бяха докарани първите пет зубъра от Германия. Въпреки първоначалните трудности те успешно се адаптираха, а през юли 2015 г. се роди и зубърче - първото от столетия в Родопите. През следващите три години двойката възрастни се сдоби с още две малки зубърчета. Това е доказателство, че животните се чувстват добре сред родопската природата.През ноември 2017 г. броят на европейските бизони в Източните Родопи нарасна с още две животни. Така стадото достигна седем животни. Новите попълнения са дарени от германския зоопарк в Зул.Първоначално се предвиждаше поетапно разширяване на оградата и събиране на животните. За изненада на eкспертите обаче младата женска се разгони едва на 14 месеца, въпреки че зубрите достигат полова зрялост чак след 2-3-годишна възраст. Мъжкият зубър в съседство Спиро усети разгонената женска и събори оградата, която ги разделяше. Така двете групи заживяха заедно по-рано от планираното и образуваха общо стадо, водено от най-опитната женска.Зубрите са световно засташен вид, който е ключов за отворените горски екосистеми. Европейският бизон е един от символите на природозащитата в Европа. Неговата история е пример за това как само в рамките на сто години един вид може да бъде доведен до ръба на изчезването, но с много усилия може да бъде и възстановен.Зубърът е изчезнал от дивата природа в България още през Средновековието, а от началото на 20 век изчезва и в Европа. Благодарение на програма за връщане на отделни екземпляри в естествената им среда, популации на зубъра са възстановени в районите на Централна и Източна Европа, основно в Полша и Беларус. През шейсетте години на миналия век малко стадо зубри е заселено и в ловно стопанство Воден в Североизточна България.Връщането на европейския бизон в Родопите е част от дейностите за възстановяване и опазване на дивата природа на Стария континент, които развива европейската мрежа \"Rewilding Europe\". Част от нея е и българската фондация \"По-диви Родопи\".", "date": "2018.11.07", "title": "От 5 години зубри живеят в Източните Родопи"}
{"url": "https://news.bg/world/zhena-plashi-s-vzriv-bolnitsa-v-severna-frantsiya.html", "text": "Неизвестна се барикадира в една от болниците в Северна Франция и заплаши да взриви цялата сграда, информира полицията, цитирана от Reuters и Regnum.По данни на полицията инцидентът е станал в град Дюнкерк. Става дума за жена, която се е барикадирала в местната болница и заплашва да се взриви. Районът е отцепен, продължава спецоперацията на правоохранителните органи.Междувременно бе съобщено за задържана група заподозрени във Франция, в която влизат и младежи, родени в Сирия, които нелегално са проникнали в страната и се предполага, че са готвили терористично нападение. Информацията е на ТАСС, която се позовава на телевизия BFMTV.Задържани са седем души в град Лю Ман (департамент Сарт в западна Франция). Арестът е станал преди седмица в рамките на разследване за разпространение в социалните мрежи на видеклип, където човек се кълне във вярност на терористичната \"Ислямска държава\".Разследващите имат основание да смятат, че един от заподозрените, 19-годишният сириец, не възнамерява да се ограничи само с радикалните изявления. При обиска в дома му са открити подобие на автомат Калашников, а също и видеозаписи, където юношата седи зад волана, имитирайки терористичен акт с помощта на миниран автомобил.На друго видео той призовава за нападение над \"неверниците\".Арестуваният е роднина на сирийски мигранти, които от 2016 г. са легално са в страната. Той е влязъл незаконно в страната през април 2018 г., след отказ от миграционните власти.Телевизията отбелязва, че арестът на нелегално влезлия сириец, заплашващ с терористичен акт от името на \"Ислямска държава\" стана първо във Франция през 2016 г.", "date": "2018.11.07", "title": "Жена плаши с взрив болница в Северна Франция"}
{"url": "https://news.bg/economics/za-po-malko-administrativna-tezhest-v-minno-geolozhkiya-sektor-se-zastapi-simeonov.html", "text": "Третата най-продуктивна в страната индустрия е изправена пред редица предизвикателства. Минно-геоложкият сектор се нуждае от намаляване на административната тежест върху бизнеса, заяви на конференция министърът на МОСВ Нено Димов.\"Когато се говори за политика по околна среда обикновено се възприема, че тя е насочена към спиране на икономическата дейност\", допълни той. По думите му, трябва да бъде намерен баланс между икономическото развитие и околната среда, защото това е гаранция за по-добро качество на живот.\"Добивната промишленост е един от най-перспективните браншове в България\", подчерта и вицепремиерът Валери Симеонов. 24 000 души са ангажираните в индустрията, която формира 4% от БВП и 11% от общия износ на страната ни.\"За съжаление, условията, при които са представени процесите на проучване, на предоставяне на концесии, на тяхната реализация и разширяване, практически водят до ограничаване на бъдещето на този сектор\", коментира Симеонов.Според Симеонов е необходимо да се хармонизират разпоредби на Закона за подземните богатства, в които се уреждат аспекти на собствеността, както и регулацията на стопанската дейност от държавата.Концесионерите да получават по-кратки срокове за строеж е разумно решение, смята Симеонов.\"За мен е недопустимо това, на което сме свидетели последните години - местни общности, провокирани, активизирани от псевдоекологични организации да блокират разработването на национални залежи, които са изцяло държавна собственост. Той определи ситуацията с находищата в Трън, Генерал Тошево и Попинци като парадокс, който налага тревожна тенденция за блокиране на целия отрасъл.\"България не може да стане заложник и жертва на не добре осъзнати групови, личностни или конкурентни зависимости и въздействия\", заяви вицепремиерът. В някои случаи става въпрос и за провокации от страна на други държави, убеден е той.Основни проблеми пред минно-геоложката индустрия според него са усъвършенстването на процедурите за откриване и регистриране на находища и запаси, въвеждането на принципа за мълчаливото съгласие при законови определени условия и ред, както и затягането на изискванията за кандидат-концесионерите. Той подчерта необходимостта от ясен ред, по който МС да регулира натовареността от гледна точка на проучванията на подземни богатства, като за това решение да се носи ясна политическа отговорност.Секторът има огромна добавена стойност за икономиката, която минава през Програмата за корпоративна и социална отговорност, свързана с инициативите на компаниите.\"Всяка една компания с мисълта за икономически растеж трябва да мисли за акумулирането на капитал. Един от основните е човешкият капитал\", заяви Мими Стефанова, преподавател във Висшето училище по застраховане и финанси. Компаниите, според нея, трябва да работят с университети и да не неглижират кадровия елемент.\"Инвестицията в образование е най-важната особено когато компаниите са проактивни и отворени\", допълни тя.", "date": "2018.11.07", "title": "За по-малко административна тежест в минно-геоложкия сектор се застъпи Симеонов"}
{"url": "https://news.bg/world/liderat-na-mnozinstvoto-v-senata-predupredi-demokratite-da-ne-tormozyat-tramp.html", "text": "Лидерът на мнозинството в Сената Мич Макконъл предупреди демократите да не тормозят президента на САЩ Доналд Тръмп, пише \"Гардиън\".Той беше запитан как ще отговори, ако демократите поискат данъчната декларация на Тръмп. Мич Макконъл подчерта, че популярността на бившия държавен глава Бил Клинтън се увеличи, след като републиканците инициираха процедура по импийчмънт през 90-те г. на XX век.Демократите \"трябва да решат дали е добра стратегия да се тормози президентът\", подчерта той и добави, че не знае дали това ще проработи за тях.Макконъл съобщи, че основните законодателни приоритети са да се приключи тази сесия (финансиране на правителството, законопроект в областта на селското стопанство) и \"нещо за инфраструктурата\".Той се оплака, че сътрудничеството с демократите не създава новини.Има много неща, по които работим заедно, отбеляза той.Сенаторът изтъкна, че ще се опитат да помогнат на президента по въпроса за изграждането на стена по границата с Мексико.Мич Макконъл потвърди, че възнамерява да се кандидатира за преизбиране през 2020 г.Той благодари на Тръмп за подкрепата по време на предизборната кампания.", "date": "2018.11.07", "title": "Лидерът на мнозинството в Сената предупреди демократите да не тормозят Тръмп"}
{"url": "https://news.bg/disasters/otkriha-shesti-zaginal-pod-ruinite-na-sgradite-v-marsiliya.html", "text": "Откриха шесто тяло под руините на двете сгради в Марсилия, които се срутиха преди два дни, информира АПФ. Предполага се, че жертвите може да достигнат до 8, дори 10 души.Яростни жители на града обвиниха местната управа и държавата, че хората са загинали за нищо, властите пренебрегвали предупрежденията за състоянието на жилищните сгради, в които живеят най-бедните.Междувременно компетентните институции обещаха всички сгради в южния град, които са считани за неподходящи за обитаване, да бъдат инспектирани.На място спасителите продължават работа. Те водят и кучета. До момента от руините бяха извадени телата на четирима мъже и две жени. По думите на един от спасителите все още има надежда под развалините да има някой оцелял.", "date": "2018.11.07", "title": "Откриха шести загинал под руините на сградите в Марсилия"}
{"url": "https://news.bg/politics/i-golemiyat-titanik-potana-preduprezhdava-za-byudzheta-rumen-gechev.html", "text": "Бюджетът е голям. И Титаник беше голям, на потъна, включи се депутатът от БСП Румен Гечев в обсъжданията по Бюджет 2019 в пленарна зала. Упрявляващите могат да слагат спасителните жилетки и да плуват към предсрочни избори, каза той. Левият депутат също опроверга твърденията за икономически ръст. Нещо повече, Гечев е притеснен от отлива на чуждестранни инвестиции от страната ни.Лидерът на БСП Корнелия Нинова също се заяде с управляващите, че не се изказват в хода на дебатите за Бюджет 2019. Вие си правете изводите защо, предупреди тя. Соцводачът обеща анализ на предлаганите от властта параметри и да им покаже, че алтернатива има и тя е възможна. Социалистката критикува властта, че се хвали с високи икономически параметри, но в същото време националната статистика опровергавала твърденията за растеж на икономиката и за прилива на инвестиции.Лидерът на БСП Корнелия Нинова запита къде са Волен Сидеров и Валери Симеонов и защо ги няма в парламентарната зала по време на дебатите по Закона за държавния бюджет за 2019 г. на първо четене.Соцводачът е на мнение, че най-социалният бюджет не решава нито един реален проблем. Припомняне герберите се похвалиха, че парите за следващата година са най-социалните като параметри на бюджета и щели да решат редица социални проблеми.По думите му й макрорамката за 2019 г. е бюджет на застоя и безпътицата. Според Нинова бюджетът се прави, за да оцелее властта.Явно провокирани от критиките на Корнелия Нинова управляващите решиха да защитят бюджета си.Финансовият министър Владислав Горанов увери, че ще извади стенограма, за да се мине през всяка една от цифрите, заложени в Бюджет 2019, защото може да се окаже, че в академичен стил много свободно се борави с числата. Със стенограмата щяло да се проследи прецизно и внимателно всяко едно изказване в зала, заяви Горанов по повод изказването на социалиста Румен Гечев по време на дебатите за Бюджет 2019 на първо четене.Според Горанов на второ гласуване трябва да се доразвие дебатът, за да се дадат отговори на част от породените въпроси. Той поиска да обсъди с Йордан Цонев критиката дали разходването на бюджета ще увеличи инфлацията или не.Шефът на бюджетната комисия Менда Стоянова е на мнение, че Бюджет 2019 е поредният бюджет на устойчивия икономически растеж. Бюджет 2019 ще доведе до ръст не само на икономиката, но и на приходите, стана ясно още от думите й. Стоянова не е съгласна с критиките на БСП, че правителството не се справя с политиката за доходите. Тя подчерта, че бюджетът е един от най-добрите бюджети през последните 10 години.Искрен Веселин от \"Обединени патриоти\" от своя страна заяви, че законът ще внесе в дома на всеки един гражданин по нещо. За втора година имаме бюджет, който отразява философията на управлението в страната.Тази философия често беше критикувана, но тя работи, и факт, който потвърждава това, е стабилният икономически растеж. Говорят се много неща и много заклинения, когато трябва да се очерни една политика, посочи Веселинов и добави, че от ОП говорят за ръста на доходите почти от едно десетилетие.Той също е на мнение, че бюджетът за следващата година е една крачка напред, той е добър, защото бюджетът дава най-много за най-важното в страната. От ОП заявиха, че ще подкрепят макрорамката за следващата година.Държавният бюджет за 2019 г. беше приет от депутатите на първо четене в Народното събрание със 115 гласа \"за\", 85 против\" и 0 \"въздържали се\".Припомняме, вчера на извънредно заседание депутатите разгледаха Бюджет 2019 -  и , които бяха приети на първо четене. И на вчерашното заседание .В края на работния ден  с настояването , след което макрорамката за следващата година. Така тази сутрин депутатите започнаха с", "date": "2018.11.07", "title": "И големият Титаник потъна, предупреждава за бюджета Румен Гечев"}
{"url": "https://news.bg/world/obama-vidya-nachalo-na-promyanata-v-sasht.html", "text": "Бившият президент на САЩ Барак Обама вижда \"начало\" на \"промяната, от която ние се нуждаем\", пише \"Гардиън\".Обама излезе със съобщение след междинните избори в САЩ, които . Демократите спечелиха мнозинство в Камарата на представителите, а републиканците запазиха мнозинството си в Сената.\"Промяната, от която се нуждаем, не може да дойде само от едни избори, но това е началото\", отбеляза бившият лидер на САЩ в съобщение.\"\", продължи той.Според него \"колкото повече американци гласуват, толкова повече нашите избрани лидери ще изглеждат като САЩ\".", "date": "2018.11.07", "title": "Обама видя начало на промяната в САЩ"}
{"url": "https://news.bg/world/za-parvi-pat-belite-mazhe-ne-byaha-mnozinstvo-sred-kandidatite-na-demokratite-v-sasht.html", "text": "Това са първите избори, при които белите мъже не бяха мнозинство сред кандидатите за места в Камарата на представителите от Демократическата партия.Това разкри американският журналист и анализатор Рон Браунщайн пред Си Ен Ен.Междинните избори през 2018 г. бележат големи промени - за първи път жени мюсюлманки стават американски конгресмени; избран е рекорден брой жени; избран е губернатор, който е открит гей и за първи път в историята на САЩ бяха избрани жени индианки.Докато мнозина хвалят разнообразието сред кандидатите на Демократическата партия, политическият анализатор Браунщайн предупреди какво може да означава това на изборите през 2020 г.\"\", отбеляза Браунщайн.\"Те трябва да внимават с това, защото Тръмп отново показа миналата нощ, че той е някакъв вид доносник на тези бели избиратели от работната класа, и 2020 г. може да е по-предизвикателно да бъдат спечелени отново, както през миналата нощ\", подчерта той.", "date": "2018.11.07", "title": "За първи път белите мъже не бяха мнозинство сред кандидатите на демократите в САЩ"}
{"url": "https://news.bg/health/v-dobro-sastoyanie-sa-horata-konsumirali-spanak-s-tatul.html", "text": "Хората, които са консумирали от спанака, за който има съмнения, че е бил примесен с татул, са в добро здравословно състояние. Това каза изпълнителният директор на болницата в Търговище д-р Иван Светулков, пише \"24 часа\", позовавайки се на БТА.Според доктора пациентите са посетили здравното заведение в събота, 3 ноември. Те се оплаквали - имали отпадналост, сърцебиене и замайване.Лекарите констатирали, че хората са консумирали баница със спанак, закупен от местен хипермаркет.След консултации със специалисти по заразни болести и реаниматор, пациентите са били освободени.Д-р Анелия Цонева, директор на Областната дирекция по безопасност на храните в Търговище, посочи, че сигналът към клона на агенцията е бил подаден от двама души, които консумирали термично обработен спанак. Същите получили симптоми на атропиново отравяне.Припомняме, по-рано днес от Българската агенция по безопасност на храните (БАБХ) съобщиха, че са спрели от разпространение в търговската мрежа .Листата от спанак са опаковани в пакети по 500 гр., сорт \"Горила\", произведен в област Пловдив. БАБХ призовава всички граждани, закупили такъв продукт, да не го консумират и да го върнат в търговския обект, от който са го закупили.", "date": "2018.11.07", "title": "В добро състояние са хората, консумирали спанак с татул"}
{"url": "https://news.bg/world/gneven-tramp-napadna-mediite-nareche-chernokozh-reporter-rasist.html", "text": "Вчера \"беше голям ден\" и \"миналата нощ Републиканската партия промени историята с увеличаване на мнозинството ни в Сената, докато в същото време значително бяха опровергани очакванията в Камарата на представителите\".Това заяви президентът на САЩ Доналд Тръмп на специална пресконференция в Белия дом във връзка сДо момента в Сената републиканците имат 51 места срещу 45 за демократите и запазват контрола.Според преброените гласове в Камарата на представителите противниците на президента Доналд Тръмп от Демократическата партия имат 220 места срещу 193 за републиканците. За мнозинство са необходими 218 гласа.В надпреварата за губернатори резултатите досега показват, че републиканците печелят битките за 25 губернатори на щати, но губят 7 губернатора, докато демократите засега печелят 22 губернатори, добавяйки 7 губернатора, които досега бяха под контрола на републиканците - в Колорадо, Флорида, Канзас, Минесота, Ню Йорк, Пенсилвания и Вирджиния.Тръмп определи изборите като \"голям ден\", \"невероятен ден\" и \"исторически ден\" въпреки \"много враждебното медийно отразяване\".Тръмп подчерта, че кандидатите, за които води предизборна кампания, като цяло са спечелили.\"\", добави той.Според него за първи път от 1962 г. на междинни избори партията на президента печели толкова много места в Сената. Той уточни, че републиканците вземат още три-четири места в Сената.\"\", похвали се Доналд Тръмп.По думите му тези републиканци, които са отказали да участват в кампанията му, са се представили много лошо. Той посочи, че е водил кампания в подкрепа на 11 кандидати, от които девет са спечелили на вота., подчерта американският лидер.Американският държавник смята, че кандидати на Републиканската партия са спечелили, въпреки че срещу тях се изправиха демократи, които бяха \"бомбардирани\" с пари и медийна подкрепа.Доналд Тръмп вярва, че загубата в Камарата на представителите ще открие \"много по-лесен път\".\"\", смята той, но призна, че демократите са останали сплотени.Президентът на Щатите е доволен и от представянето на вота за губернатор.Той покани демократите да работят заедно за прокарване на реформи в областта на здравеопазването и инфраструктурата.\"\", отбеляза Доналд Тръмп.Запитан дали наистина е възможно сътрудничество между двете партии, американският президент отговори: \"Мисля, че има много добър шанс да се случи\".Лидерът на Съединените щати отново призова да се изгради стена по границата с Мексико.\"Нуждаем се от стената\", категоричен е той.На въпрос какво ще направи, ако демократите се опитат да разкрият данъчната му декларация, Доналд Тръмп заяви, че \"хората не разбират данъчната декларация\", тъй като е изключително сложна.Тръмп предупреди демократите: Те могат да играят играта на разследване, но ние можем да я играем по-добре.Според него избирателите категорично наказаха демократите в Сената заради начина, по който се отнесоха към изслушването на кандидата за Върховния съд Брет Кавано.Тръмп влезе в сблъсък с журналиста на Си Ен Ен Джим Акоста, след като беше запитан за мигрантите от Централна Америка.\"Мисля, че трябва да ме оставиш да ръководя страната, а ти ръководи Си Ен Ен\", призова американският лидер.Той отбеляза, че не е обезпокоен по отношение на руската сага, защото е измама.След това Тръмп нападна Акоста, който се опита отново да му зададе въпрос.\".\", продължи държавният глава, като има предвид говорителя на Белия дом.Акоста и Тръмп влязоха в словесна война. Американският държавник нарече Си Ен Ен фалшива медия и враг на народа. В залата настъпи хаос преди да се поднови задаването на въпроси.На въпрос какво научи от изборния резултат, Тръмп отговори: \"Мисля, че хората ме харесват. Мисля, че хората харесват работата, която върша\".Тръмп беше попитан дали ще поиска от Майк Пенс да бъде негов кандидат за вицепрезидент през 2020 г. Държавният глава и Пенс потвърдиха.След това той отново се върна на темата за разследването на Русия.\"Мога да уволня всеки точно сега, но аз не искам да го спирам, защото политически не искам да го спирам...Мога да го прекратя на момента. Мога да наредя разследването да се прекрати. Това е позор. Това е излагация за нашата страна\", убеден е той. Запитан за вчерашните загуби, Тръмп отрече и отбеляза, че е постигнат успех.\"Мисля, че ние бяхме много близо до пълна победа\", вярва той.Държавният глава беше запитан дали руският президент Владимир Путин му е телефонирал и дали ще се срещнат на събитията във Франция през следващата седмица по повод 100 г. от края на Първата световна война. Президентът на САЩ отговори, че очаква церемонията, но \"не мисля, че ще имаме време за среща...ще имаме обяд...\".На журналистически въпрос за текучеството на персонал, Доналд Тръмп отговори, че \"хората напускат\", тъй като това е \"уморителна работа\", но \"харесвам това, което правя\".\"Имаме много хора, които чакат\" за работа в Белия дом, разкри той.Доналд Тръмп се определи за \"голям морален лидер\".\"\", заяви той.\"Това е много расистки въпрос\", отговори той на въпрос на чернокож журналист дали Републиканската партия подкрепя бели националисти. Президентът нарече репортера \"ужасен човек\".", "date": "2018.11.07", "title": "Гневен Тръмп нападна медиите, нарече чернокож репортер \"расист\""}
{"url": "https://news.bg/politics/do-7-godini-modernizirame-vsichki-rodove-v-suhopatnite-voyski.html", "text": "До края на месец ноември ще бъдат изпратени исканията за оферти по проекта за нова бойна машина на пехотата. Това заяви командирът на Сухопътните войски генерал-майор Михаил Попов.По думите му до месец май 2019 година се очаква да приключи процесът за подаване на оферти и тяхната оценка. След това ще се пристъпи към сключване на договор.Това обаче далеч не е единственият проект за модернизацията на различните родове войски в Сухопътните войски.Попов заяви, че през тази година се разработват още 12 проекта, които включват:Тези 12 проекта обхващат всички родове войски от състава на Сухопътните войски, обясни Попов.Очакванията са проектите да бъдат реализирани в следващите от 5 до 7 години в рамките на Националния план за повишаване на разходите за отбрана на 2% от БВП до 2024 година.Предприети са и стъпки за осигуряването на по-добра индивидуална екипировка на военнослужещите.Командирът на Сухопътните войски каза още, че подготовката на формированията от Сухопътните войски се води планомерно. Предвид зимните условия в готовност за оказване на помощ на населението са 20 модула от състава на Сухопътните войски.\"Доказали сме, че сме винаги там, когато и където има нужда от нас\", каза генерал-майорът.Запитан за най-големите проблеми на Сухопътните войски, Попов коментира, че проблемите основно са свързани с поддръжката на наличната техника и некомплекта във военните формирования.", "date": "2018.11.07", "title": "До 7 години модернизираме всички родове в Сухопътните войски"}
{"url": "https://news.bg/society/protestirashtite-mayki-blokiraha-za-malko-dvizhenieto-okolo-pametnika-levski.html", "text": "Майките на деца с увреждания излязоха за 17-та поредна вечер на протест с искането за оставката на вицепремиера Валери Симеонов.Този път протестиращите блокираха за кратко движението около паметника на Васил Левски в столицата.Шествието отново тръгна от работното място на Симеонов - сградата на Министерски съвет. След това майките отново се върнаха под прозорците на властта, пише bTV.И тази вечер заедно с майките имаше и граждани, силно възмутени от поведението на вицепремиера.Недоволстващите са категорични - протести ще има още. За петък се планира протестът да се превърне в автошествие из столицата.", "date": "2018.11.07", "title": "Протестиращите майки блокираха за малко движението около паметника \"Левски\""}
{"url": "https://news.bg/finance/za-75-mln-evro-poshtenska-banka-kupuva-banka-pireos.html", "text": " Собственикът на българската \"Пощенска банка\" - \"Юробанк\", е купувач на \"Банка Пиреос България\". Това стана ясно от официално съобщение, изпратено от финансовата институция до медии. , пише в съобщението.В момента първа по размер на активите в страната е \"УниКредит Булбанк\", следвана от \"Банка ДСК\" и ОББ.\"Юробанк\" е на пето място, като преди нея е \"Първа инвестиционна банка\".Обединената банка ще има общо активи за над 5 милиарда и капитал от над 600 милиона евро, става ясно още от информацията. Също така след сделката нетната печалба ще бъдат в размер на над 70 милиона евро, информира money.bg.Към септември 2018 година \"Банка Пиреос България\" има активи от 1,7 милиарда евро, кредитен портфейл от 820 милиона евро и депозити в размер на 1,3 милиарда евро. Финансовата институция развива дейност в банкирането на дребно и основно в корпоративното банкиране чрез клонова мрежа от 70 клона и с над 900 служители.\"\", се допълва в съобщението.Ставрос Йоану, главен изпълнителен директор на \"Юробанк\": \"\" Придобиването на \"Банка Пиреос\" е втората мащабна сделка на банковия пазар у нас през последните месеци.В началото на август беше потвърдено, че френската Societe Generale напуска българския пазар, а активите на нейното подразделение в страната ще бъдат изкупени от собственика на \"Банка ДСК\" - унгарската OTP Bank.", "date": "2018.11.07", "title": "За 75 млн. евро \"Пощенска банка\" купува \"Банка Пиреос\""}
{"url": "https://news.bg/world/v-14-shtata-demokratite-kontrolirat-gubernatorskiya-post-i-dvete-kamari-na-mestniya-kongres.html", "text": "Има 14 щата в САЩ, в които демократите контролират губернаторския пост и двете камари на Конгреса, информира Си Ен Ен.Демократите извоюваха голяма победа на вота за Конгрес на ниво щати. Гласуването за местни парламенти не привлича голям интерес, но е от решаваща важност при определянето на избирателните райони.До момента демократите са спечелили шест \"трифекта\" (тройно залагане) или щати, където контролират губернаторския пост и двете камари на законодателния орган. Новите \"трифекти\" са в Колорадо, Илинойс, Мейн, Невада, Ню Мексико и Ню Йорк.Те са добавени към вече съществуващите осем \"трифекта\" на Демократическата партия, въпреки че битката за губернатор в Кънектикът все още не е приключила, тъй като кандидатът на демократите води с под 1%.Демократите също разбиха четири \"трифекта\" на републиканците: Канзас, Мичиган, Ню Хемпшър и Уисконсин.От Демократическата партия съобщиха, че са спечелили 333 места, които преди това са били под контрола на републиканците.Тези щати са част от големия успех на републиканците по време на мандата на президента на САЩ Барак Обама. По време на този период те спечелиха близо 1000 места.Демократическата партия също спечели губеранторските постове в Илинойс, Канзас, Мейн, Мичиган, Ню Мексико, Невада и Уисконсин.Според \"Гардиън\" републиканците не са спечели нови \"трифекта\", но изгубиха три.", "date": "2018.11.07", "title": "В 14 щата демократите контролират губернаторския пост и двете камари на местния Конгрес"}
{"url": "https://news.bg/politics/stihove-hapcheta-i-visoko-kravno-v-plenarna-zala-zaradi-dds-to.html", "text": "ДДС скара БСП и управляващите. Левите настояват за диференцирана ставка.Промяната е предложена в Закона за корпоративното подоходно облагане.БСП внасят текст, който да стимулира фармацевтичните компании, а не по-ниски цени на хляба и на лекарствата, подчерта Тома Биков от ГЕРБ. Нямало никаква гаранция, че намаляването на ДДС ще свали и цените.Бедните не ядат само хляб, ядоса се Биков и посочи, че бедните се хранят и с мляко и сирене и по тази логика трябвало и там ДДС да се намали. Грижата за бедните хора преминава през социалната политика, не през ДДС, според депутата.26 страни от ЕС имат диференцирани скали, защити идеята на БСП Румен Гечев. Много неща се чули в зала, но те нямали нищо общо със здравния разум. Няма развиваща се страна, в която да няма диференцирана ставка, категоричен бе червеният депутат. Чувствам опасност за психическото си здраве, защото слушам разни неща, притеснен е той.И депутатът от ГЕРБ Спас Гърневски се ядоса, тъй като демагогията на БСП преливала чашата.Другари и другарки, вас вече не ви пускат в Северна Корея, а вие говорите за Европа, обърна се той към левите. По мнението му дивият капитализъм на социалистите изгонил 2 милиона българи от страната.Гърневски се вдъхнови и от парламентарната трибуна изрецитира стих за партията майка, но председателстващият заседанието Емил Христов го прекъсна.Червеният депутат Славчо Велков настоя да не се допуска изпускане на нерви в зала.Пенсиите да са по-ниски от кръвното налягане, препоръча той.Днес депутатите  Те обсъдиха въпроса с облагането на старите коли. БСП упрекнаха управляващите, че най-лесното решение е увеличаването на данъците, а от ГЕРБ репликираха, че в противен случай от Европа.Следващият конфликт в пленарна зала избухна между Патриотите и \"Воля\". Веселин Марешки заяви, че ако Красимир Каракачанов и Валери Симеонов не подадат оставка, това ще е  От своя страна Юлиян Ангелов от ВМРО защити лидера си и се подигра на думите на Марешки с поговорката \"крадецът вика дръжте крадеца\".", "date": "2018.11.07", "title": "Стихове, хапчета и високо кръвно в пленарна зала заради ДДС-то"}
{"url": "https://news.bg/int-politics/radost-v-bryuksel-ot-zagubata-na-tramp-v-izborite.html", "text": "Заместник-председателят на Европейската комисия Франс Тимерманс приветства добрите резултати на Демократическата партия в междинните избори за Конгреса на САЩ в коментари, в които разкритикува \"грубостта\" и \"расизма\" при управлението на президента Доналд Тръмп, съобщава \"Ройтерс\".\"Вдъхновени сме от избирателите в САЩ, които избраха надеждата пред страха, учтивостта пред грубостта, приобщаването пред расизма, равенството пред дискриминацията\", написа Тимерманс в профила си в \"Туитър\". Той е бивш външен министър на Холандия и е първи заместник-председател на Европейската комисия, ръководена от Жан-Клод Юнкер.\"Те се изправиха за ценностите си. Също и ние\", добави той.В Европа постепенно започва кампанията за изборите за Европейски парламент през май, в които  на Партията на европейските социалисти (ПЕС) за председател на Европейската комисия.Колегата му социалист в комисията, бившият френски финансов министър Пиер Московиси, който отговаря за икономическите въпроси, също написа ироничен коментар за Тръмп, който по-рано днес обяви в \"Туитър\", че изборите били \"огромен успех\".\"Демократите печелят Камарата на представителите за първи път от осем години, въпреки големите предизборни машинации на републиканците\", написа Московиси, допълвайки: \"Доналд Тръмп е прав: \"Огромен успех тази вечер.\"Засега няма официален коментар от Юнкер или от Европейската комисия като институция.Критиките на Тръмп към ЕС, включително похвалата за решението на Великобритания да излезе от Общността, неговите политики в Близкия изток и заплахите за търговска война срещу Съюза притесняват лидерите на ЕС.Юнкер сключи споразумение с Тръмп през юли за избягване на нови мита на САЩ върху стоки от ЕС, но отношенията остават напрегнати. Загубата на контрол над Камарата на представителите обаче може да подкопае способността на Тръмп да прокара някои от търговските си политики.", "date": "2018.11.07", "title": "Радост в Брюксел от загубата на Тръмп в изборите"}
{"url": "https://news.bg/politics/simeon-slavchev-pari-ot-minivetsove-da-otivat-i-v-detskite-gradini.html", "text": "София има идеална инфраструктура за създаването на минивецове. Това коментира общинският съветник и съпредседател на \"Политическа група 5\" Симеон Славчев по време на заседание на Постоянната комисия по инженерна инфраструктура и енергийно планиране.По думите му, минивецовете са екологично чисти и могат да донесат сериозни приходи на столицата. Това са пари от нищото, които могат да отиват за социални цели, за детски градини, поликлиники и болници, смята Славчев.Според него има два варианта за изграждане на минивецове - с пари от Общината или чрез инвестиции от публично-частно партньорство.Предложението работна група към Комисията по инженерна инфраструктура да оцени предложението, бе прието от членовете на Постоянната комисия по инженерна инфраструктура и енергийно планиране.Ако ДКЦ-тата преминат енергийно обследване биха могли да кандидатстват за енергийни помощи и така да облекчават бюджета си и да избегнат проблеми и неплатени сметки към доставчици, смята Славчев.Според сегашната нормативна уредба подобно обследване не може да стане, защото поликлиниките нямат паспорти за сградите си. Издаването на паспортите се заплаща. Славчев предложи в бюджета за 2019-та да бъдат заложени целеви пари за паспортизиране на сградите на поликлиниките.", "date": "2018.11.07", "title": "Симеон Славчев: Пари от минивецове да отиват и в детските градини"}
{"url": "https://news.bg/world/ne-me-razsledvayte-skochi-tramp-na-demokratite.html", "text": "Президентът на САЩ Доналд Тръмп призова демократите в Камарата на представителите да не \"прахосват парите на данъкоплатците\" за разследване на администрацията му. Той предупреди, че републиканците в Сената ще отговорят с разследване на демократите, които са разкрили класифицирана информация, пише \"Вашингтон пост\".Коментарът на американския лидер е направен в \"Туитър\". Демократите, които спечелиха мнозинство в Камарата на представителите, се, включително в областта на имиграцията, образованието, здравната грижа, личните финанси на американския лидер и потенциалните контакти с Русия.\"\", заплаши Тръмп в социалната мрежа.Той иначе смята, че е справедливо лидерът на демократите Нанси Пелоси да стане председател на долната камара.Американският лидер ще даде пресконференция към 18,30 часа българско време за междинните избори, които той вече нарече \"голяма победа\" за републиканците.Справка на Си Ен Ен показва, че в \"Туитър\" от събота до вторник Тръмп е изразил подкрепата си за 33 кандидати. След изборите вчера става ясно, че 16 от тях са загубили, а 12 са спечелили. Все още не са ясни резултатите за останалите петима кандидати.До момента в Сената републиканците имат 51 места срещу 45 за демократите и запазват контрола.Според преброените гласове до момента в Камарата на представителите противниците на президента Доналд Тръмп от Демократическата партия имат 220 места срещу 193 за републиканците. За мнозинство са необходими 218 гласа.В надпреварата за губернатори резултатите досега показват, че републиканците засега печелят битките за 25 губернатори на щати, но губят 7 губернатора, докато демократите засега печелят 22 губернатори, добавяйки 7 губернатора, които досега бяха под контрола на републиканците - в Колорадо, Флорида, Канзас, Минесота, Ню Йорк, Пенсилвания и Вирджиния. ", "date": "2018.11.07", "title": "Не ме разследвайте, скочи Тръмп на демократите"}
{"url": "https://news.bg/crime/obviniha-shofyor-ubil-mazh-zaradi-zabelezhka-da-ne-natiska-klaksona.html", "text": "Прокуратурата внесе обвиненителен акт срещу Любомир К. за причинена смърт по непредпазливост след умишлено нанесена средна телесна повреда. Второто обвинение към него е за лека телесна повреда по хулигански подбуди на друг човек, съобщиха от прокуратурата.На 20 ноември 2016 г. пред заведение на столичната ул. \"Княз Борис I\" обвиняемият е ударил с юмрук лицето клиент на барчето. Ударът е контузил черепа и главния мозък на пострадалия, който е починал девет дни по-късно.Смъртта на единия пострадал и временното разстройство на здравето на другия са причинени от забележка.Инцидентът става около 17 часа на 20 ноември 2016 г. Обвиняемият Любомир К. управлява лек автомобил по ул. \"Княз Борис I\".Движението било натоварено, а водачите на автомобилите форсирали двигателите и употребявали клаксони. Това смущавало клиентите на заведенията, разположени по тротоара на улицата.Докато преминава край една от масите на заведението Любомир К. натиснал клаксона за пореден път и клиентите му направили забележка да прояви търпение, тъй като друг автомобил в момента прави маневра. Любомир К. реагирал бурно, като започнал да ги заплашва от автомобила си, след което се оттеглил.Десетина минути по-късно се върнал пеша при тях и ударил с юмрук в лицето на единия от клиентите. Мъжът паднал на земята, ударил си глава в плочките на заведението и изпаднал в безсъзнание.Любомир К. продължил агресията си, като ударил втория пострадал със стол и след падането му на земята му нанесъл удари с крак в областта на главата, което довело до отоци, кръвонасядания и охлузвания по лицето.Ако бъде признат за виновен Любомир К. може да получи влезе в затвора от две до осем години.", "date": "2018.11.07", "title": "Обвиниха шофьор, убил мъж заради забележка да не натиска клаксона"}
{"url": "https://news.bg/int-politics/medii-podadoha-ostavkata-na-zeehofer-kato-lider-na-hss-toy-vse-oshte-ne-e-reshil.html", "text": "Лидерът на баварската сестринска партия на канцлера Ангела Меркел Християнсоциален съюз (ХСС) Хорст Зеехофер все още не е взел решение дали да напусне поста, след като германският в. \"Цайт\" съобщи по-рано, че ще подаде оставка през следващите дни, но ще остане вътрешен министър във федералното правителство, съобщава \"Ройтерс\".Цитирайки източници, близки до Зеехофер, авторитетният седмичник \"Цайт\" съобщи, че решението на Меркел да подаде оставка като лидер на Християндемократическия съюз (ХДС) през декември е повлияло на решението на Зеехофер да подаде оставка като ръководител на ХСС.\"Оттогава насам Хорст се поуспокои, че не е завършил в гробището на Меркел за мъже\", изтъкнал доверен човек на Зеехофер, цитиран от \"Цайт\". През 13-те години като канцлер Меркел отстрани много от своите съперници мъже за властта.Говорител на Зеехофер коментира, че засега не е взето решение. \"Хорст Зеехофер не е решил\", посочи говорителят, който повтори, че лидерът на ХСС ще направи изявление за изборите в Бавария през миналия месец и за своето бъдеще след 12 ноември.Зеехофер, който е силен критик на Меркел относно нейната политика за отворени врати към мигрантите от 2015 г., беше подложен на силен натиск да подаде оставка заради спорове с ХДС и социалдемократите, с които е партньор във федералното коалиционно правителство.Слабите резултати на ХСС в изборите в провинция Бавария, в които партията му загуби абсолютното си мнозинство, повдигнаха допълнителни въпроси за това дали може да запази работата си в ХСС.Един от най-вероятните претенденти за успех на Зеехофер като ръководител на ХСС е дългогодишният му опонент Маркус Зьодер, който е премиер на Бавария.", "date": "2018.11.07", "title": "Медии \"подадоха оставката\" на Зеехофер като лидер на ХСС, той все още не е решил"}
{"url": "https://news.bg/world/burna-reaktsiya-vav-frantsiya-sled-pohvali-na-makron-za-marshal-peten.html", "text": "Президентът на Франция Еманюел Макрон заяви, че е \"справедливо\" да отдаде почит на маршал Филип Петен, който изведе френската армия към победата при Битката при Вердюн по време на Първата световна война, но няколко десетилетия по-късно сътрудничи на нацистите през Втората световна война, информира \"Ройтерс\".Макрон планира да отдаде почит на Петен и други седем френски маршали, които ръководиха военните кампании през Първата световна война, завършила преди 100 г. на 11 ноември. Но решението на френския лидер предизвика бурна реакция в страната, особено от еврейски организации, политически опоненти и други в социалните мрежи.\"Мисля, че е напълно справедливо да отдадем почит на маршалите, които изведоха армията ни до победа\", каза Макрон в източния френски град Шарлевил-Мезер, който попада на фронта при сблъсъка между френската и германската армия.\"Маршал Петен беше голям войник през Първата световна война\", поясни той.Петен поема поста главнокомандващ на френската армия в средата на 1917 г. след победата при Вердюн.Битката при Вердюн е най-дългата през Първата световна война. Загиват повече от 300 000 френски и германски войници по време на 10-месечните боеве в окопите. Петен излезе от Голямата война като национален герой. Две десетилетия по-късно нацистката армия разби френските въоръжени сили и окупира държавата. Петен беше премиер. Администрацията му, базирана в неокопирана част от страната, известна като Вишистка Франция, сътрудничи на нацистите при депортирането и ликвидирането на евреите.След войната Петен беше осъден на смърт за държавна измяна, макар че тогавашният президент генерал Шарл дьо Гол, дългогодишен почитател на Петен, намали наказанието до доживотен затвор.Лидерът на \"Непокорна Франция\" Жан-Люк Меланшон написа в \"Туитър\", че военният победител по време на световния конфликт е маршал Жозеф Жофър, а Петен е предател и антисемит. Според Меланшон престъпленията и предателството на Петен не могат да бъдат изтрити от историята.Макрон, този път, отидохте твърде далеч, подчерта левият партиен лидер.Петен почина в затвора през 1951 г. на 95-годишна възраст.", "date": "2018.11.07", "title": "Бурна реакция във Франция след похвали на Макрон за маршал Петен"}
{"url": "https://news.bg/crime/vks-izmeni-chast-ot-prisadata-na-varnenskiya-dzhigit-beytula-ismail.html", "text": "Върховния касационен съд (ВКС) измени присъдата на въззивния Апелативен съд - Варна спрямо варненския джигит Бейтула Исмаил, който , карайки с над 200 км/ч.Припомняме, делото е знаково, защото Окръжният съд във Варна  едва след като премиерът  и се срещна с близките на загиналия. Интересът тръгва от пост на сестрата на жертвата в социалните мрежи със снимка на брат си като малък, който се е снимал с Борисов по времето, когато той беше главен секретар. Снимката беше придружена от коментар: \" около 22,30 часа на 28 август 2016 г. Тогава Бейтула пътувал в лявата скоростна лента на магистралата и предприел изпреварване на колоната от автомобили. Присветвал с фарове, за да му дадат предимство, като управлявал със скорост 215 км в час при разрешена в този участък скорост от 80 км в час и пътен знак. Бейтула застигнал колата на пострадалия Никола. Високата скорост не му позволила да владее автомобила си и започнал да навлиза в дясната лента. Опитал да намали скоростта и успял да достигне до 145 км в час. Ударил с предната дясна част шевролета на Никола и продължил движението си напред и вдясно.От удара успял да изблъска колата на Никола към десния банкет на пътя. Шевролетът разкъсал металната мантинела, преминал в десния ръкав на бул. \"Атанас Москов\", преобърнал се и паднал по таван на пътното платно, при което Никола загинал.С решението си ВКС изменя само част от присъдата на виновния. Става въпрос не за ефективката присъда \"лишаване от свобода\" за срок от 5 години и 6 месеца, а за отнемането на шофьорската книжка на извършителя.Решението на Апелативният съд във Варна беше Бейтула да бъде лишен от шофьорски права за срок от 8 години и 8 месеца. Оказва се обаче, че магистратите от варненския апелативен съд са допуснали нарушения на материалния закон при потвърждаване на първоинстанционната присъдата. Съгласно чл. 49, ал. 2 от НК, когато съдът налага наказание \"лишаване от права\" (бел. ред. - в случая отнемане на шофьорска книжка) заедно с \"лишаване от свобода\", срокът на първото може да надминава срока на последното най-много с три години.Констатирайки това нарушение, магистратите от ВКС променят срока, в който виновният няма да може да управлява превозно средство от 8 години и 8 месеца на 8 години и 6 месеца. В останалата си част присъдата остава същата - според 3-членния състав на ВКС наложеното наказание е справедливо отмерено спрямо деянието на лицето и отсъстват законови предпоставки за неговото занижаване.", "date": "2018.11.07", "title": "ВКС измени част от присъдата на варненския джигит Бейтула Исмаил"}
{"url": "https://news.bg/society/plovdiv-e-nachelo-po-broy-katastrofi-i-zhertvi-na-patya.html", "text": "За втора поредна година Пловдив оглави черната статистика на МВР за най-много катастрофи и жертви по пътищата.За изминалите 10 месеца на 2018 г. в града са регистрирани 785 пътни произшествия, което е с над 20 повече в сравнение с миналата година. Общият брой на загиналите е 63 души, а ранените са 1012.След Пловдив с около 100 катастрофи по-малко се нарежда София. В столицата е отчетен съществен спад в инцидентите на пътя - от 797 през 2017 г. на 684 през настоящата година. Броят на жертвите обаче е нараснал на 40 души.На трето място по брой ПТП-та е Варна. В морската столица са регистрирани 603 катастрофи и 39 загинали.Градовете с най-малко дадени жертви на пътя са Кюстендил и Смолян. Там за последните 10 месеца са загинали едва по 4 души.", "date": "2018.11.07", "title": "Пловдив е начело по брой катастрофи и жертви на пътя"}
{"url": "https://news.bg/int-politics/es-uskoryava-rabotata-po-mehanizma-za-zaobikalyane-na-sanktsiite-na-sasht-sreshtu-iran.html", "text": "Европейският съюз е ускорил работата си за създаването на специален механизъм, който да улесни търговията с Иран в контекста на санкциите на САЩ. Това обяви говорителката на Европейската комисия Мая Кочиянчич в Брюксел.Преди дни САЩ отново наложиха втория кръг от санкции срещу Иран, като най-новите мерки са по отношение на износа на петрол на страната, наред с други неща.\"Работата по създаването на специалния механизъм продължава и всъщност се ускорява\", коментира Кочиянчич.Тя уточни, че механизмът ще даде възможност на европейските износители и вносители да извършват законна търговия с Иран.Европейският съюз изразява съжаление от действията на оператора за банкови преводи SWIFT да блокира иранските банки от услугата, допълни представителят на Брюксел.\"Ние като Европейски съюз оставаме ангажирани с подкрепата на иранското ядрено споразумение, което е въпрос на нашата собствена сигурност и следователно ще продължим да се стремим да запазим ползите, които произтичат от това споразумение\", допълни говорителката на ЕК.Банковата мрежа SWIFT обяви в понеделник, че е блокирала няколко ирански банки от услугата в светлината на решението на Вашингтон да възобнови ядрените санкции срещу Техеран.", "date": "2018.11.07", "title": "ЕС ускорява работата по механизма за заобикаляне на санкциите на САЩ срещу Иран"}
{"url": "https://news.bg/crime/nikoy-sadiya-v-targovishte-ne-iska-da-gleda-deloto-sreshtu-piyaniya-ohranitel.html", "text": "Нито един съдия в Търговище не иска да гледа делото срещу Валентин П, служител на ОЗ \"Охрана\" в града.Припомняме, случаят касае катастрофа, предизвикана от Валентин П в пияно състояние. При нея той рани двама младежи, които получават сериозни травми. Служителят на съдебната охрана не спира и бяга от местопроизшествието. Открит е два часа по-късно в заведение. В Търговище , които не вярват, че охранителят ще получи адекватна присъда.Всички съдии са си направили отводи с аргумент за служебни контакти с него. Всички съдии са приели, че \"участието им в производството би поставило под съмнение безпристрастността и обективността на съда, тъй като обвиняемият е служител на ОЗ \"Охрана\" - гр. Търговище, което е обосновавало служебни контакти с него.\"Затова е делото е изпратено за разглеждане в Районен съд -Шумен с определение на тричленен състав на ВКС.\"Предвид служебния статус на обвиняемия П., определящ връзката му с Търговищкия съдебен район, ВКС счете, че делото следва да се разгледа от съд, които е извън тези предели, а освен това производството по чл. 64 от НПК изисква бързо разглеждане\", пишат в мотивите си върховните съдии.Едновременно с това от Шуменският районен съд съобщиха, че са взели мярка за неотклонение \"задържане под стража\" на 49-годишния служител от съдебната охрана.Според обвинението при деянието на съдебния охранител са налице две квалифициращи обстоятелства. То е извършено в пияно състояние и след него деецът е избягал. Според прокурора има реалната опасност обвиняемият да извърши друго престъпление, ако е на свобода, а именно да подбуди към лъжесвидетелстване. Реална е опасността той да се укрие следва от факта на бягството му от местопроизшествието.Досъдебното производство срещу Валентин П. е било образувано от Районната прокуратура в Търговище, след като служителят от съдебната охрана причини три средни телесни повреди на повече от едно лице при управление на автомобил под въздействието на алкохол. Инцидентът стана в петък, 2 ноември, около 14, 15 часа. На двойно непрекъсната линия на пътното платно обвиняемият решил да направи обратен завой с личния си автомобил. След като не успял, дал на задна предавка. Пътуващият мотоциклет с момче на 16,5 год. и момиче на 18 години се удря в него. След удара мотоциклетът се отклонява и настъпва челен удар в насрещно движещ се автомобил. След пътното произшествие обвиняемият избяга.Тестван с дрегер, показанията на Валентин П. показали наличие на алкохол в кръвта 0,71 промила. Взета му е и кръвна проба.Пострадалото момиче е с 3 средни телесни повреди - счупена ръка и крак и контузия на белия дроб. Извършена е била операция. Пострадало е и 16-годишното момче, което е правоспособно да управлява мотоциклет.Определението на Шуменския районен съд подлежи на обжалване пред Окръжния съд.", "date": "2018.11.07", "title": "Никой съдия в Търговище не иска да гледа делото срещу пияния охранител"}
{"url": "https://news.bg/world/boeing-s-preporaki-kak-da-se-preodolyavat-greshki-sas-samolet-737-max.html", "text": "Американската компания Boeing планира да пише на самолетните превозвачи как да преодоляват грешки при боравенето с инструменти на новия им самолет 737 MAX, които могат да доведат до падане на самолета, съобщават \"Ройтерс\" и \"Гардиън\".Съветите се основават на предварителна информация, събрана по време на разследването на самолета на индонезийската компания Lion Air, който през миналата седмица катастрофира в Яванско море, обяви източник пред \"Ройтерс\".Загинаха всички 189 души на борда.\"Уолстрийт джърнъл\" пише, че Федералното управление на гражданската авиация на САЩ също възнамерява да отправи предупреждения относно софтуера за управление на самолета. Съветът с мерките ще бъде задължителен за всички американски превозвачи, използващи версията 737 Max 8.Експерти коментират, че бележката на Boeing може да бъде за \"ъгъла на атака\" на крилото спрямо въздушния поток - мярка, която показва дали има вероятност самолетът да изпадне в състояние на stall - aеродинамично \"увисване\" ( няма достатъчно въздушна тяга под крилата на самолета заради голям ъгъл или заради ниска скорост).Индонезийските разследващи съобщиха в понеделник, че е имало проблем с индикатора за въздушната скорост на последните четири полета на падналия самолет.Информацията за препоръките беше съобщена първо от \"Блумбърг\". Бюлетинът до самолетните компании ще предупреждава пилотите да следват процедури за разрешаване на проблема.Компаниите все още не са получили бюлетина.", "date": "2018.11.07", "title": "Boeing с препоръки как да се преодоляват грешки със самолет 737 Max"}
{"url": "https://news.bg/society/tehnicheski-problemi-s-informatsiyata-na-poletite-na-letishte-sofiya.html", "text": "Възникнаха затруднения във функционирането на системата за летищна информация на полетите на летище \"София\". От летището информират, че проблемът е технически. Създава се организация за по-добра осведоменост на пътниците. Информация за полетите пътуващите могат да получат от гишета \"Информация\" на Терминал 1 и Терминал 2.Засилена е и честотата на излъчваните аудио съобщения, както и са ангажирани служители, които да насочват пътниците в зоната след граничен контрол.От летището поднасят извинения и уверяват, че се полагат всички усилия за преодоляване на техническите затруднения във възможно най-кратък срок.", "date": "2018.11.07", "title": "Технически проблеми с информацията на полетите на летище \"София\""}
{"url": "https://news.bg/world/obedinena-evropa-da-otgovori-na-amerika-na-tramp-prizova-berlin.html", "text": "Министърът на външните работи на Германия Хайко Маас заяви днес, че Европа трябва да отговори на дневния ред на Доналд Тръмп \"Америка преди всичко\", който включва затваряне на границите, протекционистки икономически политики и едностранна дипломация, с \"Обединена Европа\", информират агенции.Той очаква демократите в САЩ, които спечелиха контрола над Камарата на представителите, да използват властта за оказване на влияние върху политиките на Тръмп.\"\", отбеляза Маас.По-късно той написа в \"Туитър\", че ще е погрешно да се очаква промяна в политиката на Тръмп след вота.\"САЩ остават най-важният ни партньор извън Европа\", подчерта той и добави, че трябва да се направи преоценка на отношенията със САЩ за поддържането на това партньорство.", "date": "2018.11.07", "title": "Обединена Европа да отговори на Америка на Тръмп, призова Берлин"}
{"url": "https://news.bg/politics/goranov-gotvim-predizboren-byudzhet-no-za-2020-g.html", "text": "Финансовият министър Владислав Горанов похвали макрорамката за следващата година.Бюджетът за 2019 година не е предизборен, заяви той по време на дебатите за бюджет 2019. Властта готвела и предизборен бюджет, но чак за 2020 г. С тези думи Владислав Горанов даде заявка за пълен управленски мандат. Даже прогнозира, че следващите парламентарни избори ще са през 2021.Повече са социалните разходи в Бюджет 2019. С Бюджет 2019 се въвежда по-справедлив модел за общините, с които по-малките ще получат повече, каза още финансист номер едно.Отново водещ е принципът на фискална стабилност. Горанов е готов да обсъжда реформите, които обаче не са самоцелни.Опозицията веднага се заяде. Няма да подкрепим бюджета за 2019 година, подчерта Йордан Цонев от ДПС. Бюджетът не е торба с пари за социални плащания, предупреди той. Според него неправилно се формирала макрорамката за следващата година.БСП пък се ядоса на излезлия за кратка пауза Горанов и на отсъствието от пленарна зала на премиера и заместниците му. Няма случай в ЕС да се приема бюджет без премиера, вицепремиерите и със скандалното напускане на първия финансист на държавата, скочи Филип Попов. Левите поискаха почивка.Председателят на парламента Цвета Караянчева призова в зала да дойде финансовият министър и той веднага се отзова на поканата й.", "date": "2018.11.07", "title": "Горанов: Готвим предизборен бюджет, но за 2020 г."}
{"url": "https://news.bg/int-politics/kremal-novi-sanktsii-na-sasht-sreshtu-rusiya-za-himicheskite-orazhiya-shte-sa-nezakonni.html", "text": "Москва смята, че американските санкции, удрящи Русия във връзка с отравянето на бившия руски шпионин Сергей Скрипал, са незаконни, а нов набор от санкции от страна на САЩ ще бъдат разглеждани по подобен начин, ако бъдат наложени през ноември. Това обяви говорителят на Кремъл Дмитрий Песков, цитиран от руските медии.Вчера говорителката на Държавния департамент Хедър Науърт заяви, че САЩ възнамеряват да продължат напред с налагането на допълнителни санкции на Русия във връзка с отравянето на Скрипал.\"Смятаме, че тези ограничения, наложени от САЩ, са незаконни и, като следствие, ще се отнасяме към подобни стъпки по същия начин, ако последват\", отбеляза Песков.Науърт посочи, че САЩ възнамеряват да наложат допълнителни санкции срещу Русия, твърдейки, че Руската федерация не е изпълнила условията, изисквани от Договора за ликвидиране на химическите и биологичните оръжия от 1991 г.Същият ден американският конгресмен Ед Ройс заяви, че Русия не е спазила условията, които САЩ наложиха след атаката срещу Скрипал, проправяйки пътя за започването на консултации за нови санкции срещу Москва.На 24 август САЩ обявиха, че налагат санкции на Русия по силата на Закона за химическите оръжия, който позволява прекратяване на външна помощ и продажбите на оръжие, отказване на американски държавен кредит или друга финансова помощ, забрани за износ и спиране на дипломатическите отношения, наред с други мерки.САЩ обвиниха Русия, че стои зад атаката с нервнопаралитично вещество срещу Скрипал на 4 март в английския град Солсбъри.", "date": "2018.11.07", "title": "Кремъл: Нови санкции на САЩ срещу Русия за химическите оръжия ще са незаконни"}
{"url": "https://news.bg/politics/po-0-07-lv-davat-na-uchilishtata-da-sahranyavat-mlyakoto-i-plodovete.html", "text": "Въвеждат заплащане на раздаването на продуктите по програмите \"Училищен плод\" и \"Училищно мляко\". Това решиха министрите от кабинета \"Борисов-3\". Информацията е на правителствения пресцентър.На заседанието бяха приети промените в Наредбата за условията и реда за прилагане на схеми за предоставяне на плодове, зеленчуци, мляко и млечни продукти в учебните заведения - Схема \"Училищен плод\" и Схема \"Училищно мляко\".С промените се дава възможност да се заплащане за приемането, съхранението и раздаването в училищата на продуктите по двете схеми в размер до 0,07 лв. за индивидуална порция на ученик. Това ще бъде възможно, ако доставчикът по схемите сключи договор с някой, който извършва посочените дейности.Въпросният изпълнител може да е същият човек или фирма, който осигурява храненето на учениците в училищния стол или бюфет или друго лице, с което одобреният заявител е сключил договор, съгласуван с директора на съответното училище.Парите за новата услуга ще бъдат част от помощта, която получават доставчиците, след като докажат, че са съхранявали и раздавали храната. Според Наредбата отговорен за организацията на приемането, съхранението и раздаването на продуктите в учебното заведение е директорът, самата дейност става от персонала на училището.Училищата с по-голям брой доставки срещат затруднения да се справят , защото не разполагат с достатъчно персонал.Припомняме, на 6 октомври стана ясно, че за децата заради изискванията на наредбата. По мнението на училищни директори има много въпросителни пред реализирането на иначе добрите намерения за по-здравословно хранен на децата.Ръководителите на училищата се опасяват, че няма да имат подходящи помещения за съхранение на плодове и мляко. Като проблем бе изтъкната и неяснотата кой ще раздава закуските на учениците.На . По случая се е самосезирала  проверка, която да установи има ли опасност за здравето на учениците в града.", "date": "2018.11.07", "title": "По 0,07 лв. дават на училищата да съхраняват млякото и плодовете"}
{"url": "https://news.bg/regions/balgarite-stroyat-vse-po-malki-zhilishta.html", "text": "Българите строят все по-малки жилища.От новопостроените и влезли е експлоатация жилища в страната за месеците юли, август и септември т.г. най-висок е делът на тези с две стаи - цели 43.3%. Това сочат предварителни данни на Националния статистически институт относно въведените в експлоатация новопостроени жилищните сгради и жилища през третото тримесечие на 2018 година.От новопостроените жилища, влезли в експлоатация, 27.5% са тристайни жилища. Апартаментите (в кооперации, къщи, вили и сгради от смесен тип) с по 4 и 5 стаи са приблизително около 25%.Най-нисък е делът на жилищата с шест и повече стаи - 3.9%.Според данните на НСИ общата полезна площ на всички новопостроени жилища през третото тримесечие на 2018 година е 162.7 хил. кв. м, или с 4.5% по-малко в сравнение със същото тримесечие на 2017 г. В същото време жилищната площ се увеличава с 3.5% и достига 107.6 хил. кв. метра.Средната полезна площ на едно новопостроени жилище намалява от 84.4 кв. м през третото тримесечие на 2017 г. на 83.7 кв. м през същото тримесечие на 2018 година.Статистиката отчита, че най-много жилищни сгради са въведени в експлоатация в областите: Варна - 91 сгради с 559 жилища в тях; Пловдив - 77 сгради с 239 жилища;Бургас - 68 сгради с 543 жилища.Междувременно най-голяма средна полезна площ на едно новопостроено жилище е регистрирана в областите Русе - 189.5 кв. метра, и Благоевград - 134.0 кв. метра. Най-малката средна полезна площ се наблюдава в областите Разград - 40.0 кв. м, и Бургас - 67.9 кв. метра.Предварителните данни на НСИ показват и че броят на въведените в експлоатация жилищни сгради през третото тримесечие на 2018 г. са с 51 по-малко, или с 10.1% по-малко спрямо същия период на 2017 година.Жилищата в сградите намаляват с 73 броя, или с 3.6%.През юли, август и септември 2018 г. най-много от въведените в експлоатация новопостроени жилищни сгради са със стоманобетонна конструкция - 71.6%. Новите жилища с тухлена конструкция са 25.1%, с панелна - 0.4%, с друга - 2.9%.Най-голям е относителният дял на новопостроените къщи (72.2%), следвани от жилищните кооперации (20.3%).", "date": "2018.11.07", "title": "Българите строят все по-малки жилища"}
{"url": "https://news.bg/world/florida-vazstanovi-izbiratelnite-prava-na-poveche-ot-1-milion-dushi-s-prisadi.html", "text": "Флорида одобри поправка, която автоматично ще възстанови избирателните права на повече от 1 милион души с присъда, информира Си Ен Ен.Осъдени, които са излежали присъдата си, включително глоби, пробация и пуснати на свобода, сега ще им се позволи да гласуват в щата. Но новият закон не се отнася за тези, които са осъдени за убийство или сексуално престъпление.Четвъртата поправка беше приета при гласуването вчера след преминаване на изисквания праг от 60%, за да се превърне в закон.На неправителствената организация Fair Democracy, която стои зад мярката, й отне повече от 2 г. да подложи предложението на гласуване. Тя трябваше да събере 766 200 подписа. Щатските власти одобриха предложението през януари 2018 г.Флорида е един от 13 щата, които налагат доживотна забрана на осъдени да гласуват. В други щати осъдените не губят избирателните си права или ги губят за определен период. В Мейн и Върмонт осъдените не губят правата си. В 14 щата и Окръг Вашингтон ги губят само ако са в затвора. В други 22 щата те губят правата си, докато не изтече присъдата им.", "date": "2018.11.07", "title": "Флорида възстанови избирателните права на повече от 1 милион души с присъди"}
{"url": "https://news.bg/regions/mazh-padna-vav-vladayskata-reka-i-postrada.html", "text": "Възрастен мъж падна в канала на Владайската река в София и пострада сериозно. Това стана ясно от снимки в социалните мрежи.Инцидентът се е случил днес в близост до кръстовището между булевардите \"инж. Иван Иванов\" и \"Александър Стамболийски\".Все още не е ясно как мъжът е паднал в канала. Свидетели на инцидента се възмущават, че мястото не е обезопасено.На пострадалия е оказана медицинска помощ. Той е транспортиран в болница.", "date": "2018.11.07", "title": "Мъж падна във Владайската река и пострада"}
{"url": "https://news.bg/int-politics/ukrayna-vavede-zatvor-za-rusnatsite-narushiteli-na-granitsata.html", "text": "Президентът на Украйна Петро Порошенко подписа закон, който въвежда наказателна отговорност за руснаци, които пресичат незаконно украинската граница. Това става ясно от сайта на Върховната рада (украинския парламент), съобщават руските медии.Украинският парламент е приел закона на 18 октомври.По-рано нарушителите бяха заплашени с глоби и административен арест до 15 дни. Новият закон предвижда наказание лишаване от свобода до три години. За повторно извършване на такива действия или извършването им от група лица - от три до пет години, а извършването на такива действия с използването на оръжия - от пет до осем години.Както се посочва в обяснителните бележки към закона, наказателна отговорност ще носят само \"лица, които имат гражданство на държавата-агресор (както украинските власти наричат Русия), или други лица в интерес на държавата агресор\", които пресичат границата без документи или с фалшиви документи, а също така и извън контролно-пропускателните пунктове.Отношенията между Москва и Киев рязко се влошиха след събитията през 2014 г. в Украйна, включително смяната на властта в страната, анексирането на Крим от Русия и началото на конфликта в Донбас. През януари 2015 г. Върховната рада прие решение, в което Русия се определя като \"държава-агресор\".Киев многократно обвини Москва в намеса в работите на Украйна, по-специално за участие в конфликта в югоизточната част на страната, провеждане на \"хибридна война\", шпионаж, а също така кибератаки. Русия отхвърля обвиненията.", "date": "2018.11.07", "title": "Украйна въведе затвор за руснаците, нарушители на границата"}
{"url": "https://news.bg/world/demokratite-pogvat-donald-tramp-sled-pobedata-v-kamarata-na-predstavitelite.html", "text": "Демократите в Камарата на представителите на САЩ са готови да отприщят цялата си сила за налагане на контрол над правомощията на администрацията на Доналд Тръмп - политическа пречка за президента, която ще дойде от разделената власт във Вашингтон, информира Си Ен Ен.Демократическата партия спечели мнозинство в долната камара на Конгреса. Демократите спечелиха 219 места в 435-местната Камара на представителите. Републиканците взеха 193 места. 218 конгресмени са необходими за мнозинство. Все още не са разпределени 23 места.Сега със спечеленото мнозинство демократите ще принудят секретарите на кабинета да се отчетат за действията си, ще поискат от президента да разкрие данъчната си декларация, а също така внимателно ще проучат някои от най-спорните политически решения на Тръмп.\"Тези избори бяха за отговорност\", обяви демократът Джери Надлър от Демократическата партия, който се очаква да поеме председателството на Комисията по правни въпроси през следващата година. \"Може да не му хареса на Доналд Тръмп, но за първи път неговата администрация ще бъде държана под отговорност\", добави той пред американската медия.Комисията за надзор и правителствени реформи ще бъде в центъра на екшъна. Илайджа Къмингс, демократ от Мериленд, който се очаква да поеме комисията, планира да проучи \"всички неща, направени от президента, които са в разрез със завета на нашите бащи-основатели на Конституцията\".\"До момента ние имаме президент, който не се отчита пред никого\", подчерта той.Новото демократично мнозинство вероятно ще възобнови разследването на Конгреса за потенциален сговор между предизборния екип на Тръмп и Русия, което приключи през март.Но демократът Адам Шиф, който най-вероятно ще оглави Комисията по разузнаване, не планира на този етап да подновява пълно разследване на Русия, тъй като се смята, че специалният прокурор Робърт Мълър е близо до приключване на работата, а също така Комисията по разузнаване към Сената е на финалната права в своето разследване на руската сага.Американската медия задава въпроса дали Белият дом ще сътрудничи на демократите в Камарата на представителите.\"Гардиън\" пише, че демократите ще търсят сътрудничеството на Тръмп при прокарването на реформи.Лидерът на демократите в камарата Нанси Пелоси очерта шест законодателни приоритета на партията й: реформиране на финансирането на предизборна кампания; законодателство в здравеопазването за намаляване на цените на лекарствата; екологично чиста инфраструктура и увеличаване на заплатите; защита на мигрантите без документи, които са пристигнали в САЩ като деца; защита на жените и ЛГБТ общността и затягане на контрола над притежанието на оръжие.", "date": "2018.11.07", "title": "Демократите погват Доналд Тръмп след победата в Камарата на представителите"}
{"url": "https://news.bg/economics/inerkom-ne-iskat-da-badat-izpolzvani-v-politicheski-kampanii.html", "text": "\"Инерком\" се противопоставя остро на подхода търговски дружества и бизнес организации да бъдат въвличани като инструмент за водене на политически кампании.Това се посочва в позиция на фирмата във връзка с публично изказване на депутата от БСП Елена Йончева по повод избора на представители на Инерком в надзорните органи на Групата ЧЕЗ в България.\"Инерком\" е група от компании, които отдавна работят на българския пазар, спазват законите, уважават българските и европейските институции и възразява имената на предложените от нас членове в надзорни органи да бъдат използвани недобросъвестно за постигане на каквито и да е било политически или други цели.\"Инерком България\" не е политически обвързана и не се ползва с политически протекции\", се посочва в изявлението, разпространено до медиите. Също така се заявява, че твърдението на г-жа Йончева не отговаря на истината, извадено е от контекста, манипулативно е и цели да направи внушения, с което да нагнети напрежение и да създаде чувство на несигурност.Предлаганата смяна на част от членовете на надзорните съвети на публичните компании ЧЕЗ Електро България и ЧЕЗ Разпределение България е под условие сделката да получи необходимите разрешения, които са предпоставки за нейното финализиране. Сделката между ЧЕЗ а.с. и Инерком следва законовите изисквания и е в съответствие с общоприетите европейски практики за подобни сделки.От \"Инерком\" посочват още, че към настоящия момент държавата не притежава акции от капитала на дружествата от групата на ЧЕЗ в България и няма законови основания да предлага членове на надзорните органи.В правото проява на съмнения и възражения срещу сделка е въпрос на интереси, а общественият интерес по отношение на сделката между Инерком и ЧЕЗ е защитен от законите и държавните институции, които ги прилагат.Затова и от \"Инерком\" посочват, че компетентни да се произнасят по сделката са само определените по закон български институции, като направят това в интерес на всички заинтересовани страни, и най-вече на българските граждани.В изявлението се посочва още, че инвеститорите трябва да бъдат уважани, защото те са основата на българската икономика и осигуряват благосъстоянието на гражданите. За стабилно икономическо развитие се изисква предвидима и спокойна среда, в която върховенство има Закона.Никой от нас няма отношение към решенията, които взима частно дружество. В него българската държава не притежава участие, никакво участие, заяви енергийният министър Теменужка Петкова и отказа да коментира повече казуса:Ето и изявлението от понеделник на депутата Елена Йончева: Припомняме, че преди дни стана известно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\". Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ. Делото във Върховния административен съд е насрочено за идната година.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче . За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи.", "date": "2018.11.07", "title": "\"Инерком\" не искат да бъдат използвани в политически кампании"}
{"url": "https://news.bg/int-politics/v-moskva-presazdavat-voenen-parad-ot-7-noemvri-1941-godina.html", "text": "Русия показва танкове от съветско време в 77-ия исторически парад, отбелязващ годишнината от битката за Москва по време на Втората световна война, съобщава \"Спутник\". По време на СССР военният парад на 7 ноември е важен празник в годината, с който се чества октомврийската революция, като този от 1941 г. отпразнува годишнината от въстанието на Ленин през 1917 г. срещу руското правителство.След това той придобива и друго значение, тъй като се случва по време на битката за Москва и Червената армия обръща развоя на Втората световна война срещу Третия райх.Около 5 000 души маршируват по време на историческите реконструкции и напомнят на гостите за събитията от войната и съветските войници.Както отбелязват московските власти, военният парад от 1941 г. представлява първата идеологическа победа на Съветския съюз над нацистка Германия.Въпреки съществуващата заплаха от бомбардировки на Луфтвафе, около 28 500 души участват в парада през 1941 г.", "date": "2018.11.07", "title": "В Москва пресъздават военен парад от 7 ноември 1941 година"}
{"url": "https://news.bg/health/vav-vma-izvadiha-18-kilogramov-tumor-ot-korema-na-zhena.html", "text": "Хирурзи от Военномедицинската академия извадиха 18-килограмов тумор от корема на жена, съобщиха от болницата.Образуванието е с размери 45/40/15 см. Това го прави най-големият тумор, който са вадили специалистите от Клиниката по ендоскопска, ендокринна хирургия и колопроктология.За 50-годишната пациентка това е втора подобна операция. През 2009 г. също й е изваден тумор с тегло около 6,5 кг.Преди интервенцията е била извършена детайлна предоперативна подготовка от страна на хирургичния и анестезиологичния екип, а за да се запази бъбречната функция, се е наложила и намесата на урологичен екип.В момента пациентката е стабилна и под активно наблюдение в клиниката.", "date": "2018.11.07", "title": "Във ВМА извадиха 18-килограмов тумор от корема на жена"}
{"url": "https://news.bg/crime/prokuraturata-ne-vizhda-osnovaniya-da-spre-kontsesiyata-na-letishte-sofiya.html", "text": "Върховна административна прокуратура (ВАП) не намира за основателен , информират от държавното обвинение.ВАП приема, че не е налице законово основание за намеса на прокуратурата по реда на надзора за законност по сигнала на БСП.Първият мотив на обвинението е, че съгласно разпоредба от Закона за концесиите (чл. 156, ал.5) не подлежат на обжалване решенията по този закон, приети от Министерския съвет (бел. ред. - каквото е решението за концесията на летище \"София\" - решение №431 от 29.06.2018 г. на МС).Вторият мотив - решенията на транспортния министър се оспорват пред Комисията за защита на конкуренцията (КЗК) в 10-дневен срок (бел. ред. - разпоредба на чл. 157 ал.1 т.1 от Закона за концесиите).Срокът за обжалване на първото решение на транспортния министър е изтекъл на 15 юли 2018 г., а срокът за обжалване на второто - на 16 октомври. В същото време изисканите от транспортното министерство административни преписки са постъпили от Министерството във Върховна административна прокуратура на 19 октомври 2018 г., тоест след изтичане на законния десетдневен срок.Припомняме, на 10 октомври лидерът на БСП Корнелия Нинова и народните представителите от партията Филип Попов, Жельо Бойчев, Крум Зарков, Георги Свиленски и Елена Йончева във връзка с откритата  - публична държавна собственост. От своя страна Цацаров е изпратил сигнала по компетентност на Върховната административна прокуратура.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет.Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Πpи пъpвoтo oтвapянe нa пpoцeдypaтa дъpжaвaтa пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. oт ĸoитo тpябвa дa бъдaт пoлзвaни зa пoĸpивaнe нa дългoвeтe нa БДЖ. Гoдишнaтa ĸoнцecиoннa тaĸca тpябвaшe дa бъдe пoнe 9,9 милиoнa лeвa, a инвecтицитe - пoнe 306 милиoнa лeва.", "date": "2018.11.07", "title": "Прокуратурата не вижда основания да спре концесията на летище \"София\""}
{"url": "https://news.bg/crime/promeni-v-zakonite-zadrastvat-sadebnata-sistema.html", "text": "Проблемите в съдебната система произтичат от законодателната власт. Това е основният извод от двете изследвания по Проект \"Повишаване на доверието на обществото в правосъдната система чрез оценка и анализ на съдебната реформа\", направени от БСК. Проектът стартира през септември 2017 и разглежда всички действия на трите власти по отношение реформата в правосъдната система от 2010 до 2017 година.Анализирани са политическите платформи, както и законовата и нормативната база, включително и докладите на дейността на съдилищата в София, тъй като те са най-натоварените в България, обясни Николай Димитров, председател на Управителния съвет на ЦЗОЗИ.По думите му липсва ясна, системна и непротиворечива визия за развитието на съдебната реформа. Затова той определя промените в законодателството като хаотични.Проектът цели да проследи динамиката и ефекта върху висящите дела като бройка.На първо място е необходим единен образец на годишните доклади на съдилищата. Анализът констатира твърде чести законодателни изменения. Съдебната система работи на базата на изначално ясни правила. При промяна в тях, без съгласуване между отделните власти, се натрупват висящите дела. За 2017 година в Софийски районен съд те са 49 000. Разумният срок за разглеждане на едно дело по Закона за съдебната власт е не повече от шест месеца, но при изготвяне на петорна комплексна автотехническа или медицинска експертиза няма как тези срокове да бъдат спазени. \"В този смисъл затова сроковете са рестриктивни, съдът да се стреми да спазва този срок, но да няма санкция, ако вследствие на забавяне на процеса, той пропусне срока\", коментира Димитров.Налице е некачествено произнасяне по някои дела, изтъква Димитров.Той препоръчва по-дълъг срок vocatio legis - срокът между времето на публикуване на даден закон в Държавен вестник и влизането му в сила. Предоставянето на по-дълъг срок за влизане на законите би позволило на съда да се ориентира в новите си правомощия.Наложително според него е развитието на администрацията и улесняването на онлайн достъпа до дела, правенето на справки и подаването на документи. Публично частно партньорство между съдебната система и IT сектора би позволило технологичното развитие, посочи той.Според него пример за некоординирано законодателство е Законът за правната помощ. Той урежда материя, свързана със защитата на гражданите, които нямат възможност да си заплатят компетентна адвокатска помощ, а с преходните му и заключителни разпоредби се изменя лицензионен режим на стопанска дейност. \"Това е практика, която трябва да бъде преустановена, защото тя е вредна\", заключи Димитров.\"Искаме да почнем да съгласуваме по-голямата част от действията си в правосъдната система със заинтересуваните групи, да не се правят изменения в последния момент чрез преходни и заключителни разпоредби на други закони\", заяви той. Николай Димитров апелира за по-широко участие на НПО и граждани при случаи на несъгласувано законодателство.В рамките на проекта е проведено социологическо проучване със 100 души, което потвърждава резултатите от изследванията. 21% от анкетираните българи смятат, че е нормативната база е некачествена, а за 19% честите смени в законодателството са проблем за правосъдната система.", "date": "2018.11.07", "title": "Промени в законите задръстват съдебната система"}
{"url": "https://news.bg/int-politics/v-italiya-odobriha-kruti-merki-sreshtu-migrantite.html", "text": "Правителството в Италия спечели вот на доверие в Сената за прокарването на декрет за сигурност, който затяга правилата за имиграцията, ограничава правото на убежище и засилва разпоредбите срещу тероризма и мафията.В началото на юни италианският вътрешен министър Матео Салвини заяви, че Италия не може остане \"бежански лагер\" на Европа, докато съседни страни затварят границите си и ги защитават с оръжие.През миналия месец се разрази конфликт между Италия и Франция, след като френски полицейски микробус беше забелязан да изхвърля двама предполагаеми мигранти в гората близо до италианската община Клавиере , която се намира близо до френската граница, въпреки че двете страни нямат официално споразумение за взаимно връщане на търсещи убежище.Седмица по-късно Салвини обяви, че полицейските патрули са били изпратени да \"контролират и охраняват границата\" в Клавиере, след като френски жандармеристи са изхвърлили група мигранти в Италия.Италия, която е една от първите входни точки за мигрантите в Европа, се стреми към преразглеждане на Дъблинския регламент, който позволява бежанците да бъдат изпратени обратно в страната, в която те са влезли за първи път в Европейския съюз. Рим твърди, че регламентът е неадекватен за управление на миграционните потоци и призова за по-справедлива система за презаселване на мигранти.", "date": "2018.11.07", "title": "В Италия одобриха крути мерки срещу мигрантите"}
{"url": "https://news.bg/crime/dva-pati-prokuraturata-otkrivala-narusheniya-v-dabch-2014-i-2016-g.html", "text": "Прокурорите на два пъти са откривали нарушения в дейността на Държавната агенция за българите в чужбина, стана ясно от информация на Върховната административна прокуратура.Първият път - през месец февруари 2014 г. от Върховна административна прокуратура са проверили за законност дейностите по издаване на удостоверения за български произход в Държавна агенция за българите в чужбина. Проверката е била по реда на надзора.При нея са установени две нарушения на закона, свързани с неспазване на изискването за придобиване на българско гражданство. Едното нарушение е по чл. 15, ал.2 вр. с §2, т.1 от Закона за българското гражданство.То касае: \".Другото нарушение е на чл. 3 ал.1, т.2 от Закона за българите, живеещи извън Република България. Според текста на този закон, нарушението касае: \"\".На 20 февруари 2014 г. Върховна административна прокуратура сезирала председателя на ДАБЧ за предприемане на конкретни действия за недопускане на закононарушения, уточняват от ВАП.Второто нарушение, открито от ВАП е през месец август 2016 г. Тогава върховните прокурори отново са направили инспекция по реда на надзора за законност на дейностите по издаване на удостоверения за български произход в Държавна агенция за българите в чужбина.Установените при втората проверка нарушения, са свързани с неспазване на изискването за придобиване на българско гражданство по натурализация на чл. 15, ал.2 вр. с §2, т.1 от ЗБГ на срока по чл. 15 ал.3 от ЗБГ и на чл. 59 ал.1 т.7 от АПК.Според текста на закона става дума за.На 18 август 2016 г. ВАП отново е сигнализирала председателя на агенцията да издава удостоверения за български произход само при наличие на законните предпоставки за това. Този сигнал е резултат от проверка на ВАП през месец юли след самосезиране от публикации в медиите. Тогава са описани над 114 случая на получаване на българско гражданство от лица, издирвани от Интерпол.На 09 юли 2018 г. наблюдаващият прокурор от ВАП сезирал министъра на правосъдието (Цецка Цачева - б.р.) за проверка от Инспектората. Мотивът в исканата проверка е по чл. 145 ал.1, т.3 от Закона за съдебната власт, според който проверка се възлага при данни за престъпления или за незаконосъобразни актове. Изискването е от тези проверки да се предоставят заключенията, а при поискване - и всички материали.Припомняме, на 29 октомври рано сутринта, когато  по разследване на схеми за продажба на българско гражданство.Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .След това спецсъдът уважи  и реши задържаните председател на ДАБЧ Петър Харалампиев и други служители да останат за .На 31 октомври, сряда, президентът Радев посочи, че в администрацията на президентството са получавани писма и сигнали за нередности в ДАБЧ. . \"Всички сигнали са предадени в прокуратурата, имал съм разговори с ДАНС, и с прокуратурата\", изтъкна тогава Радев. .Междувременно заместникът на главния прокурор Иван Гешев коментира лаконично, че .На 1 ноември стана ясно, че.Катя Матева, бивш шеф на дирекция \"Българско гражданство\" в Министерство на правосъдието, е изпращала многократни сигнали до различни институции, включително до премиера и до прокуратурата.. От президентството са сезирали прокуратурата на 20 март 2017 година.В сигнала били изложени множество твърдения за закононарушения в МП и в ДАБЧ, свързани с процедурите по предоставяне на българско гражданство, както и за воденето на \"репресивна политика\" на служебен министър на правосъдието, както и на министъра по отношение на служителите в дирекция \"Българско гражданство\".На 5 юни 2017 година Матева подава нов сигнал за схемите в ДАБЧ и в МП с конкретни оплаквания за упражняван натиск и незаконни действия спрямо Матева. Натискът бил осъществяван от заместник на министър-председателя (вицепремиер) и ДАНС проверили този сигнал. Заключенията от проверката - липса на данни за извършени престъпления. С постановление от 25 октомври 2017 г. прокуратурата е отказала образуване на наказателно производство.На 2 ноември, петък, Катя Матева категорично заяви, че има .На  в кабинета \"Орешарски\", заяви, че .На .", "date": "2018.11.07", "title": "Два пъти прокуратурата откривала нарушения в ДАБЧ - 2014 и 2016 г."}
{"url": "https://news.bg/world/pochinal-upravlyaval-bordei-specheli-myasto-v-parlamenta-na-nevada.html", "text": "Мъртъв мъж, който преди смъртта си е бил собственик на публичен дом и звезда в телевизионно шоу, спечели място в парламента на щата Невада, информира АП.Денис Хоф, който използва маниерите на президента на САЩ Доналд Тръмп, беше от Републиканската партия. Той е спечелил в контролиран от републиканците избирателен район срещу демократа Леся Романов. 36-ти избирателен район включва селски общини и голяма територия с пустиня в южната част на щата. Местните власти ще назначат републиканец на спечеления от него пост.Хоф е бил открит мъртъв на 16 октомври. Преди да умре е отпразнувал 72-годишния си рожден ден. Все още не е установена причината за смъртта, но властите смятат, че не е свързано с убийство.Починалият държеше няколко бордея в Невада - единственият щат, който позволява бордеи.Той е участвал в телевизионното реалити \"Cathouse\" по HBO и е написал книгата \"The Art of the Pimp\", подобна на книгата на Тръмп \"The Art of the Deal\".В Невада има около 20 бордея, които предимно са извън градовете.Денис Хоф се кандидатира за държавен пост през 2016 г. като либертарианец, но изгуби.", "date": "2018.11.07", "title": "Починал, управлявал бордеи, спечели място в парламента на Невада"}
{"url": "https://news.bg/int-politics/tsipras-se-sporazumya-s-duhovnitsite-veche-ne-sa-darzhavni-sluzhiteli.html", "text": "Министър-председателят на Гърция Алексис Ципрас постигна историческо споразумение за църковните активи на Гръцката православна църква и за статута на духовниците, съобщи кореспондентът на БНР в южната ни съседка.Споразумението беше последвано обаче от остри реакции.Архиепископът на Атина и цяла Гърция Йеронимос прие предложението на премиера Ципрас за нов статут на духовниците.Духовниците в Гърция вече няма да се водят като държавни служители, но същевременно те ще останат на заплата от бюджета.Някои от свещениците обаче не подкрепиха това. В коментари пред медиите те остро критикуват споразумението. По думите им решението всъщност е срещу духовниците, защото със споразумението остава несигурно работното им място, както и статута при пенсиониране.Поради това решението може да бъде обжалвано от духовниците в страната.Опозицията в страната също реагира остро на споразумението. По този начин Ципрас само симулирал облекчения пред кредиторите - декларирал, че броят на държавните служители намалява с 10 хиляди, но в същото време бюджетът не се облекчава от разходи.Гръцката православна църква прие също създаване на Фонд за църковните имоти, като приходите и задълженията се разделят между държавата и църквата.", "date": "2018.11.07", "title": "Ципрас се споразумя с духовниците - вече не са държавни служители"}
{"url": "https://news.bg/world/rekorden-broy-zheni-vlizat-v-kongresa-na-sasht.html", "text": "Рекорден брой жени влизат в Конгреса на САЩ, съобщава АП.Най-малко 99 жени печелят места в Камарата на представителите. Предишният рекорд е 84 жени. Според осведомителната агенция 237 жени се кандидатираха за места в Камарата на представителите през тази година.Също 10 жени са избрани за сенатори, а девет жени за губернатори, показват данни на вестник \"Лос Анджелис\". Общо са избрани 112 жени, 95 от Демократическата партия и 17 от Републиканската партия. Предишният рекорд е общо 107 жени.Според Си Ен Ен предварителните данни показват, че 96 жени влизат в Камарата на представителите, включително 31 новоизбрани. В Сената влизат 11 жени, от които две новоизбрани. 8 жени печелят - пет новоизбрани - изборите за губернатор.", "date": "2018.11.07", "title": "Рекорден брой жени влизат в Конгреса на САЩ"}
{"url": "https://news.bg/crime/razbiha-narkooranzherii-s-blizo-30-kg-kanabis.html", "text": "Две наркооранжерии с огромно количество канабис разкриха край село Хан Крум.При обход в малките населени места криминалисти от полицейското управление във Велики Преслав усетили мирис на марихуана, който идвал от оранжерии край главния път от Силистра за Ямбол.Обектът бил наблюдаван няколко дни до вчера сутринта, когато там влязъл 49-годишен мъж от Шумен.При претърсване на обекта в две от оранжериите криминалистите попаднали на общо 551 засадени канабисови растения. Те са конфискувани.При обиск на помещение, което служело за сушилня, са открити 885 полусухи стебла и съцветия канабис. В три кашона са намерени още 414 сухи стръкa. Общото тегло на иззетата дрога е 27 кг.В хода на образуваното досъдебно производство бил претърсен домът на друг шуменец - мъж на 43-години. Там полицията открила 339 незаконно притежавани боеприпаса без разрешителни.При разследването било установено, че 49-годишният мъж има сключен дългогодишен договор за аренда на оранжериите край село Хан Крум, а 43-годишният - договор за ползване на имота, сключен с по-възрастния.И двамата мъже са криминално проявени.43-годишният има наложена пробация през 2014 г. за фалшифициране на документи. Той е задържан за 24 часа.49-годишният има общо 4 присъди - за нанесена телесна повреда, за кражба, за шофиране в срок на наложено административно наказание и за шофиране в нетрезво състояние. Мъжът е задържан за 72 часа и е привлечен като обвиняем за отглеждане на наркотични вещества с цел разпространение.Работата по случая продължава.", "date": "2018.11.07", "title": "Разбиха наркооранжерии с близо 30 кг канабис"}
{"url": "https://news.bg/society/spirat-vodata-v-nyakolko-chasti-na-sofiya.html", "text": "Спират временно водоснабдяването в няколко части на София поради ремонти.\"Софийска вода\" ще прекъсне водоснабдяването на 8 ноември, четвъртък, в района на \"Младост\" 1, кв. \"Кумарица\" и кв. \"Челопечене\" поради ремонтни дейности. От дружеството обещават, че ако ремонтите продължа над 12 часа, ще се осигури алтернативно водоснабдяване с водоноска.Ремонтни дейности ще има и в центъра - на бул. \"Янко Сакъзов\" в участъка от бул. \"Васил Левски\" до ул. \"Кракра\", както и в \"Лозенец\".  ", "date": "2018.11.07", "title": "Спират водата в няколко части на София"}
{"url": "https://news.bg/crime/prokuraturata-sezira-vas-za-pomoshtta-za-obshtinski-naem-na-horata-s-uvrezhdaniya.html", "text": "От Върховната административна прокуратура (ВАП) протестираха пред Върховния административен съд (ВАС) против разпоредба, която обезщетява общинския наем, платен от лице с увреждания, информираха от прокуратурата.Мотивът на държавните обвинители е, че тази регламентация поставя условие не за отпускане на помощта, а за нейното изплащане. Посоченото изискване не може да се въвежда с подзаконов нормативен акт, тъй като не попада сред кръга въпроси по чл.42, ал.14 Закона за интеграция на хора с увреждания (ЗИХУ).Според прокурорите, уредбата на чл.31, ал.2 от Правилника за прилагане на Закона за интеграция на хората с увреждания противоречи на изискванията на закона.Върховните прокурори оспорват частта от текста (чл.31, ал.2), в който е указано, че добавката \"се изплаща след представяне на разходооправдателен документ\" - т.е. първо плащаш наема, а след това, ако администрацията реши - осребрява парите. В протеста на върховните прокурори е включена и ал.3 от Правилника за прилагане на Закона за интеграция на хората с увреждания /ППЗИХУ/, приет с Постановление на Министерския съвет.Месечната добавка за задоволяване на основни жизнени потребности - наем за общинско жилище, се предоставя на самотни лица с трайни увреждания с трайно намалена работоспособност или с определени вид и степен на увреждане, ако настанителната заповед е на тяхно име.Добавката се изплаща след представяне на разходен ордер. Тя е в размер на нормативно определения наем по реда на Закона за общинската собственост. При необходимост разходооправдателният документ може да се изисква по служебен път от общинската администрация.Социалната интеграция на хората с увреждания се провежда чрез различни държавни мерки и политики, една от които социално-икономическата защита, припомнят от ВАП.Като допълнителен мотив за протеста върховните прокурори изтъкват, че нито в закона, нито в наредбата се посочва органът или длъжностно лице, пред които се представя документа. Изплащането на помощта е техническо, а не правно действие. Кой ще преценява документа, питат прокурорите. Така се създава правна несигурност за хората с увреждания и за поведението на администрацията.По логиката на оспорената разпоредба, помощта няма да бъде изплатена, въпреки че е отпусната, ако не се представи разходооправдателен документ за платен наем, пишат прокурорите.Освен че не намира законово основание, въведеното изискване затруднява съществено правоимащите лица. Тази разпоредба може да доведе до лишаването на хората от вече отпуснатата им помощ. Осребряването на наема може да стане в тримесечен срок от края на месеца, за който се отнасят.Освен на Закона за интеграция на хората с увреждания, оспорената разпоредба противоречи и на общите принципи на административния процес - съразмерност, последователност и предвидимост.Въпросният разходооправдателен документ може да се изиска по служебен път от общинската администрация. По тези съображения ВАП протестира цитираните правила от ППЗИХУ пред ВАС с искане за отмяната им.", "date": "2018.11.07", "title": "Прокуратурата сезира ВАС за помощта за общински наем на хората с увреждания"}
{"url": "https://news.bg/world/zhitelite-na-san-frantsisko-odobriha-nov-danak-varhu-tehnologiite-v-polza-na-bezdomnite.html", "text": "Жителите на Сан Франциско гласуваха в полза на Предложение C - спорна мярка, която според поддръжници трябва да помогне на града да разреши кризата с бездомните, информира Би Би Си.Предложението включва нов данък върху технологиите - 0,5% данък върху приходите на компании, които печелят над 50 милиона долара.Предвижда се на година да се събират данъци в порядъка на 250-300 милиона долара от 400-те най-големи компании в града. Средствата ще бъдат отделяни за разрешаване на проблема с бездомните.Мярката се разглежда като данък върху технологичните гиганти, които доминират в тази част на света. Често компаниите се посочват като причина за високия жизнен стандарт. Хиляди хора са принудени да отидат на улицата.Повече от 7 милиона долара бяха похарчени за кампанията. От тях 5,7 милиона долара са в подкрепа на мярката.", "date": "2018.11.07", "title": "Жителите на Сан Франциско одобриха нов данък върху технологиите в полза на бездомните"}
{"url": "https://news.bg/regions/katastrofa-na-e-79-mezhdu-montana-i-vidin.html", "text": "Тежка катастрофа възникна на пътя Е-79 между Монтана и Видин, в района на село Медовница, съобщи Нова.Лек автомобил със софийска регистрация е излязъл ивидзвън пътното платно и се е блъснал в крайпътно дърво.Вследствие на удара е загинала млада жена. Други двама пътници в превозното средство са ранени.Движението в района на инцидента е затруднено. Екип на \"Пътна полиция\" регулират преминаването.", "date": "2018.11.07", "title": "Катастрофа на Е-79 между Монтана и Видин"}
{"url": "https://news.bg/crime/do-3-godini-zatvor-za-brakonier-na-darva-udaril-s-kamshik-gorski-sluzhitel.html", "text": "До 3 години затвор може да получи бракониер на дърва, ударил с камшик горски служител.Срещу 20-годишния мъж с инициали А.Ш. е повдигнато обвинение, че на 3 декември миналата година в местност край Хасково е нанесъл леки телесни повреди на горски стражар.До инцидента се стигнало, защото подсъдимият и негови познати отишли с няколко каруци да събират дървесина, без да притежават разрешение.След като натоварили дървата, те се отправили към града. По пътя автомобилен патрул от двама горски служители неколкократно подал сигнал на мъжете в каруците да спрат. Прозорецът на служебния автомобил бил отворен. Пострадалият стражар бил облегнал лявата си ръка на вратата и се виждала част от лицето му.Вместо да отбие каруцата, обвиняемият замахнал с пръчка, която използвал като камшик за коня, и ударил пострадалия в лицето и по ръката.По делото са били разпитани свидетели.Предстои Районен съд-Хасково да насрочи първо заседание.", "date": "2018.11.07", "title": "До 3 години затвор за бракониер на дърва, ударил с камшик горски служител"}
{"url": "https://news.bg/comments/futbolnite-mamcheta-biha-duzpata-na-republikantsite.html", "text": "На изборите в САЩ се случи очакваното: демократите спечелиха мнозинство в долната Камара на представителите, а републиканците съхраниха своето в Сената. С оглед на това, че резултатите продължават да пристигат, тепърва ще се уточни големината на техните мнозинства.Кои са факторите обаче, които допринесоха за това републиканците и Доналд Тръмп да загубят мнозинството си в долната Камара на представителите?На първо място, подкрепата за републиканците сред белите жени не се оказа достатъчна. На президентските избори през 2016-та година Тръмп спечели 52% от гласовете на белите жени като цяло, а на тези от тях, които са с поне колеж - 44%. На този вот обаче републиканците бележат отстъпление на две нива спрямо белите жени. Според Exit Poll-ът на Fox News белите жени като цяло са разделили вота си поравно между републиканците и демократите (47% на 47%) като републиканците свиват подкрепата си сред тези от тях, които имат завършен колеж (57% на 38% в полза на демократите).А ако трябва да сме още по-пунктуални: един специфичен сегмент от белите жени, които не толкова отдавна гласуваха предимно за републиканците, в случая изглежда, че не са го направили в достатъчна степен. Този сегмент са т.нар. футболни мамчета (soccer moms), получили този етикет поради прозаичните им ангажименти спрямо спортните занимания на отроците си. \"Футболните мамчета\" обикновено са омъжени бели жени от средната класа, живеещи в предградията на градовете. Допълните социологически разбивки ще трябва тепърва да покажат точно какъв е спадът в подкрепата им за републиканците. Но че е налице такъв, е факт, понеже в едни от класическите за тях райони (10-ти във Вирджиния и 11-ти в Мичиган) кандидатите на демократите спечелиха срещу опонентите си от консервативната партия, ерго \"футболните мамчета\" биха дузпата на републиканците.На второ място, републиканците не успяха да пропагандират в достатъчна степен най-силния си аргумент - състоянието на икономика на САЩ. А то е безапелационно добро (68% от избирателите са доволни от икономиката на страната, според данни на скептичната CNN!). Икономическият растеж на САЩ през второто тримесечие на тази година бе най-добрият от четири години насам (4.2% по-голям БВП). Налице е рекордно-ниска безработица (3.7%, като само за октомври месец бяха добавени нови 250 000 работни места). Вече започва и процесът на увеличаване на заплатите (макар и с малко над 3%, но това се случва за първи път от финансовата криза през 2009-та година).Или с други думи, републиканците управляват повече от добре, но пропуснаха да се похвалят подобаващо (колкото и да не ви се вярва!). Самият президент Тръмп предпочете да води кампания, основана на националната сигурност на страната, експлоатирайки мотива на идващите към САЩ бежанци и мигранти от Централна Америка. Идеите на Тръмп за изпращането на войски на границата с Мексико (при това такова количество, каквото Вашингтон не е дислоцирал и в Афганистан) и тази за не предоставяне на гражданството на родените от имигранти деца \"изядоха\" много от ефирното време. Акцентирайки върху негативната вместо върху позитивната кампания, републиканците забравиха за онова прословуто \"Икономиката, глупако!\".На трето място, някои от избирателите, които гласуваха за Доналд Тръмп на президентските избори, не дадоха на тези своя вот за съответния републиканец. Такъв извод можем да направим поне на този етап, гледайки победите на кандидатите за сенатори от Демократическата партия в Пенсилвания, Охайо, Мичиган и Уисконсин (равносметката на изборите за губернатор в тези щати е същата, с изключение на Охайо). А това е Средният запад на САЩ (и по-конкретно т.нар. Rust Belt). Именно в този регион изглежда, че персоналният вот за Тръмп (състоящ се от независими избиратели и от демократи, които в сектори като национална сигурност и културни теми мислят сходно с републиканците) просто не се репродуцира за кандидатите на Републиканската партия. Т.е в Rust Belt Тръмп печели, но Републиканската партия сама по себе си продължава да губи.Ако Тръмп не е успял да мобилизира личния си електорат да подкрепи републиканците, то изглежда така, че демократите са мобилизирали своите избиратели да гласуват срещу американския президент. Това сочи Exit Poll на СNN, според който 39% от упражнилите правото си на глас всъщност са гласували срещу Тръмп. А едва 26% са дали своя вот, подкрепяйки президента. Но този процент е видимо по-нисък от рейтинга на Тръмп (който е 39% дори според традиционно скептичния към него CNN). Следователно се връщаме на извода по-горе, че далеч не всички, които одобряват Доналд Тръмп, са гласували за републиканците. В крайна сметка излиза така, че идеята на президента да превърне вота като референдум спрямо себе си, по-скоро е донесла негатив на представянето на Републиканската партия: достатъчно демократи са се мобилизирали срещу Тръмп, но недостатъчно персонални привърженици на президента са участвали в изборите (или пък са гласували за Републиканската партия).Към тези три основни причини за загубата на републиканското мнозинство в Камарата на представителите могат да бъдат добавени и допълнителни такива. Например, на тези избори я нямаше Хилари Клинтън, която да направи така, че да мобилизира десен вот срещу себе си (въпреки опитите на републиканците да вменят тази зловеща роля на Нанси Пелоси). В същото време след утвърждаването на Брет Каваноу като Върховен съдия като че ли видимо спадна мобилизацията на консервативния вот, който прие, че с осигуряването на дясно мнозинство в рамките на Върховния съд, е спечелил по-важната битка за годината. Не на последно място, почти 40 републикански членове на Конгреса (най-вече от Камарата на представителите) се отказаха от това да се кандидатират отново за същата позиция, което лиши партията от опита им в предизборната битка срещу демократите.Но въпреки загубата на Камарата на представителите, републиканците удържаха (а и по-всичко изглежда, ще увеличат) мнозинството си в Сената. На какво се дължи това?Преди всичко на това, че те играха \"домакински мач\". А именно, демократите трябваше да защитават сенаторски места в щати, които или са предимно републикански (Юта, Мисисипи, Уайоминг и т.н) или поне са били спечелени от Доналд Тръмп на последните президентски избори убедително (Индиана, Мисури, Монтана и т.н). Общо взето, тук \"картината\" бе обърната спрямо тази на Камарата на представителите.По-натам, самият президент концентрира усилията си най-вече в кампанията за Сената, посещавайки съответните щати, в които битката между двете партии за Горната камара на Конгреса бе оспорвана (Флорида, Аризона, Индиана, Мисури, Аризона и т.н.).Не трябва да се подценява и това, че за разлика от кампанията за президент, този път естаблишмънта на партията и президентът работеха заедно (нещо, което бе започнало месеци преди това в съгласуването на кандидати по места за различните изборни длъжности).Въпреки че все още нямаме окончателните и \"замръзнали\" числа, можем да кажем, че в крайна сметка големите победители от тези избори са социолозите, които, за разлика от вота за президент преди две години, този път успяха да познаят, че двете партии ще си разделят контрола върху Конгреса на страната.И въпреки битата дузпа на републиканците по отношение на Камарата на представителите, то този наказателен удар не е решаващ за политиката на САЩ оттук насетне: Сенатът и Белия дом все още са в консервативни ръце. Затова демократите биха излъгали преди всичко себе си, ако помислят, че са спечелили мача.Те по-скоро намалиха резултата.", "date": "2018.11.07", "title": "Футболните мамчета биха дузпата на републиканците"}
{"url": "https://news.bg/int-politics/bivsh-ikonomicheski-savetnik-na-tramp-vizhda-mitata-kato-danak-varhu-amerikantsite.html", "text": "Гари  на Доналд Тръмп, предупреди, че търговската война между Пекин и Вашингтон ще наложи нежелани данъци върху американците, съобщава БиБиСи.Той се е съгласил с решението на президента на САЩ да намали корпоративния данък в САЩ, но коментира, че  са сходни с данък върху потреблението. Кон предупреждава, че търговската битка между двата гиганта просто ще навреди на джоба на много американски потребители, което от своя страна ще навреди на американската икономика.\"Ние не сме производствена икономика. Ако гражданите на САЩ могат да купуват продукти по-евтино, те ще имат повече пари, които да похарчат за стоки, а след като похарчат за стоките, те могат да вземат допълнителните пари, които им остава и да ги спестят, а ние се нуждаем от по-висок процент на спестявания в САЩ\", обяснява Кон.Гари Кон допълва, че Тръмп има ясна представа за това, което иска да постигне във всички следващи търговски преговори с Китай.\"Президентът има своя стил, той има тактиката. Хората го разпитват по целия път ... но той напредва в търговията, напредва в защитата на американските компании, напредва в защита на американските работни места - той разбира, че в крайна сметка трябва да направи точно това\", добавя бившият икономически съветник.57-годишният Кон, бивш изпълнителен директор на \"Голдман Сакс\" помогна на Тръмп да прокара мащабната си данъчна реформа в края на миналата година. Оттеглянето на Гари Кон от Белия дом бе обявено през март, и бе поредното сред редица други важни оставки.", "date": "2018.11.07", "title": "Бивш икономически съветник на Тръмп вижда митата като данък върху американците"}
{"url": "https://news.bg/int-politics/chehiya-sashto-ne-priema-globalniya-pakt-za-migratsiyata-na-oon.html", "text": "Правителството на Чехия ще гласува следващата седмица да не участва в глобалния пакт за миграцията на ООН, съобщи \"Ройтерс\", цитирайки говорител на Социалдемократическата партия, която е младши партньор в правителствената коалиция.Споразумението на ООН за миграцията, което трябва да бъде прието през следващия месец, има няколко противници по света, включително САЩ, Унгария и Австрия.Това се случва, след като чешкият премиер Андрей Бабиш, който ръководи управляващата партия АНО, заяви по-рано, че не одобрява първия глобален договор за миграцията на ООН и не иска страната му да подпише споразумението.\"Не харесвам пакта\", заяви той в парламента, добавяйки: \"Има проблеми, които могат да бъдат интерпретирани по различни начини. Ще предложа на моите партньори в правителството да действаме по същия начин като Австрия или Унгария.\"Глобалният договор за безопасна, системна и нормална миграция ще бъде официално приет в мароканския град Маракеш по време на междуправителствена конференция, предвидена да се проведе на 10-11 декември.Окончателният проект на необвързващото споразумение беше публикуван на 11 юли. САЩ бяха първата страна, която отказа да го одобри, а след това се оттегли и Австралия. В Европа Унгария и наскоро Австрия обявиха, че няма да подпишат пакта за миграцията на ООН.Нещо повече, германски медии съобщиха вчера, че редица депутати от най-голямата политическа партия в Германия - Християндемократическия съюз на Ангела Меркел, възнамеряват да се противопоставят на пакта, тъй като не прави разлика между принудителните и трудовите мигранти.", "date": "2018.11.07", "title": "Чехия също не приема глобалния пакт за миграцията на ООН"}
{"url": "https://news.bg/world/kaliforniya-glasuva-v-polza-na-lyatno-chasovo-vreme.html", "text": "Жителите на американския щат Калифорния одобриха да останат само на лятно часово време, съобщава АП.Повечето избиратели одобриха Предложение 7 - първа стъпка към позволяване на щата да остане само на лятно часово време.Но мярката все още трябва да бъде одобрена от 2/3 от местните законодатели и да се промени федералният закон, за да влезе в сила.Според местни медии 61% срещу 39% при 43 процента от преброените бюлетини подкрепиха предложението.Междувременно защитници на животните извоюваха голяма победа в Калифорния, пише \"Гардиън\". Калифорнийците одобриха мярка, която задължава фермерите да увеличат размера на клетките с животни и яйцата от 2020 г. да бъдат само от свободни кокошки.Гласуването ще окаже влияние и на национално ниво, тъй като регулациите ще засягат всички, които искат да правят бизнес с Калифорния.", "date": "2018.11.07", "title": "Калифорния гласува в полза на лятно часово време"}
{"url": "https://news.bg/politics/boil-banov-oglavyava-daritelskiya-fond-13-veka-balgariya.html", "text": "Правителството избра министъра на културата Боил Банов за председател на управителния съвет на Националния дарителски фонд \"13 века България\".За изпълнителен директор на управителния съвет на фонда бе избрана Слава Иванова - изкуствовед, дългогодишен директор на Националната галерия.Мандатът на изборните членове на управителния съвет и на изпълнителния директор е 4 години.Съгласно същото правителствено решение членове на управителния съвет на фонда стават арх. Уляна Малеева - Дамянова - архитект, доц. Георги Лозанов - медиен експерт, Веселин Тодоров - изпълнителен директор на СИЕЛА, Рашко Младенов - актьор, министър на културата в служебното правителство през 2017 г. и доц. Венцислав Велев - съветник на министъра на културата.", "date": "2018.11.07", "title": "Боил Банов оглавява дарителския фонд \"13 века България\""}
{"url": "https://news.bg/bulgaria/tarsyat-se-33-prihodni-inspektori-za-nap.html", "text": "33 служители за звеното \"Фискален контрол\" търсят от Националната агенция за приходите.Обявен е конкурс за длъжността \"инспектор по приходите\". 28 от работните места са за отдел \"Оперативни дейности\" в София, а 5 за Граничен контролно-пропускателен пункт \"Кулата\".Служителите ще извършват фискален контрол на територията на цялата страна.Работата им ще бъде свързана с контрол на стоки с висок фискален риск. Те ще следят как се движат стоките, дали се реализират на територията на България или се изнасят за трети страни. Ще се следи и за коректното отразяване на транзакциите в счетоводните и финансовите документи на превозвача, получателя и доставчика.Служителите в звеното ще разполагат с транспортни средства и техническо оборудване за изпълнението на функциите си.Фискалните агенти ще проверяват и търговските обекти в страната. Те ще следят за издаването на касови бележки и за коректното отчитане на оборотите в магазините.Конкурсите за свободните работни места ще се проведат на два етапа. На първия кандидатите ще попълнят тест, който да определи професионалните им умения. Допуснатите до втория етап ще се явят на интервю.Срокът за подаване на документите за кандидатстване е до 15 ноември.Пълно описание на длъжността и образци на документите за участие могат да бъдат намерени на интернет страницата на НАП www.nap.bg в рубрика \"Работа в НАП\"/Обяви.", "date": "2018.11.07", "title": "Търсят се 33 приходни инспектори за НАП"}
{"url": "https://news.bg/crime/dadoha-na-sad-mazh-za-podkup-na-politsay-vav-vrachansko.html", "text": "Окръжна прокуратура - Враца е внесла за разглеждане в съда обвинителен акт срещу И.Х., обвинен за подкуп на полицай.Мъжът заедно със свой познат, обикаляли с автомобил селата в област Враца, като закупили голямо количество орехи. Докато се движели по ул. \"Ал. Стамболийски\" в с. Бързина, са спрени за проверка.След като полицаите установили, че двамата превозват орехи и им поискали разрешително и документи на автомобила и водача.По време на проверката обвиняемият Х. отишъл до полицейския автомобил, като помолил да ги пуснат, защото са отдалеч и да не се бавят.След това той оставил 50 лв. в \"джоба\" на предна дясна врата \"за почерпка\" на служителите на реда. Вследствие, на което бил задържан.", "date": "2018.11.07", "title": "Дадоха на съд мъж за подкуп на полицай във Врачанско "}
{"url": "https://news.bg/world/mit-romni-vleze-v-istoriyata-na-sasht-sas-spechelenoto-senatsko-myasto-v-yuta.html", "text": "Мъжът, който изгуби срещу Барак Обама на президентските избори през 2012 г., се върна, информира Би Би Си.Мит Ромни спечели сенатско място в Юта. Така той става първият американски политик в съвременната история, който прави дебют в Конгреса след участието си на президентски избори.Като бивш губернатор на Масачузетс, Ромни също става първият американски политик в съвременната история на САЩ, който е заемал висши постове в различни щати.Ромни заменя Орин Хетч, който е най-дълго служилият сенатор в историята на САЩ.По време на президентската кампания през 2016 г. Ромни категорично се обявяваше срещу Доналд Тръмп.Анализатори ще следят отблизо дали ще води опозицията срещу президента на САЩ в Сената.", "date": "2018.11.07", "title": "Mит Ромни влезе в историята на САЩ със спечеленото сенатско място в Юта"}
{"url": "https://news.bg/politics/ms-prie-pravilata-za-zashtita-na-zastrasheni-svideteli.html", "text": "Процедурата за предоставяне на специална защита на застрашени лица се регламентира в отделен правилник, съобщиха от Министерския съвет.На днешното заседание на кабинета \"Борисов-3\" бе приет правилник за прилагане на Закона за защита на лица, застрашени при наказателно производство. С него се регламентират мерките за специалната защита на застрашени лица по смисъла на Закона за защита на лица, застрашени във връзка с наказателно производство (ЗЗЛЗВНП), приет през 2005 г.С влезлите в сила на 29 май промени в Закона се въведе ефективен механизъм за включване и пребиваване на застрашени лица в Програмата за защита. Въведе се понятието \"специална защита\", която включва предварителна защита и Програма за защита на застрашени лица, уточниха от МС.Приетият днес правилник детайлизира дейностите на компетентните държавни органи в съответствие с функциите им, определени в Закона, както и процедурата за предоставяне на предварителна защита и за включване в Програмата за защита съобразно процедурата, уредена в закона.Предвиждат се условията, редът и начинът за изпълнение на мерките за специална защита да се определят с правила, утвърдени от главния прокурор. Акцентира се върху задължението на Бюрото по защита периодично да изготвя мотивирано становище до главния прокурор, след вземане на мнение от органа, изготвил предложението, относно необходимостта от продължаване на мерките по Програмата за защита за всяко защитено лице или за тяхното изменение или прекратяване.Уточняват се предпоставките за изпълнение на мярката релокация в друга държава. В правилника е регламентирано още, че при организиране и изпълнение на специалната защита Бюрото по защита ще получава съдействие от всички органи на държавна власт и местно самоуправление.Задължени да помагат за осигуряване на защита са и юридически и физически лица. Те трябва да предоставят включително достъп до необходимите данни в техните информационни фондове, като редът и начинът се предвижда да бъде определен в инструкции.", "date": "2018.11.07", "title": "МС прие правилата за защита на застрашени свидетели"}
{"url": "https://news.bg/weather/magli-v-ravninite-i-slantse-v-planinite.html", "text": "Днес в равнините ще е мъгливо или с ниска слоеста облачност, като на отделни места в южните и източните райони ще преръми. Над планините ще е предимно слънчево. Вятърът ще е слаб от изток-североизток. Минималните температури ще са между 4 и 9 градуса, в отделни котловини до 0 градуса, а максималните ще са между 13 и 18 градуса.Максималната температура на височина 1200 метра ще е около 12 градуса, а на 2000 метра ще е около 6 градуса.Ниска облачност или мъгла, като на места ще преръми над Черноморието, със слаб до умерен североизточен вятър. Максималните температури ще бъдат между 14 и 16 градуса. През следващите три дни не се очаква промяна на времето. През нощта и преди обяд в равнинни от страната има ниска облачност или мъгла и в отделни райони ще преръми. В следобедните часове облачността ще намалява и видимостта ще се подобрява. В петък и събота, както и в планините ще има слънце. ", "date": "2018.11.07", "title": "Mъгли в равнините и слънце в планините"}
{"url": "https://news.bg/regions/otchitat-normalno-zavishenieto-na-finite-prahovi-chastitsi-v-plovdiv.html", "text": "Завишение на фините прахови частици - ФПЧ е отчетено в Пловдив, но те са в допустими норми и това е нормално за началото на зимния сезон, коментира пред БНТ Донка Караджова, експертът от ИА по околната среда и водите в града.\"През последните две седмици има завишения на нивата на фините прахови частици, има превишение на среднодопустимата норма, но не са високи стойностите. Имаме по 60-70 микрограма на метър кубичен, което за началото на зимата не са толкова високи стойности\", обясни тя.Колективен иск за мръсния въздух е заведен преди 7 години, като на първа и втора инстанция екоинспекцията в Пловдив и местната власт са оправдани. Върховният касационен съд се произнесе и към този момент делото е спряно и се чака тълкувателно решение, което да изясни общите или административните съдилища са компетентни да гледат дела за вреди, причинени от нарушение на правото на Европейския съюз и по кой ред да го правят.\"Тълкователното решение не засяга съществото на казуса за ФПЧ, то е за процедурния ред, по който трябва да се разгледа делото и да, от тази перспектива има възможност делото да бъде преразгледано, но без указания за това как да бъде решено по същество. Възможно е към изгубените 6 години да бъдат прибавени още няколко, защото очевидно и българските съдилища не се чувстват особено съпричастни към тази обществено значима кауза\", обяснява адвокатът Михаил Екимджиев.Пловдив предвижда около 30 млн. лева за мерки следващата година, свързани с подобряването качеството на въздуха. Пловдив е и сред градовете, които ще получат европейски средства за подмяна на битовото отопление.\"Най-вероятно между 3 и 5 хиляди лева би струвало на едно домакинство промяната на неговото горивно съоръжение. Ние ще разчитаме на пари от ОП, но ще се опитаме и ние да отделим средства за тази цел\", обясни Елена Найденова, експерт в отдел \"Екология\" общината.\"ФПЧ оказват ефект не само върху хората с белодробни проблеми като астма и обструктивна болодробна болест, но са особено опасни за хора които имат сърдечни проблеми, които могат да доведат до спазъм на кръвоносните съдове, недостатъчно кръвоснабдяване, повишават пулса и повишават риска от инфаркт на миокарда\", коментира алергологът д-р Силвия Новакова.", "date": "2018.11.07", "title": "Отчитат нормално завишението на фините прахови частици в Пловдив"}
{"url": "https://news.bg/politics/doncheva-vizhda-negramotnost-nevezhestvo-i-agresivnost-kato-beleg-na-upravlenieto.html", "text": "Когато и да се освободи Дамян Илиев от БАБХ ще бъде късно. Те са невежи и неграмотни, как ще криминализират всичко, ами да направят България ½ затвори, коментира пред БТВ Татяна Дончева.Не знам от какво ме пази БАБХ, но аз отивам в Сърбия и на моя отговорност си купувам продукция и не искам някакъв си БДС стандарт и да си купувам оводнено мляко дето БАБХ го контролира, обясни тя.Да казват как ще напишат в невежество някакви нови неща в наказателния кодекс, няма как да го направят. Събрали са се едни любители на домашни животни, но не са влизали да видят кокошки. Не закачайте хората които имат домашни стопанства и не са заглеждайте в 50-те лева на хората, които изкарват с 200 лева пенсия, добави Дончева.Сегашното управление има като белег неграмотност, невежество и агресивност и който не става за нищо е сложен някъде, държавната администрация е във въпиюща некомпетентност, коментира тя.Дончева недоумява, как с подобни мерки като съпоставите поведението на агенцията в Странджа, как тези хора ще развият дългосрочна политика, това са дилетанти, правят се на важни, измислят си нещо.Става въпрос и за всичко, от това как функционира коалицията и какви хора е поставила на ключови места. Тези хора не им се излиза от властта, не толкова на ГЕРБ, но патриотите показват в управлението не просто неумение и незнание, показаха отвратително отношение към хората, допълни тя. Това което направи Валери Симеонов с майките на деца с увреждания, никакъв да не е, а да е просто гражданин, не може, обясни тя.В крайна сметка ще отидат на предсрочни избори 7-8 месеца преди края, защото ще загубят по-малко от това, което е сега. Това в сегашната ситуация, трябва ли да играем едно и също упражнение, ГЕРБ прави предсрочни избори, прави си ги, организира си ги и постига резултат какъвто им харесва, обясни Дончева.Според нея, трябва консолидация на гражданското, на българското общество, на политическите сили. В изборната администрация, в секционните комисии има хора на политическите сили, които не могат и да броят, но никой не пише по темата, а трябва да се говори и популяризира темата.Във връзка с продажба на българско гражданство, Дончева коментира, че е чувала, че от 2005-2006 се чувства, че е по-организиран този процес. За да вземете на човека парите, трябва да има гаранция, което означава, че има контрол от първа до последна точка в целия процес.ВМРО вярват, че ако може, то на всички македонци да се издаде паспорт, Но да се напише в закона и ще се спазва. Но тези хора нямат българска идентичност, самосъзнание и усещане, нищо не ги свързва с България, освен удобството на българския паспорт.За Мая Манолова, НСО и охраната, Дончева обясни, че . Мисли, че като се подмята 10 години в министерството е станал велик финансист. Ако не можеш да отличиш личната си неприязън от държавните дела, не знам какво правиш там.Мая Манолова е в политика от 2005 година, за какво ново влизане се говори, работата като омбудсман и приляга. Българите избират себеподобни, не гледат става ли за тази работа или не става, а Мая  .Дали може да стане за други неща, може и да не може да стане, но за омбудсман и е по кройка, коментира Татяна Дончева.", "date": "2018.11.07", "title": "Дончева вижда неграмотност, невежество и агресивност като белег на управлението"}
{"url": "https://news.bg/politics/karayancheva-skastri-veseloto-nastroenie-na-bsp.html", "text": "В Народното събрание има кворум. 121 депутати се регистрираха за начало на законодателната работа.Депутатите от БСП, които бяха с зала, но не се регистрираха, нададоха доволни възгласи.Много ли ви е весело, ядосано попита председателят на парламента Цвета Караянчева в отговор на бурните възгласи на опозицията.Законотворците продължават със Закона за корпоративното подоходно облагане, след което започват с Бюджет 2019.", "date": "2018.11.07", "title": "Караянчева скастри веселото настроение на БСП"}
{"url": "https://news.bg/politics/babh-ne-schita-che-prechi-na-lichnite-stopanstva-sazdava-atmosfera-za-biznes.html", "text": "Само стопанствата, които развъждат и отглеждат животни и продават с търговска цел, личните стопанства, чиято продукция е само за лична употреба, са изключени от предложението на Агенцията по храните за криминализиране на отглеждането на животни в нерегистриран обект, коментира пред БТВ д-р Александра Митева, експерт от БАБХ.Тя обясни, че има много примери, в които малки лични стопанства са с по 500-600 птици, а в лично стопанство за собствени нужди могат да се отглеждат до 50 кокошки. Стопанство, което продава продукция, трябва да бъде регламентирано официално контролирано, защото е риск от разпространение на заболявания. \"Имаме много огнища в тип заден двор с 500-600 кокошки\", добави Митева. С тази мярка БАБХ иска да създаде нормална атмосфера на бизнеса с животни.\"Според мен не е имало и няма птичи грип в цялата страната. Целта е да се унищожат дребните производители и това е политика за регулиране на пазара\", обясни Надежда Михайлова от хасковското с. Малево, която отглежда кокошки за лична консумация.\"Аз продължавам да храня моите деца и внуци с екологично чисти неща. Против съм отровите, които се продават в търговската мрежа\", коментира Михайлова и допълни, че не вярва на лабораториите в България.", "date": "2018.11.07", "title": "БАБХ не счита, че пречи на личните стопанства, създава атмосфера за бизнес"}
{"url": "https://news.bg/society/340-balgari-sa-zhertvi-na-trafik-za-parvata-polovina-na-godinata.html", "text": "Близо 340 българи са станали жертви на трафик за първите 6 месеца на 2018 г., съобщиха от прокуратурата за БНР.По този повод в Пловдив ще се състои национална работна среща за противодействие на трафика на хора и закрила на жертвите. На срещата ще присъстват представители на националната и на 10-те местни комисии за борба с трафика на хора, а също и експерти от други институции, които са ангажирани с проблема.По данни на Европейската комисия от регистрираните на територията на Европейския съюз най-голям брой са хората, станали жертви на сексуална експлоатация (67%) и на трудова експлоатация (21%).", "date": "2018.11.07", "title": "340 българи са жертви на трафик за първата половина на годината"}
{"url": "https://news.bg/politics/kfn-preduprezhdava-da-se-vnimava-kakvi-koli-vtora-upotreba-se-kupuvat.html", "text": "Новата система \"бонус-малус\" отчита когато автомобил втора ръка е управляван от водач с много провинения, като това ще се отрази на размера на \"Гражданската отговорност\" и ще трябва да се внимава какви коли се купуват, коментира пред НоваТВ зам.-председателят Комисията за финансов надзор - КФН Владимир Савов.\"Идеята на тази система \"бонус-малус\" е купувачът да внимава, когато купува кола. Възможно е този автомобил да е бил на неизряден шофьор. Системата е смесена. Тоест, следи се както МПС-то, така и собственикът\", добави Савов.Цената на \"Гражданската отговорност\" ще падне с 30%, ако новият собственик кара отговорно в продължение на една година. Купувачите ще могат да правят справка за автомобила, обясни зам.-председателят на КФН.\"Такова проучване ще може да бъде направено през системата на Гаранционния фонд. Ще може да се знае тази кола в какъв клас е. Тази система ще промени пазара на колите\", допълни Савов.Владимир Савов коментира, че ако различни шофьори от една й съща фирма карат един автомобил, те трябва да са особено внимателни, защото системата ще действа за всичките водачи на колата.", "date": "2018.11.07", "title": "КФН предупреждава да се внимава какви коли втора употреба се купуват"}
{"url": "https://news.bg/int-politics/mezhdinnite-izbori-v-sasht-pet-osnovni-neshta-koito-nauchihme.html", "text": "В края на краищата се получи общо взето това, което се очакваше на междинните избори за Конгреса на САЩ - Демократическата партия пое контрола над Камарата на представителите (долната камара на Конгреса на САЩ) за първи път от 2010 г. насам, а Републиканската партия удържа контрола над Сената (горната камара на Конгреса на САЩ).Нямаше големи шокове, но много интрига, както и индикации за това, което може да се случи през следващите две години в американската политика, отбелязва Би Би Си.Ето и петте основни неща, които научихме от изборите:1. Беше определяна като година на жената преди междинните избори - и това се оказа вярно. Ще има рекорден брой жени конгресмени.2. Демократите винаги е имало малка вероятност да поемат контрола над Сената, но се справиха, както се очакваше в битката за Камарата на представителите. Макар и да не спечелиха нищо извънредно и извън очакванията.3. Тръмп заяви, че бил щастлив и имало основания да се каже, че резултатите на републиканците за Сената дават на партията му добра причина да празнува. Но контролираната от Демократическата партия Камара на представителите сега ще го подлага на по-сериозен контрол и критика от когато и да било преди, като можем да станем свидетели на блокаж, след като политиките му не успяват да преминат през долната камара.4. Републиканците губят районите извън градовете. Това е история, която се повтори в цялата страна и може да създаде проблем за партията в бъдеще.5. Има някои добри новини, има и някои лоши новини за Тръмп, когато става въпрос за изборите за губернатори. Всичко това има интересни импликации за изборите през 2020 г.", "date": "2018.11.07", "title": "Междинните избори в САЩ: Пет основни неща, които научихме"}
{"url": "https://news.bg/regions/rusenskite-detsa-otivat-s-maski-na-uchilishte.html", "text": "Днес децата в Русе отиват с маски на училище в знак на протест срещу мръсния въздух, предаде Нова телевизия.Организатори на протеста са самите родители, които призовават всеки да снима детето си и да публикува снимката в социалните мрежи, така че проявата да получи повече гласност.Според русенци проблем с мръсния въздух има от години, а положението се е влошило още повече преди дни, когато се запали сметището в града.Вечер въздухът мирише на отпадъци, заявиха родителите и допълниха, че от години са принудени да дишат отровите на няколко предприятия в града. Един от . Вече няколко пъти на предприятието са налагани санкции заради замърсяване.През септември министърът на екологията Нено Димов каза, че има програма за година и половина, която трябва да въведе специални мерки против замърсяването на въздуха.През последното денонощие мобилните станции не са отчели завишeни нива на замърсяване. Русенци обаче са категорични, че в събота отново ще организират протест, при който ще блокират \"Дунав-мост 2\".", "date": "2018.11.07", "title": "Русенските деца отиват с маски на училище"}
{"url": "https://news.bg/economics/babh-da-spazva-naredbite-si-prizovaha-ot-ptitsevadniya-bransh.html", "text": "В Агенцията по безопасност на храните трябва да спазват собствените си наредби за ограничаване на разпространението на птичи грип. Това заяви пред БНР Борислав Спасов от професионалната организация на производителите на водоплаващи птици. Представителите на бранша все още очакват среща и с ръководството на Българската агенция по безопасност на храните (БАБХ).Припомняме, . Преди два дни производителите на птиче месо и продукти в България поискаха оставката на ръководството на Агенцията за храните заради неясните, според тях, мерки срещу птичия грип.\"Само  във връзка с проби с малки преживни животни. Правите ли асоциации с тогавашните случки, в които\", запита риторично Спасов.Според него същият сценарий се случва с 10 000 души, заети в птицевъдния бранш. Единствената разлика е, че ако тогава е била отделна част от страната, някакви отделни гранични райони, то сега се случва вкупом срещу 270 ферми и срещу 10 000 души едновременно, категоричен е Борислав Спасов.Представители на птицевъдния бранш преди два дни обвиниха ръководството Агенция по храните в некомпетентност и манипулация.Относно мерките за задължително евтаназиране на заразените животни в случай на зараза представителят на птицевъдния бранш заяви, че винаги преди тежка епизоотична обстановка се консултират с министерството и БАБХ за засилване на мерките. \"Още преди първата вълна ние се срещахме с представители на БАБХ. Бяхме изключително отговорни\", каза Борислав Спасов.За разделението на два лагера на производителите от птичия грип - отглеждащи кокошки и на отглеждащи патици Спасов поясни, че: \"Инфлуенцата по птиците поразява всички птици\".По думите му, птичият грип поразява особено кокошия вид, но \"същият ефект има и върху патешкия вид - патиците до 30-я ден умират почти 100%, до 50-я ден 60-70%, а след 50-я ден смъртността може да бъде намалена до 20-30%.Тези проценти на смъртност за патешкия производител на гъши дроб означават тотален фалит, така че инфлуенцата по птиците не облагодетелства патешкия вид\", поясни той.Според него разделението се получава, защото някои хора си мислят, че тези, които отглеждат водоплаващи птици са само преносители на заразата, а не страдат от нея. Това не е така, категоричен е представителят на тази част на бранша. \"Водоплаващият вид страда не по-малко от кокошия\", допълни Спасов.Запитан защо при конкретен случай с патици не се говори за евтаназиране, а за това, че хиляди птици са оставени да умрат, Спасов каза, че той като стопанин няма право нито да разсели, нито да унищожи птиците.", "date": "2018.11.07", "title": "БАБХ да спазва наредбите си, призоваха от птицевъдния бранш"}
{"url": "https://news.bg/world/politsiyata-v-barselona-zatvori-zhp-linii-i-izprati-ekip-sapyori.html", "text": "Полицията в Каталуния е затворила две жп линии в Барселона на гара \"Сантс де Барселона\" и е изпратен екип сапьори, съобщава \"Ройтерс\".Полицията коментира, че служители по сигурността са идентифицирали обект, оформен като възможно взривно устройство в куфар в 8 часа местно време.\"Правим проверки на композициите и високоскоростните влакове на гара Sants de Barcelona, следвайки протоколите за сигурност. Два влака на линии 3 и 4 са евакуирани. TEDAX са активирани\", допълва каталунската полиция.TEDAX е испанският еквивалент на екип обучен в унищожаването на експлозиви.", "date": "2018.11.07", "title": "Полицията в Барселона затвори жп линии и изпрати екип сапьори"}
{"url": "https://news.bg/int-politics/samolet-za-borba-s-podvodnitsi-na-sasht-razuznava-kray-kerchenskiya-proliv-i-krim.html", "text": "Самолет Boeing P-8A Poseidon на военноморските сили на САЩ е провел разузнавателен полет в района на Керченския пролив и Кримския полуостров. Това съобщава специализираният сайт PlaneRadar в профила си в \"Туитър\".Самолетът с бордови номер 168764 влиза в състава на десета патрулна ескадрила на военноморските сили на САЩ. Машината е наближила крайбрежието на полуострова на разстояние от 24,61 км.По-рано вчера разузнавателен полет в този район е извършил и американски стратегически безпилотник RQ-4A Global Hawk, който е провел мониторинг на фронтовата линия в Донбас.Напоследък се увеличи дейността на чуждестранни разузнавателни самолети и безпилотници в близост до границите на Русия, отбелязват руските медии. По-конкретно, те са били забелязвани в района на Крим и Краснодарския край, както и в близост до западните граници на страната. Руското военно министерство многократно призова Вашингтон да се откаже от подобни операции, но Пентагонът отказа.Boeing P-8 Poseidon е патрулен самолет за борба с подводници, разработен по програмата за многоцелеви морски самолет, който да замени Lockheed P-3 Orion. Той е предназначен за откриване и унищожаване на вражески подводници в зоните на патрулиране, разузнаване, участие в противокорабни и спасителни операции - както в крайбрежни зони, така и в световния океан.", "date": "2018.11.07", "title": "Самолет за борба с подводници на САЩ разузнава край Керченския пролив и Крим"}
{"url": "https://news.bg/politics/ekotaksite-za-avtomobilite-stapka-v-borbata-s-mrasniya-vazduh-smyata-dimov.html", "text": "\"Екотаксите за автомобилите са стъпка напред в борбата с мръсния въздух.\" Това заяви пред БНТ министърът на околната среда и водите Нено Димов.По думите му местната власт трябва да следи за чистотата на въздуха, тъй като се предвиждат санкции.\"Балансът между екотакси и здраве трябва да е в полза на здравето\", отбеляза Димов.Той е на мнение, че битовото отопление е основният замърсител, пряко следствие от изпреварващия икономически растеж ще бъде подобреното качество на околната среда.Европейски доклад сочи, че горим по 65 000 тона текстилен боклук на година.Според Димов разделното събиране на отпадъци е важно, за да не стига текстилният внос до депата и до печките на хората, а мерките са в проектозакон.Той коментира и природен парк \"Витоша\", като заяви, че той трябва да бъде върнат на софиянци.\"Витоша е в окаяно състояние. Планът на парка не позволява да се прави строителство\", поясни министърът.Той допълни, че ремонти може да се правят, но частите най-вероятно са неотриваеми, тъй като лифтовете са стари.Според него ако планът се промени, тогава може да има конкретни инвестиционни предложения.", "date": "2018.11.07", "title": "Екотаксите за автомобилите - стъпка в борбата с мръсния въздух, смята Димов"}
{"url": "https://news.bg/world/amerikanskiyat-pechat-za-rezultatite-ot-mezhdinnite-izbori.html", "text": "Основните национални вестници в САЩ публикуваха мнението си за резултатите от междинните избори, съобщава Би Би Си.\"Вашингтон пост\" обръща внимание на победата на демократите в Камарата на представителите. Демократическата партия получи мнозинство в камарата след вчерашния вот. Демократите получиха 218 места (+26), а Републиканската партия събира 193 места в 435-местната камара. Все още се чакат резултатите от 24 места.\"Ню Йорк таймс\" и \"Уолстрийт джърнъл\" отразяват разделението в Конгреса след гласуването. Сенатът остава в ръцете на Републиканската партия. До момента републиканците имат 51 места (+2 места), а демократите - 45 (включително с независимите). На гласуване бяха подложени 35 места в 100-местната камара, до момента са известни резултатите на 31.При губернаторите ситуацията е следната: 25 губернаторски поста за републиканците и 21 за демократите. 26 са необходими за мнозинство.", "date": "2018.11.07", "title": "Американският печат за резултатите от междинните избори"}
{"url": "https://news.bg/politics/deputatite-sporyat-da-stane-li-balgariya-grobishte-za-stari-koli.html", "text": "Депутатите от ГЕРБ и от БСП влязоха в спор за данъците на старите коли. Подходът на управляващите в данъчната политика за автомобилите е грешен, започна социалистът Явор Божанков. Управляващите подхождат бюрократично към проблема. Не правите реформа, заяви червеният народен избраник.Знам, че ви е най-лесно да бъркате в джоба на българите и да увеличите данъците, скастри мнозинството Божанков.В отговор депутатът от ГЕРБ го запита: \"Какво предлагате - да превърнем България в гробище за стари автомобили от Европа\".2 500 000 са старите автомобили, по думите на Дора Янкова от БСП. В малките населени места няма вътрешно двоичен транспорт. Затова не трябва да се налага допълнителна финансова тежест.Първо трябва да се повиши качеството на живот и тогава да се налага подобно облагане. Янкова предлага електромобилите да се освободят от данъци.Управляващите използват метода на тоягата - увеличават данъците, включи се в дискусията и червеният депутат Георги Гьоков. Вие ще сътворите една недопустима щета върху българина, върху този, който не може да си позволи да кара електрически коли, допълни той.Като въведем този данък ще бръкнем в джоба на еди колко си хиляди българи, недоволен е социалистът.Средно 50 българи умират дневно заради мръсния въздух, стана ясно от думите на Ивелина Василева от ГЕРБ. Трябва да действаме, категорична бе тя. Нужни са комплексни мерки.", "date": "2018.11.07", "title": "Депутатите спорят да стане ли България гробище за стари коли"}
{"url": "https://news.bg/world/michigan-e-desetiyat-amerikanski-shtat-legaliziral-kanabisa-za-razvlechenie.html", "text": "Мичиган стана десетият щат в САЩ, който одобри марихуаната за развлечение, докато жителите на Северна Дакота отхвърлиха законопроект, който предвиждаше легализиране на марихуаната за развлечение, но без установяване на ограничения върху притежанието й или изграждане на структура за регулиране на продажбите, пише \"Вашингтон пост\".В Мисури одобриха марихуаната за медицински цели. Позволява се на лекарите да предписват канабис при някои заболявания.Мярката за медицинска марихуана в Юта е одобрена с 53% при 75% от преброените бюлетини.С решението в Мичиган близо 80 милиона американци или 25% от цялото население на САЩ могат законно да употребяват марихуана за развлечение. Мичиган е първият щат в Средния Запад, където марихуаната за развлечение вече е легална.2/3 от американците подкрепят легализиране на канабиса, показва наскоро публикувано проучване на \"Галъп\".За медицински цели марихуаната е легална в 30 щата, включително и Мичиган.", "date": "2018.11.07", "title": "Мичиган е десетият американски щат, легализирал канабиса за развлечение"}
{"url": "https://news.bg/press/po-visoki-pensii-ot-yuli-dogodina-3000-lv-maksimalen-osiguritelen-dohod-vodachite-s-narusheniya-s-do-chetiri-pati-po-skapa-grazhdanska.html", "text": "Бюджет. \"24 часа\":По-високи пенсии от юли догодина, 3000 лв. максимален осигурителен доходОт 1 юли 2019 г. пенсиите, отпуснати до 31 декември 2018 г. вкл., се увеличават с 5,7 на сто, като повишението отчита и новата \"тежест\" на година осигурителен стаж. Парламентът одобри на първо четене бюджета на Държавното обществено осигуряване /ДОО/ за следващата година. \"За\" бяха 112 депутати, против - 73, въздържаха се седем.Максималният размер на получаваните една или повече пенсии от началото на следващата година до 30 юни 2019 г. се запазва на 910 лв., а от 1 юли - таванът става 1200 лв. Мярката се прилага за всички пенсии, без оглед на момента на отпускането им. Застраховки. \"Монитор\":Водачите с нарушения с до четири пъти по-скъпа \"Гражданска\"Високорисковите шофьори на пътя ще плащат до 400% по-висока \"Гражданска отговорност\" от базовата премия. Това са част от промените, които са заложени в проекта на наредба за застрахователната премия, в зависимост от поведението на водача на МПС, известна като \"бонус-малус\".Идеята на въвеждането на системата е да поощрява изрядните шофьори и да наказва финансово тези, които имат много нарушения.Комисията за финансов надзор е приела вчера на първо четене наредбата, резултат от работата на междуведомствена работна група. Дела. \"Сега\":Нинова и Борисов не успяха да се осъдят един другСофийският градски съд е отхвърлил делата, заведени от премиера Бойко Борисов и лидера на БСП Корнелия Нинова един срещу друг. Двамата се съдеха заради изказвания по адрес на другия. Борисов се бе засегнал от казаното от Нинова по негов адрес \"Крадецът вика дръжте крадеца\". Премиерът бил обиден и от реплика на депутата Елена Йончева, че бил \"неетичен крадец\", с която лидерът на БСП се съгласила. Нинова пък бе обидена от репликата \"Госпожа Лъжа\".Според съда Нинова не е обидила Борисов, тъй като \"Крадецът вика: Дръжте крадеца\" е поговорка. \"Българският тълковен речник определя поговорката като народно умотворение, което има характер на стегнат устойчив израз с преносно значение и с което се изказва мъдрост, придобита от житейския опит. Нарушения. \"Сега\":Ще се изяснява дали ВМРО е свързано с търговията с паспортиЗам.-главният прокурор Иван Гешев се похвали с успешна акция срещу измамници. Прокуратурата и ГДБОП са арестували българин, сърбин и израелец, отговорни за схема за измами. Според разследващите тримата са контролирали два колцентъра, от които служители са предлагали по телефона на хора да инвестират в злато и финансови инструменти, обещавайки им големи печалби. След това обаче парите били прехвърляни в чуждестранни сметки и нито един от измамените не е спечелил нищо.Специализираната прокуратура ще извика на разпит бившата шефка на отдел \"Българско гражданство\" в правосъдното министерство Катя Матева, съобщи зам.-главният прокурор Иван Гешев.Матева твърди, че има доказателства, че ВМРО се издържа от продажба на документи за българско гражданство. Досега тя не е оповестила нищо публично, но твърди, че за вършените нередности е писала сигнали до много институции, сред които ДАНС и президентът. От президентството сигналът й е препратен в прокуратурата, която възлага на ДАНС проверка. Следва отказ за разследване. БАН.\"24 часа\":Според министър Вълчев БАН няма да бъде ощетена след отделянето на НИМХБАН няма да бъде ощетена след отделянето на Националния институт по метеорология и хидрология /НИМХ/, но това не може да стане само с подзаконов нормативен акт. Това заяви в Тетевен министърът на образованието и науката Красимир Вълчев.\"БАН взеха решение за извеждането на Института, това, с което БАН не са съгласни, е формата. Аз не съм чул от тяхна страна упреци по отношение на съдържанието на преходните и заключителни разпоредби на Закона за държавния бюджет\", заяви Вълчев.Той посочи, че НИМХ трябва да се прехвърли с целия му обем от права, задължения и фактически отношения, за да може той да продължи да съществува.", "date": "2018.11.07", "title": "По-високи пенсии от юли догодина, 3000 лв. максимален осигурителен доход; Водачите с нарушения с до четири пъти по-скъпа \"Гражданска\""}
{"url": "https://news.bg/world/udar-za-tramp-demokratite-pechelyat-dolnata-kamara-na-kongresa-na-sasht.html", "text": "Демократическата партия в САЩ пое контрола върху Камарата на представителите след вчерашните междинни избори за Конгреса на САЩ, нанасяйки удар на президента Доналд Тръмп.Поемайки контрола върху долната камара на Конгреса за първи път от осем години, това ще даде възможност на демократите да осуетят дневния ред на президента.Но републиканците на Тръмп запазват и дори засилват контрола си над Сената (горната камара на Конгреса).Вчерашният вот беше разглеждан като референдум за поляризиращия президент.Самият Тръмп обяви в профила си в \"Туитър\" тази сутрин, че изборите са били \"огромен успех\" за него и републиканците, което е в противоречие с реалните резултати. Според преброените гласове до момента в Камарата на представителите противниците на президента Доналд Тръмп от Демократическата партия имат 219 места срещу 193 за републиканците. За мнозинство са необходими 218 гласа. Броенето на гласовете продължава.До момента в Сената републиканците имат 51 места срещу 45 за демократите и запазват контрола.Избирателната активност е висока и ще надхвърли тази от последните подобни избори в страната.Изборите в някои щати вече са исторически. Стана ясно, че за първи път жени мюсюлманки стават американски конгресмени. Те са от палестински и сомалийски произход. Те печелят в щатите Мисури и Мичиган. В Камарата на представителите ще има рекордно много жени конгресмени и сенатори, като засега 112 жени са избрани, като от тях 99 са в Камарата на представителите, а 13 в Сената. Досегашният рекорд в долната камара беше 84 жени.  Новоизбраните конгресменки Александрия Окасио-Кортес и Аби Финкенауър - и двете на 29 години - се превръщат в най-младите жени, които някога са били избирани в Конгреса на САЩ. Окасио-Кортес, определяна като изгряваща звезда в Демократическата партия, побеждава с повече от 78% от гласовете в 13-ти район на Ню Йорк. Също така щатът  За първи път в историята на САЩ бяха избрани жени индианки в Конгреса: демократката лесбийка Шарис Дейвис и Деб Хааланд. Щатът Мериленд има преизбран губернатор - Лари Хоган, което се случва за първи път на републиканец от 1954 година и за втори път в щата.Демократи печелят в надпреварата за Камарата в щатите Вирджиния, Пенсилвания, Тексас.Кандидати на републиканците за сенатори убедително печелят в щатите Индиана, Кентъки, Мисури, Северна Дакота, Тексас и Тенеси. Не се очаква реч на президента Тръмп след обявяването на резултатите, са съобщили от Белия дом. Говорителят на Белия дом Сара Сандърс заяви, че президентът е готов да работи с всеки, който е спечелил вота.Лидерът на малцинството на демократите в Камарата Нанси Пелоси вече изрази увереност в победата.Тръмп вече е поздравил по телефона Пелоси за победата в Камарата.Остра атака срещу Тръмп предприе сенаторът ветеран от Демократическата партия Бърни Сандърс. Той бе преизбран и в речта си нападна държавния глава.  заяви Сандърс. Американският народ ще се бори, убеден е той. Припомняме, че Сандърс бе сред кандидатите за президент на демократите, но загуби номинацията от бившия държавен секретар Хилъри Клинтън.\"\", заяви републиканецът Тед Круз, след като спечели сенаторско място в щата Тексас. Припомняме, че влиятелният републиканец бе сред номинациите на партията си за президент, но загуби от Доналд Тръмп.В надпреварата за губернатори резултатите досега показват, че републиканците засега печелят битките за 25 губернатори на щати, но губят 7 губернатора, докато демократите засега печелят 22 губернатори, добавяйки 7 губернатора, които досега бяха под контрола на републиканците - в Колорадо, Флорида, Канзас, Минесота, Ню Йорк, Пенсилвания и Вирджиния. Щатът Флорида ще има губернатор от републиканците. Това е Рон де Сантис, който победи демократа Андрю Гилъм. Гилъм, кмет на Талахаси, се бореше да бъде първият афроамериканец, избиран за губернатор в този щат.Щатът Мериленд също остава при републиканците. Губернаторът Лари Хоган бе преизбран.Щатът Канзас ще има републикански губернатор. Той е Брайън Кемп. Срещу него се състезава 44-годишната Стейси Ейбръмс, която се бореше да бъде избрана за първата чернокожа на този пост.Републиканците се пребориха и за щата Охайо.Щатът Колорадо остава в ръцете на демократите. Там печели Джаред Полис, който ще бъде първият на този пост, открито признал хомосексуалната си ориентация.Припомняме, че частичните избори, които се проведоха вчера са ключови не само за републиканците, но и за президента Тръмп.Вотът обаче не протече без проблеми във всички щати. Проблеми създаде както лошото време, така и технически проблеми.Много избиратели заляха социалните мрежи с разкази за дълги опашки пред секциите и чакане с часове да упражнят правото на вот.Все още не са приключили изборите в някои щати. Официални резултати се очакват по-късно днес.Гласоподавателите избират 35 сенатори, 39 губернатори и всички членове на Камарата на представителите. Битката се очакваше да бъде във Флорида, Аризона, Охайо, Невада, Уисконсин и Минесота.На много места се провеждат и референдуми по различни въпроси.Много избиратели се възползваха от възможността да гласуват предварително. Сред тях бе и самият Доналд Тръмп.", "date": "2018.11.07", "title": "Удар за Тръмп, демократите печелят долната камара на Конгреса на САЩ "}
{"url": "https://news.bg/world/zapadnite-balkani-satrudnichestvoto-i-energetikata-obsadiha-zaharieva-i-dzhon-boltan.html", "text": "Западните Балкани, сътрудничеството  и енергетиката обсъдиха вицепремиерът Екатерина Захариева от съветника по националната сигурност на американския президент и член на кабинета му посланик Джон Болтън, с когото разговаря вчера в Белия дом.Това съонщиха от пресцентъра на МВнР.\" подчерта първият ни дипломат пред своя домакин. Захариева и Болтън обсъдиха възможностите за сътрудничество между България и САЩ, за да продължи регионът по пътя на реформите и евро-атлантическата интеграция., заяви посланик Болтън. Той допълни, че от реализирането на евро-атлантическата перспектива на страните от Западните Балкани и решаването на някои съществуващи отворени въпроси между тях пряко зависи и интересът на чуждестранните инвеститори към региона.В продължилата много над предвиденото среща двамата обмениха мнения и по Близкия изток с акцент върху Близкоизточния мирен процес, ситуацията в Сирия и Либия.Захариева и Болтън обсъдиха и други важни за страната ни теми, сред които диверсификацията на енергийните доставки. Първият ни дипломат представи плановете на българското правителство в тази област.Захариева благодари на Болтън за трайния ангажимент на САЩ в подкрепа на процеса на модернизация на българската армия.\"Поканих моя домакин в България\", коментира първият ни дипломат пред журналисти след края на срещата с Болтън.Припомняме, че Захариеаа се срещна и с американския държаавен секретар Майк Помпео. По време на срещата обсъдиха падането на визите за българи.  ", "date": "2018.11.07", "title": "Западните Балкани, сътрудничеството  и енергетиката обсъдиха Захариева и Джон Болтън "}
{"url": "https://news.bg/world/55-ot-izbiratelite-ne-sa-dovolni-ot-tramp.html", "text": "44% от избирателите одобряват управлението на американския президент Доналд Тръмп.На обратното мнение обаче са 55% от имащите право на глас.Това показват резултати от проучвания на общественото мнение.Припомняме, че вчера се проведоха частични избори за американския Конгрес. Избирателните секции вече затварят. Очакват се резултатите, но според оповестените до момента exit poll, има голяма вероятност демократите да си върнат Камарата на представителите.Републиканците могат да задържат Сената.Резултатите са тест за самия Тръмп. Много гласоподаватели считат, че вотът е за него.Оказва се, че над 60% от младите американци, които гласуват за първи път на тези избори, са подкрепили демократите.На въпрос които са основните проблеми на страната в момента, интервюираните са поставили здравеопазване, имиграция, икономика  оръжия.Половината запитани не намират положитела разлика в икономическото положение преди и след встъпването в длъжност на Тръмп преди 2 години.", "date": "2018.11.07", "title": "55% от избирателите не са доволни от Тръмп "}
{"url": "https://news.bg/society/valchev-preminavaneto-na-nimh-kam-mon-nyama-da-oshteti-ban.html", "text": "Българската академия на науките няма да бъде ощетена при преминаването на Националния институт по метеорология и хидрология към Министерството на образованието и науката. Тази промяна обаче не може да се извърши само с подзаконови нормативни актове.В това увери образователният министър Красимир Вълчев, цитиран от БНР.\"\", каза той.Припомняме, че в края на октомври, Вълчев обвини БАН, че търси конфронтация с държавата.БАН има синдром да се държи като частна организация. Ако целта на БАН е да превърне НИМХ в един кух и нефункционален институт, то тази цел може да се постигне, ако не се предлагат каквито и да било законови разпоредби, каза тогава той.Вълчев откри обновената Национална професионална гимназия по горско стопанство и дървообработване и проведе работна среща с директори и учители от региона.", "date": "2018.11.07", "title": "Вълчев: Преминаването на НИМХ към МОН няма да ощети БАН "}
{"url": "https://news.bg/world/rashida-tlaib-e-parvata-myusyulmanka-izbrana-za-amerikanski-kongresmen.html", "text": "Рашида Тлаиб е първата мюсюлманка, избрана за американски конгресмен в историята на САЩ.Това стана ясно, след като избирателните секции затвориха и започнаха да излизат резултатите от проведените вчера частични избори за двете камари на американския конгрес.Палестинката бе кандидат на демократите.Тлаихб е на 42 години и работи като адвокат.Тя спечели битката в щата Мичиган и вече изрази задоволство от резултата си в социалните мрежи.Тлаиб обаче не е имала за съперник кандидат на републиканците.Очаква се и в щата Минесота да спечели жена, представителка на мюсюлманите - Илхан Омар.Омар е от сомалийски произход.", "date": "2018.11.07", "title": "Рашида Тлаиб е първата мюсюлманка, избрана за американски конгресмен "}
{"url": "https://news.bg/bulgaria/puskat-poetapno-parnoto-v-stolitsata.html", "text": "От днес започва поетапното пускане на отоплението в столицата. Това съобщиха от Топлофикация София. Началото на отоплителния сезон в Пловдив вече бе дадено. Отоплителният сезон започва при три последователни дни със средноденонощна температура по-ниска от + 12 градуса и прогноза за трайно застудяване.  Парното ще бъде пуснато най-напред в детските градини, учебните и здравните заведения. Следват жилищните сгради във всички райони, както и административните и стопанските сгради. От Топлофикация София напомнят, че преди пускането на парното клиентите трябва да приключат всички ремонти по вътрешната отоплителна мрежа и да запълнят източените инсталации. Вентилите на радиаторите трябва да бъдат отворени на максимална степен, за да не се налага допълнително обезвъздушаване.Необходимо е да бъдат проверени и електронните уреди за дялово разпределение. В случай че дисплеят им е угаснал, абонатите трябва незабавно да потърсят съдействие от топлинния си счетоводител.  Клиентите, които желаят включване на отоплението в сградата на по-късен етап, могат да подадат заявление в обслужващия ги топлорайон заедно с подписано за целта решение от общото събрание на етажната собственост.", "date": "2018.11.07", "title": "Пускат поетапно парното в столицата "}
{"url": "https://news.bg/world/kolorado-za-parvi-pat-s-gubernator-otkrit-gey.html", "text": "Американският щат Колорадо за първи път ще има губернатор, открито признал хомосексуалната си ориентация, предадоха световните информационни агенции.Това е кандидатът на демократите Джаред Полис, който победи съперника си от републиканците.43-годишният бивш конгресмен и предприемач поставя сред приоритетите в управлението си на новия пост достъпно образование и здравеопазване, както и инвестиции във възобновяемите източници на енергия.Щатът остава в ръцете на демократите.Припомняме, че изборите за сенатори, конгресмени и губернатори, които се проведоха вчера, са исторически по места, тъй като за първи път печелят кандидати на малцинствата - мюсюлмани, хомосексуалисти и други.Вотът бе изключително оспорван за двете партии.", "date": "2018.11.07", "title": "Колорадо за първи път с губернатор открит гей "}
{"url": "https://news.bg/world/uvolnyavat-seshans.html", "text": " Министърът на правосъдието и главен прокурор Джеф Сешънс няма да се задържи още дълго на поста. Той ще бъде сменен скоро след частичните избори за американския Конгрес. Това обяви сенаторът републиканец Линдзи Греъм пред NBC News. , е казал Греъм.Тази негова позиция не е изненадваща.Припомняме, че Сешънс бе номинация на президента Доналд Тръмп. Той обаче е в немилост пред държавния глава от месеци. Тръмп се оплака през септември, че \"\" и че бившият сенатор от Алабама бил \"объркан\" по време на изслушването му пред юридическата комисия към Сената на САЩ през януари 2017 г. преди да заеме поста.Тръмп отдавна критикува публично решението на Сешънс да се откаже от контрола върху разследването за намесата на Русия в изборите за президент през 2016 г., като подчерта, че съжалява, че го е назначил да ръководи Министерството на правосъдието.Сешънс предприе изключително агресивни и противоречи стъпки, с които да се опита да се справи с нелегалната имиграция, като обяви \"нулева толерантност\" за онези, които влизат нелегално в страната, защитавайки политиката за разделяне на семействата.Анализатори изтъкват, че последните атаки на Тръмп вероятно подготвят почвата за уволнението на Сешънс. Самият той все още не е отговорил на нападките ан Тръмп.", "date": "2018.11.07", "title": "Уволняват Сешънс? "}
{"url": "https://news.bg/crime/dve-koli-se-udariha-v-sliven-edna-zhena-zagina.html", "text": "Тежка катастрофа между два леки автомобила, при която загина жена, затвори булевард \"Бургаско шосе\" в Сливен на изхода за Бургас, съобщи БНР.Инцидентът е станал тази сутрин около 07,40 часа, когато лек автомобил управляван от 38-годишен водач удря кола, управлявана от 69-годишна жена.Възрастната жена загива на място. Тя е пътувала сама в автомобила. Другият шофьор не е пострадал. И двамата участници в катастрофата са от Сливен.Според първоначалната информация вероятно се касае за отнемане на предимство или внезапно излизане на пътното платно на автомобила, управляван от възрастната жена.На мястото на инцидента са екипи на пътна полиция и експерти. Извършва се оглед на местопроизшествието.От полицията съобщават, че движението по булеварда в посока Бургас ще бъде пуснато, след като завършат следствените действия и района бъде почистен.", "date": "2018.11.07", "title": "Две коли се удариха в Сливен, една жена загина"}
{"url": "https://news.bg/world/dzho-baydan-e-favoritat-na-demokratite-za-prezidentskite-izbori-prez-2020-g.html", "text": "Бившият вицепрезидент на САЩ Джо Байдън е основният кандидат на Демократическата партия на президентските избори през 2020 г., показва проучване на Reuters/Ipsos.Байдън получава 29% подкрепа.Сенатор Бърни Сандърс, независим кандидат, който загуби първичните избори на Демократическата партия през 2016 г. от Хилари Клинтън, е втори с 22%. Разликите между сенаторите Кори Букър от Ню Джърси, Елизабет Уорън от Масачузетс и Камала Харис от Калифорния са минимални.Предвижда се битката да е срещу настоящия президент на САЩ Доналд Тръмп.Байдън ще спечели срещу Тръмп 51% срещу 39 на сто. Сандърс, Букър и Харис също ще надвият американския лидер, ако изборите се провеждат днес.Тръмп би се представил най-добре срещу Букър. При хипотетичен вот би изгубил само с 4%.65% от републиканците заявяват, че ще подкрепят Тръмп да представя партията им на изборите през 2020 г. Други 11% предпочитат вицепрезидента Майк Пенс, а 12% казват, че не знаят кой трябва да бъде номиниран.Проучването е проведено онлайн във вторник и в него са участвали 38 196 души от 37 щата.", "date": "2018.11.07", "title": "Джо Байдън е фаворитът на демократите за президентските избори през 2020 г. "}
{"url": "https://news.bg/int-politics/evropeyskite-izdaniya-pishat-za-tramp-izborite-i-brekzit.html", "text": "Европейските издания пишат за Тръмп, изборите и Брекзит, заглавията варират от \"Малък урок за Тръмп\", до \"Брекзит е възможен до Коледа\", съобщава \"Политико\".Германските издания отразяват готовността на демократите в САЩ да вземат Камарата на представителите, а републиканците - мнозинство в Сената. коментира, че избори в САЩ са \"малък урок за Тръмп\", добавяйки, че втората половина от мандата му ще е \"по-сложен\". нарича изборите \"гласуване без победител\", но заявява, че \"демокрацията\" надделява и смята, че следващите години ще бъдат \"неудобни\" за Тръмп. твърди, че американският президент се е отървал със \"сравнително умерени загуби\".Резултатите от изборите в САЩ са водещи сред заглавия във Франция. коментира, че победата на \"Тръмп\" е \"безумна\", въпреки твърденията му за \"огромен успех\". съобщава, че Тръмп е \"далеч от сваляне\" и твърди, че контролът му над Сената е неговата \"истинска победа\".Доналд Тръмп е на преден план и в британската преса, но вниманието е насочено и към Брекзит. използва духа на Първата световна война, като коментира, че кабинетът на Великобритания смята за възможна сделката за Брекзит \"до Коледа\" след \"голяма промяна\" от страна на ЕС. съобщава, че кабинетът иска да постигне споразумение с ЕС до края на месеца и имат информация за план как правителството ще \"продаде\" сделката за Брекзит на депутатите и обществеността. коментира, че историческата \"синя вълна\", на която демократите се надяваха в междинните избори в САЩ \"не успя да се материализира\".Базираният в САЩ колумнист на The Guardian,  пише, че \"неконтролируемото държане на властта от страна на Доналд Тръмп е приключило\" и президентът ще разбере, че \"собствените му поддръжници просто вече не са толкова зад него\".Изборите в САЩ са сред заглавията в Италия, но медиите се съсредоточават и върху вътрешни проблеми. съобщи, че Тръмп е \"надменен\" след резултатите. коментира, че сенатът е готов да гласува измененията в спорния законопроект за сигурност и имиграция в сряда сутринта.", "date": "2018.11.07", "title": "Европейските издания пишат за Тръмп, изборите и Брекзит"}
{"url": "https://news.bg/int-politics/tusk-predupredi-za-seriozna-opasnost-ot-izlizane-na-polsha-ot-es.html", "text": "Полша е близо до излизане от Европейския съюз (Polexit) заради конфликта с Брюксел. Това обяви председателят на Европейския съвет Доналд Туск, цитиран от британския в. \"Експрес\".Съществува \"много сериозна заплаха\", че Polexit може да се случи \"случайно\", отбеляза той.Според него лидерът на управляващата партия в Полша Ярослав Качински балансира на ръба и може да провокира излизането на страната от ЕС чрез най-проста грешка.\"Опасявам се, че желанието на Европа да задържи Полша на всяка цена може да бъде по-малко, отколкото в случая с Великобритания. Така че ситуацията, от моя гледна точка, е много, много сериозна\", заключил Туск.Въпросът за евентуалното излизане от Европейския съюз редовно се обсъжда в Полша на фона на критиките към реформите, които се провеждат в страната. Така например Европейската комисия беше особено недоволна от решението на управляващата полска партия \"Право и справедливост\" да извърши промени в съдебната система. ЕК смята, че приетите закони нарушават принципите на върховенството на закона и представляват политически контрол над съдебната власт.В края на миналата година Европейската комисия стартира процедура, която може да доведе до загуба на правото на глас на Варшава в Съвета на Европейския съюз. През август ЕК даде на полските власти един месец, за да приведат съдебната реформа в съответствие с изискванията на ЕС.Също така в Брюксел са недоволни от отказа на Полша да приема мигранти и политиката на Туск, който преди години беше министър-председател на страната и е съосновател на сегашната най-голяма опозиционна партия \"Гражданска платформа\".", "date": "2018.11.07", "title": "Туск предупреди за \"сериозна опасност\" от излизане на Полша от ЕС"}
{"url": "https://news.bg/energy/protsedurata-za-aets-belene-shte-mine-prez-9-etapa.html", "text": "Процедурата по избор на  ще мине през 9 етапа. Това съобщи енергийният министър Теменужка Петкова след редовното правителствено заседание на кабинета.Петкова припомни, че парламентът е възложил в срок . В нея са участвали Министерството на енергетиката, Българският енергиен холдинг и Държавно предприятие радиоактивни отпадъци.Основните моменти от процедурата са, че проектът трябва да бъде изграден изцяло на пазарен принцип, , корпоративна гаранция и без сключване на дългосрочни договори за изкупуване на електрическа енергия от страна на държавата, уточни Петкова.Предвидено е в процедурата да бъде дадена възможност за участие на потенциални акционери, които желаят да придобият миноритарен дял в бъдещата проектна компания. Дадена е възможност и за заявяване на интерес на компании от България и региона - Македония, Черна гора, Сърбия, които биха желали да участват с договори за изкупуване на електрическа енергия.\"Това би дало на проекта икономическа обоснованост, финансова стабилност\", поясни енергийният министър и добави, че процедурата ще премине през девет етапа.Три компании са депозирали своя официален писмен интерес за участие за израждане на АЕЦ \"Белене\". Това са китайската компания \"SNS\", френската компания \"Фраматом\" и Държавната корейска ядрена компания, посочи ги Теменужка Петкова.По думите на енергийния министър първият етап на проекта за изграждане на АЕЦ \"Белене\" е покана на потенциални инвеститори, която се публикува в официален вестник на Европейския съюз и в два местни ежедневника. Задължително трябва да се отправи покана към всички потенциални инвеститори, които са заявили официално своя интерес за участие в проекта.Вторият етап е подаването на заявления от компаниите, заявили официално писмено желание за участие в изграждане на проекта. Подадените заявления ще бъдат разгледани и компаниите, които са ги подали, ще бъдат вкючени в списък с компании, които ще получат оферта за реализацията на проекта. След този етап, следва подписването на договор за конфиденциалност със съответните потенциални кандидати за стратегически кандидати в проекта.Третият етап е подготовка на информационен меморандум за проекта. С него ще бъде осигурен достъп на инвеститорите чрез оформянето на една информационна стая, която ще съдържа цялата база данни, свързани с реализацията на проекта АЕЦ \"Белене\".Четвъртият етап ще бъде насочен към отправяне на потенциалните покани към инвеститорите. Поканата трябва задължително да включва информация за тяхната правна организация, визията им за развитие на проекта и финансов модел, който да бъде предмет за оценка за воденето на преговорите за избор на стратегически инвеститор.Петият етап ще бъде преговори между комисия, определена от Министерството на енергетиката, НЕК и потенциалните стратегически инвеститори. Последните етапи ще бъдат насочени към подписване на акционерно споразумение между съответните потенциални стратегически инвеститори.\"Ако всички девет етапа бъдат спазени, след една година би трябвало да има структурирана компания, която оттук нататък ще започне да работи по осигуряването на финансиране и самото структуриране на проекта\", изтъкна Петкова.Според нея най-удачният вариант за структура на проекта за изграждането на Белене е участие в отделна проектна компания, участие с всички активи, които са относими към проекта АЕЦ \"Белене\" и съответно тези активи да бъдат оценени.\"Всеки един от етапите са свързани с определено време и това са сложни процеси, за които трябва да се подготви необходимото време. Предвижда се една такава процедура да продължи 12 месеца\", даде да се разбере енергийният министър.Петкова посочи, че темата, свързана с диверсификацията на източниците и маршрути за доставка на природен газ, е основна политика на Министерство на енергетиката. Един от проектите, който е ключов не само за България, а за целия регион е насочен към интерконектора Гърция-България, подчерта тя.Енергийния министър добави, че има сключен договор с азербайджанската компания SOCAR (Сокар) за доставката на 1 млрд. кубични метра газ от 2020 г.\"До този срок трябва да бъде изградена интерконекторната връзка и трябва да бъде въведен в търговски количества, за да може да може да разчитаме на доставката от 1 млрд. кубични метра газ\", обобщи тя.Друга потенциална възможност за доставка на природен газ е от LNG терминал, които са изградени в Гърция и Турция. Разглежда се възможността за доставка на природен газ и от Румъния.Енергийният министър Теменужка Петкова отказа да коментира сделката на ЧЕЗ с \"Инерком\" и добави, че никой няма отношения към решенията, които взима едно частно дружество, в което българската държава не притежава никакво участие.", "date": "2018.11.07", "title": "Процедурата за АЕЦ \"Белене\" ще мине през 9 етапа"}
{"url": "https://news.bg/finance/domakinstvata-sa-chernogledi-za-finansovoto-si-sastoyanie-dogodina.html", "text": "Песимизъм в прогнозите на домакинствата за финансовото им състояние за следващите 12 месеца. Това показват данни от потребителското наблюдение в България на Националния статистически институт (НСИ) през месец октомври 2018 година.Данните на НСИ свидетелстват за песимизъм по отношение на финансовото състояние на домакинствата през следващата година както за живеещите в градовете, така и за домакинствата в селата. Относно финансовото състояние на домакинствата през последните 12 месеца се наблюдава песимизъм в оценките на живеещите в селата, но не и при населението в градовете. Въпреки това прогнозните данни на българите рефлектират върху общия балансов показател за финансовото състояние на домакинствата - наблюдава се намаление с 5.4%.Като цяло през октомври 2018 година общият показател на доверие на потребителите се понижава с 3.2 пункта в сравнение с месец юли, което се дължи на пониженото доверие на всички граждани - и в градовете, и в селата.Мненията за развитието на общата икономическа ситуация в страната през последните дванадесет месеца, както и очакванията за следващите дванадесет месеца също са по-неблагоприятни спрямо предходното наблюдение.Според проучването на НСИ потребителите продължават да са на мнение, че през последните 12 месеца има покачване на потребителските цени, като инфлационните очаквания се запазват и за следващите дванадесет месеца.Настоящата икономическа ситуация в страната продължава да се оценява от по-голяма част от потребителите като неблагоприятна за спестяване, а и очакванията им по отношение на възможността да спестяват през следващите дванадесет месеца също се влошават.Относно безработицата в страната прогнозите на потребителите са, че ще има известно съкращаване на персонал в страната през предстоящата година, като според населението в градовете то ще бъде с по-високо темпо.", "date": "2018.11.07", "title": "Домакинствата са черногледи за финансовото си състояние догодина"}
{"url": "https://news.bg/education/nad-2-mln-leva-se-otpuskat-za-obrazovanie.html", "text": "2 179 285 лв. отпусна правителството за три национални програми за развитие на образованието. Средствата са осигурени от бюджета на МОН.Програмата \"Развитие на системата на предучилищното образование\" цели да се подобри качеството на предучилищното образование и да се осигури равен старт преди постъпване в училище, като се използват съвременни дидактични материали и се насърчава участието на родителите. По нея са одобрени проектите на общо 282 общински детски градини и училища. За изпълнението им се отпускат 523 709 лв.Целта на програмата \"Заедно за всяко дете\" е да се повиши ефективността в работата на институциите по задържане в образователната система на деца и ученици в задължителна предучилищна и училищна възраст. По модул \"Добри практики за взаимодействие на образователните институции с родителите\" са одобрени проектите на 43 общински детски градини и училища. За изпълнението им се отпускат 154 939 лв.По програмата \"Без свободен час\" се предоставят 1 500 637 лв. за изплащане на реално взети учебни часове от учители, които са замествали отсъстващи от работа колеги в задължителното предучилищно и училищно образование и в трета и четвърта подготвителна възрастова група за периода от 1 ноември 2017 г. до 30 април 2018 г.", "date": "2018.11.07", "title": "Над 2 млн. лева се отпускат за образование"}
{"url": "https://news.bg/politics/mareshki-otseche-simeonov-i-karakachanov-sa-pobeda-na-bayganyovshtinata.html", "text": "Патриотите и \"Воля\" кръстосаха шпаги в пленарна зала.Веселин Марешки се заяде, обвинявайки воеводата Красимир Каракачанов в престъпни практики. В ДАБЧ не може да се случи нищо без знанието му, заяви лидерът на \"Воля\". Той всъщност е истинският архитект и създател на престъпната схема в ДАБЧ, отсече той. Българското гражданство не е стока, не е за продан, колеги от ВМРО, обърна се Марешки към ВМРО.\"Воля\" щели да се борят до край, за да изкоренят Валери Симеонов и Красимир Каракачанов от властта. Марешки очаква те да подадат оставка. Ако те останат в правителството, това ще бъде победа на Байганьовщината в политиката, на простащината, каза още лидерът на \"Воля\".Юлиян Ангелов от ВМРО защити лидера си Каракачанов. Според Ангелов Марешки бил смешен. Той му поиска оставката му като заместник-председател на парламента, поне докато не приключат делата му. Той не го прави и държи сметка на ВМРО и Красимир Каракачанов, ядоса се Ангелов, според когото \"крадецът вика дръжте крадеца\".", "date": "2018.11.07", "title": "Марешки отсече: Симеонов и Каракачанов са победа на Байганьовщината"}
{"url": "https://news.bg/world/demokratite-vazstanoviha-sinyata-stena-v-michigan-pensilvaniya-i-uiskonsin.html", "text": "Демократите възстановиха \"синята стена\" в Мичиган, Пенсилвания и Уисконсин. Това е от голяма важност за президентските избори през 2020 г., информира Си Ен Ен.Президентът Доналд Тръмп събори \"синята стена\" в региона на Големите езера преди две години. Във вторник вечерта демократите я възстановиха.Кандидатите на Демократическата партия спечелиха битките за губернатор и Сенат в трите щата, които допринесоха за победата на Тръмп на президентския вот. Демократите затвърдиха новото си мнозинство в Камарата на представителите с победи в предградията на Филаделфия и Детройт, докато подкрепата в Милуоки при четвъртия път им даде възможност да елиминират влиятелния републикански губернатор Скот Уокър. Той заемаше поста от 2011 г. Демократът Тони Евърс го победи с 1%.Победите на демократите водят до подготовка за голямата битка в трите щата на президентския вот през 2020 г. Именно тези щати могат да решат кой ще е следващият президент на САЩ.Републиканците доминираха при губернаторите и местните законодателни органа в Средния Запад през по-голямата част от десетилетието.", "date": "2018.11.07", "title": "Демократите възстановиха „синята стена” в Мичиган, Пенсилвания и Уисконсин"}
{"url": "https://news.bg/crime/nad-70-kg-kontrabanden-tyutyun-zaloviha-v-plevensko.html", "text": "Полицейски служители иззеха над 70 кг контрабанден тютюн, съобщават от Областната дирекция на МВР в Плевен. Тютюнът е открит при две полицейски проверки.Вчера на главен път в посока Русе бил спрян лек автомобил \"Пежо боксер\", управляван от 56-годишен мъж от село Муселиево. В багажника на колата служителите на реда намерили 7 черни полиетиленови чувала с почти 63 кг контрабанден тютюн.Около 21.20 часа снощи била извършена проверка на адрес в село Буковлък, в който живеел 54-годишен мъж. Там криминалистите открили около 10 кг тютюн в насипно състояние, машина за рязане на листната маса и електронна везна.По случаите са образувани досъдебни производства.", "date": "2018.11.07", "title": "Над 70 кг контрабанден тютюн заловиха в Плевенско"}
{"url": "https://news.bg/int-politics/vek-sled-parvata-svetovna-voyna-80-hil-voynitsi-oshte-ne-sa-namereni-vav-verdyun.html", "text": "Един век след Първата световна война, продължава издирването и идентифицирането на загинали войници. В Източна Франция съдебният лекар Бруно Фремонт изследва останките на войник, убит от шрапнел в битката при Вердюн, но липсва идентификационният номер на войника.В своя статия, \"Ройтерс\" разказва как в продължение на месеци Фремонт търси улики за самоличността на войника, чиито останки са открити през март от работници, ремонтиращи път. ДНК тестът е безполезен в такива случаи, в които няма възможност за сравнение с роднини.Намерените ботушите са френски бойни ботуши, от лявата му страна е носел портфейл, съдържащ две френски монети и е намерена френска M2 газова маска, \"значи по всяка вероятност е французин, но не можем да сме съвсем сигурни\", обяснява лекарят.Век след края на войната президентът Еманюел Макрон ще почете годишнината през почивните дни. Ще присъстват световни лидери, включително президента на САЩ Доналд Тръмп и германският канцлер Ангела Меркел.Но дори и светът да отбелязва цял век от конфликта, той продължава да засяга семействата, чиито роднини никога не се връщат от бойните полета.Битката при Вердюн, водена между френски и германски войски през по-голямата част от 1916 г., е най-дългата и най-смъртоносна от Първата световна война, като общо са загинали 300 000 войници.Телата на 80 000 войници още не са намерени и идентифицирани във Вердюн, те са в район, известен като \"червената зона\".  Фремонт коментира, че са само парченца кост се намират понякога от тяло разкъсано от шрапнели. В редки случаи Фремонт намира своя свещен граал - идентификационен номер на войник. През 2015 години, са намерени кости и идентификация с името Колд Фурние, както и датата и града, където той се е регистрирал в армията - Макон. Фермонт се опитва да открие жив роднина на Фурние и да сравни ДНК. Две години по-късно той открива един - внукът на Фурние, Робер Алард, който живее в Кан.Това е първият и единствен път, когато останки на неизвестен френски войник от Великата война са идентифицирани с ДНК.", "date": "2018.11.07", "title": "Век след Първата световна война 80 хил. войници още не са намерени във Вердюн"}
{"url": "https://news.bg/world/okolo-49-izbiratelna-aktivnost-na-vota-v-sasht.html", "text": "Около 113 милиона американци са гласували на междинните избори в САЩ, показват данни на Edison Research, цитирани от Си Ен Ен.Това означава около 49% от имащите право на глас в Щатите.При 91% от обработените протоколи за демократите са гласували 51 792 910 души, а за републиканците - 46 190 531.Американската медия отбелязва, че тези данни са приблизителни и могат да претърпят промяна, тъй като броенето продължава.За последно такава висока активност на междинни избори имаше през 1966 г., когато гласуваха 49 на сто.", "date": "2018.11.07", "title": "Около 49% избирателна активност на вота в САЩ"}
{"url": "https://news.bg/education/s-novi-9000-varnati-v-uchilishte-detsa-se-pohvali-vlastta.html", "text": "Над 9 000 деца са записани допълнително в образователната система от началото на учебната година. 10 000 деца са доброволни записаните, 8 000 от тях са на възраст между 5 и 7 години, а 2 000 са на възраст между 11 и 19 г.Данните представи просветният министър Красимир Вълчев след заседание на координационното звено по механизма за съвместна работа на институциите за обхващане и задържане на децата в училищна и предучилищна възраст в Министерския съвет.Предизвикателството пред МОН е механизмът за връщането на децата в училище да бъде устойчив и ефективен. Механизмът през настоящата и следващата година ще бъде насочен върху ежедневното посещение на подрастващите в училище.Много често екипите ежедневно посещават домовете на децата и убеждават родителите да ги водят на училище, посочи образователният министър и добави, че усилията, които правят близо 1 200 екипа, са колосални.\"Когато институциите работят заедно, това има голям ефект\", отчете Вълчев и добави, че основната причина за нередовното посещение на децата е липсата на култура и уважение към образованието.Работи се за информационна свързаност на системата, както и да упражнява правото на образование на всяко едно дете.Вълчев изтъкна, че е сключено споразумение за информационен обмен и свързаност с Главна инспекция по труда (ГИТ) и Агенцията за социално подпомагане. Предстои да се сключи такова и с Агенцията по заетостта, така че да бъдат засечени всички деца, които не са на училище.Просветният министър даде пример, че ако децата бъдат засечени от информационния обмен, че не са на училище, а работят, ще се подава сигнал и информация до Главна инспекция по труда.Много училища и образователни институции не полагат достатъчно усилия за разрешаване на проблема, посочи Вълчев и се закани, че затова ще има наказания.За първи път от 6 години насам делът от преждевременно напусналите училище е паднал от 13.8% на 12.7%, добави от своя страна вицепремиерът Томислав Дончев.Националната цел на правителството обаче е напусналите образователната система да се сведат до 11%.Вицепремиерът е убеден, че всички екипи от всички институции са се научили да работят заедно в постигането на общата цел - да върнат децата обратно в училище.Младежи, които досега изобщо не са посещавали училище, сега сами изразят желание да го направят, похвали се Дончев и добави, че дори младежи на 19-годишна възраст, които не са ходили на училище, са изявили желание да учат за първи път.\"Държавната машина има нужда от допълнителна мощност, за да си върши по-добре работата\", смята Дончев. По думите му директори и социални работници заслужават похвала за всичко, което правят.Той добави, че за натрупани отсъствия за периода от септември 2017 до януари 2018 са спрени 55 000 месечни помощи за два милиона и двеста хиляди лева.Предстои да бъдат спрени още близо 49 000 помощи за периода февруари 2018 г. до настоящия момент.Държавата трябва да бъде силна, призова вицепремиерът и добави, че трябва да се направи една много сериозна ревизия на това как се издават медицински бележки на учениците.Приоритети пред държавата трябват да бъдат насочени върху това да се прецени дали размерът на глобите е достатъчно респектиращ и дали глоби се налагат във всички от случаите, когато да се налага и да се повиши обществената нагласа, че дете, което не е в час, да бъде върнато обратно.Дончев призова гражданите, които видят, че децата не са в училище и работят да сигнализират институциите.", "date": "2018.11.07", "title": "С нови 9000 върнати в училище деца се похвали властта"}
{"url": "https://news.bg/regions/dvama-zaginali-i-dvama-postradali-pri-tezhak-paten-intsident-vav-varnensko.html", "text": "Двама загинаха, а други двама бяха ранени при тежка катастрофа във Варненско.Инцидентът е възникнал около 12.30 часа между селата Рояк и Сава, община Дългопол, Варненска област.Тогава 61-годишната жена, управлявала една от колите, губи контрол върху управлението на автомобила, вследствие на което влиза в лентата за насрещно движение и се блъска в друга лека кола.На място загива 63-годишен мъж, спътник на жената. Малко по-късно в линейката по път за болница загива и водачката.При катастрофата са пострадали и двама мъже, придвижвали се в другата кола. Те са съответно на 58 и 62-годишна възраст. Двамата са транспортирани в болнично заведение.На мястото са пристигнали екипи на \"Пътна полиция\", които изясняват обстоятелствата около инцидента, пишат от Областната дирекция на МВР във Варна.От Агенция \"Пътна инфраструктура\" (АПИ) съобщиха, че заради катастрофата временно е ограничено движението по път III-208 Провадия - Айтос, при разклона за Цонево.Шофьорите да се движат с повишено внимание и съобразена скорост по обходен маршрут: път III-2083 Цонево - Гроздьово - път III-904 Бързица - Бозвелийско - Провадия и обратно.  ", "date": "2018.11.07", "title": "Двама загинали и двама пострадали при тежък пътен инцидент във Варненско"}
{"url": "https://news.bg/education/mon-proveryava-kak-chetat-shestoklasnitsite.html", "text": "Днес се проведе външно оценяване на четивната грамотност сред шестокласниците, съобщиха от Министерството на образованието и науката. За разлика от националните външни оценявания, които обхващат всички ученици от VI клас, това се основава на представителна извадка от около 5820 ученици от 202 училища и се провежда в рамките на 1 учебен час.Целта е да се анализират уменията на учениците в VІ клас да работят с различни текстове. Получените резултати няма да влияят върху срочния успех на учениците, а ще бъдат използвани за мониторинг на образователния процес, за да се подобри качеството му.Външното оценяване се проведе чрез когнитивен тест от 21 задачи върху три различни по формат и вид текстове. 15 от задачите са с избираем отговор, а 6 - с кратък свободен отговор. Максималният брой точки е 30, но учениците няма да получават оценки.Тестовите задачи са разработени по такъв начин, че да измерват постиженията на учениците на различните когнитивни равнища: намиране и извличане на информация, обобщаване и тълкуване и анализ и оценка.Регионалните управления на образованието и училищата ще могат да разработят политики за преодоляване на съществуващите дефицити. Анализът ще очертае профила на постиженията на учениците по няколко критерия: демонстрираните когнитивни равнища, уменията за работа с различни по формат и по вид текстове, както и постиженията в работата върху различните видове задачи.", "date": "2018.11.07", "title": "МОН проверява как четат шестокласниците"}
{"url": "https://news.bg/health/samneniya-za-spanak-primesen-s-tatul-vdigna-babh-na-krak.html", "text": "Българската агенция по безопасност на храните (БАБХ) спря от разпространение в търговската мрежа спанак, за който инспекторите имат съмнения, че може да е примесен с листа от татул.Това мярката на БАБХ се е стигнало, след като в агенцията са получени два сигнала от граждани за закупен спанак от верига магазини в Костинброд и хипермаркет в Търговище.Листата от спанак са опаковани в пакети по 500 гр., сорт Горила, произведен в област Пловдив.Сигналът от Търговище се отнася за двама души, консумирали храна приготвена с посочения спанак. Те са получили неразположение и са диагностицирани от медиците в града с признаци на атропиново отравяне. От Констинброд е постъпил сигнал от гражданин, който е приложил снимки със същата марка спанак, на които се виждат стръкове, различни от тези на спанак и наподобяващи татул.Извършени са спешни проверки на обектите, от които е закупен спанакът в Костинброд и Търговище.В хипермаркета в Търговище са открити в наличност пакети по 500 гр. спанак. След отваряне на опаковките е установено наличие на единични стръкове от растение с форма и мирис, различни от спанак, за които се предполага, че може да са от татул.При проверката на производителя се установява, че спанакът се почиства и пакетира в нерегламентиран обект, който не е регистриран по чл. 12 от Закона за храните. На отговорното лице е съставен Акт за установяване на административно нарушение.Количеството спанак, намерено в производствения обект, е спряно от реализация. Фирмата е уведомила търговците, до които е доставяла продукцията си и е задействала процедура за изтегляне от пазара на опасната храна. Общото количество на произведения спанак е 1 775 кг.В изпълнение на предписанията на БАБХ, двете търговски вериги в градовете, от които са подадени сигналите, спират продажбата на опасната храна и я изтеглят от търговските си обекти.Проверката показва още, че този спанак се доставя и в други големи търговски вериги в страната. Те също са проверени и са им издадени предписания за спиране разпространението на посочения спанак.Действията по изтегляне на опасната храна и обобщаването на наличните количества продължава.БАБХ призовава всички граждани, закупили пакетирани листа от спанак от по 500 гр., сорт Горила, произведен в област Пловдив, да не го консумират и да го върнат в търговския обект, от който са го закупили.", "date": "2018.11.07", "title": "Съмнения за спанак, примесен с татул, вдигна БАБХ на крак"}
{"url": "https://news.bg/health/meditsinski-odit-ustanovi-narusheniya-v-dializniya-tsentar-vav-vidin.html", "text": "Нарушение при оказването на медицинска помощ на пациент в спешното отделение във Видин е установила проверката на Изпълнителна агенция \"Медицински одит\", съобщиха от Здравното министерство. Документацията ще бъде предадена на прокуратурата.Повод за проверката е смъртта на 50-годишния пациент К. М. и аварията на водоочистващата инсталацията за хемодиализа в МБАЛ \"Света Петка\" АД. Предстои образуването на административно - наказателни производства на дежурния в отделение \"Спешна медицина\" и на консултиращия кардиолог в лечебното заведение, уточняват от ведомството на Кирил Ананиев.Пациентът К. М. е бил на хемодиализа от 2014 до началото на 2017 г. в диализен център \"Екзарх Антим\" ЕООД, гр. Видин. От февруари 2017 г. лечението се провежда в Отделението по нефрология и диализно лечение на МБАЛ \"Св. Петка\" АД.Пациентът е имал множество заболявания, сред които терминална хронична бъбречна недостатъчност, хипертонична нефропатия, дисметаболитен синдром, вторична ренална анемия, ИБС - състояние след стентиране.На 1 октомври 2018 г. пациентът е трябвало да дойде на хемодиализа - втора смяна. По данни на медицинския персонал, той не се е явил, а е съобщил, че \"ще пропусне и ще дойде за третата смяна\". Заради настъпилата авария пропуска процедурата на 1 октомври - трета смяна. На 2 октомври в телефонен разговор е заявил, че на 3 октомври ще отиде със собствен транспорт до Монтана, за да продължи там диализното си лечение, тъй като в това време диализният център във Видин е на извънреден режим.На 3 октомври, в 7.04 ч. пациентът е повикал спешна помощ заради задух и прилошаване. Линейката е пристигнала за 5 минути. Десет минути по-късно пациентът е транспортиран до Спешно отделение. Рентгенографията доказва \"белодробен оток\", кардиолог е консултирал спешните медици, но човекът е издъхнал в 8.40 часа.Според \"Медицински одит\" в приложената документация няма информация за назначени и проведени параклинични изследвания. Твърдението е, че са нарушени различни текстове от Закона за здравето и Медицинския стандарт \"Спешна медицина\".Проверката на водоочистващата система за хемодиализа е установила, че инсталацията за омекотяване на водата, използвана в процеса на хемодиализа в МБАЛ \"Св. Петка\" АД, гр. Видин, се е повредила на 1 октомври заради високо налягане след отстраняване на проблем с магистрален водопровод.Заради аварията пациентите спешно са изключени от хемодиализата. До отстраняване на аварията диализата е могла да става с пречистена, но неомекотена вода. Пациентите, които са се решили да останат на диализа във Видин, са подписвали, че правят процедурата на свой риск.На 02 октомври 2018 г. 16 души са диализирани в МБАЛ \"Св. Петка\" АД, Видин и при нито един от тях не са забелязани странични явления от типа на \"Синдром на твърдата вода\".На 04 октомври отделението спря дейността си и на 9 октомври работата в диализния център бе възстановена.", "date": "2018.11.07", "title": "\"Медицински одит\" установи нарушения в диализния център във Видин"}
{"url": "https://news.bg/world/yuzhna-koreya-ofitsialno-se-izvini-za-iznasilvaniyata-po-vreme-na-bunt-prez-1980-g.html", "text": "Южна Корея се извини за изнасилвания, извършени от армията при потушаването на демократична демонстрация през 1980 г., информира АФП.Военното министерство на Южна Корея наруши десетилетно мълчание, за да се извини за изнасилването на жени, включително и тийнейджъри, при потушаване на демонстрация за демокрация преди 38 г.Министърът на отбраната Чжон Кьон-ду публично се извини и поиска прошка за \"дълбоката и неизразима болка\", причинена на \"невинни жени\", които са били изнасилени и са били подложени на \"сексуално изтезание\" от войниците, потушили протестите срещу преврата, извършен през 1979 г. от генерал Чун Ту-хван.В южния град Кванчж демонстранти и минувачи са бити и изтезавани до смърт.Консерваторите в Южна Корея продължават да заклеймяват демонстрацията, тъй като смятат, че е организирана от комунистически бунтовници. Според официалните данни повече от 200 души са убити или изчезнали. Активисти обаче вярват, че броят на убитите е три пъти по-висок.Настроението в страната се промени след изборната победа на либералния президент Мун Дже-ин, който разкри истината за случилото се в Кванчж.", "date": "2018.11.07", "title": "Южна Корея официално се извини за изнасилванията по време на бунт през 1980 г. "}
{"url": "https://news.bg/crime/nad-12-godini-kradets-na-kasetofon-si-chaka-prisadata.html", "text": "Повече от 12 години крадец на касетофон и телевизор си чака присъдата.Обвинителният акт по случая е внесен в Софийския градски съд още през 2004 г., а общата продължителност на производството е 14 години, 3 месеца и 20 дни. В нея влизат времето на провеждане на досъдебното производство и разглеждането на делото на първо и втора инстанция.Обвинителният акт и делото са приключили за 9 месеца с произнесена осъдителна присъда. През 2005 г. делото отива на втора инстанция в Софийския градски съд. Още на първото заседание през ноември същата година съставът се произнася с оправдателна присъда.Единадесет години по-късно, през 2016 г., при проверка в кабинета на съдията-докладчик делото е намерено, но само с решение с дата от 2007 г., подписано от него.По разпореждане на зам.-председателя на Софийския градски съд е изпратено за подпис на другия съдия, който вече правораздава в друг съд. Той обаче отказва да го подпише, защото на втора инстанция е била произнесена оправдателна присъда.Със заповед на председателя на Софийския градски съд през февруари 2017 г. е съставен Акт за възстановяване на присъдата с констатация, че тя е изгубена.В съдебното производство по възстановяване на присъдата обаче страните не са предоставили съдебния акт, който е бил обявен в съдебното заседание през ноември 2005 г., когато е приключено разглеждането на делото на втора инстанция. Бившият председател на състава също не е подписал оправдателната присъда. Поради това съдът е решил, че присъдата не може да бъде възстановена.По тази причина се е наложило отново да се определи състав на съда, който да се произнесе по жалбата на втора инстанция. През декември 2017 г. новият състав е намалил срока на наложеното на първа инстанция наказание.Делото нарушава правото на разглеждане и решаване на делата в разумен срок според Инспектората към Висшия съдебен съвет.", "date": "2018.11.07", "title": "Над 12 години крадец на касетофон си чака присъдата"}
{"url": "https://news.bg/crime/proverka-na-mp-ne-otkriva-114-te-balgarski-grazhdani-izdirvani-ot-interpol.html", "text": "Фалшива тревога са се оказали онези 114 случая на получаване на българско гражданство от лица, издирвани от Интерпол. Това е установила проверката е направена от Инспектората към МП, като самата проверка е разпоредена от министър Цецка Цачева.Тя е образувана след писмо на ВАП от 9 юли 2018, което се е самосезира по публикации в медиите. Припомняме, по случая обаче , макар и депутатите също да се позоваха на медиите.Проверката си Инспектората е направила за период от 1 януари 2013 г. до октомври 2018 г. и е приключила с доклад до министъра на 2 ноември 2018 г.Заключенията в доклада са, че не са намерени данни за цитираните 114 случая на получаване на българско гражданство от лица, издирвани от Интерпол. Не са установени и нарушения от служители в дирекция \"Българско гражданство\" по проведените съгласувателни процедури с МВР и ДАНС.Екземпляр от доклада е предоставен и на ВАП, съобщават от Министерство на правосъдието.По-рано днес беше съобщено, че две проверки на работата на ДАБЧ - . Припомняме, зам.-главният прокурор Иван Гешев заяви, че Държавната агенция за българите в чужбина  за около година.В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .След това спецсъдът уважи  и реши задържаните председател на ДАБЧ Петър Харалампиев и други служители да останат за .На 31 октомври, сряда, президентът Радев посочи, че в администрацията на президентството са получавани писма и сигнали за нередности в ДАБЧ. .\"Всички сигнали са предадени в прокуратурата, имал съм разговори с ДАНС, и с прокуратурата\", изтъкна тогава Радев. .По-късно обаче заместникът на главния прокурор Иван Гешев коментира лаконично, че .На 1 ноември стана ясно, че.Катя Матева, бивш шеф на дирекция \"Българско гражданство\" в Министерство на правосъдието, е изпращала многократни сигнали до различни институции, включително до министър-председателя и прокуратурата.Матева е изпратила писмо със сигнал за нередности в ДАБЧ до президента на 9 март 2017 година. От президентството са сезирали прокуратурата на 20 март 2017 година.В сигнала били изложени множество твърдения за закононарушения в МП и в ДАБЧ, свързани с процедурите по предоставяне на българско гражданство, както и за воденето на \"репресивна политика\" на служебен министър на правосъдието, както и на министъра по отношение на служителите в дирекция \"Българско гражданство\".На 5 юни 2017 година Матева подава нов сигнал за схемите в ДАБЧ и МП. Във втория сигнал имало конкретни оплаквания за упражняван натиск и осъществяване на незаконосъобразни действия спрямо Матева. Натискът бил осъществяван от заместник на министър-председателя (вицепремиер).ДАНС започнали проверка и по този сигнал. Заключенията от проверката - липса на данни за извършени престъпления.С постановление от 25 октомври 2017 г. прокуратурата е отказала образуване на наказателно производство.На 2 ноември, петък, Катя Матева беше гост в сутрешния блок на bTV. Там тя категорично заяви, че има .На 4 октомври пък Илия Ангелов, бивш зам.-министър на правосъдието в кабинета \"Орешарски\", заяви, че .", "date": "2018.11.07", "title": "Проверка на МП не открива 114-те \"български граждани\", издирвани от Интерпол"}
{"url": "https://news.bg/int-economics/nov-rekord-na-inflatsiyata-vav-venetsuela.html", "text": "Годишната инфлация на Венецуела достигна 833 997% през октомври, съобщи Ройтерс.Агенцията се позовава на данни от контролирания от опозицията конгрес.Венецуела се приближава до предсказаните от Международния валутен фонд (МФВ) данни за инфлация от 1 милион процента на годишна база.Левичарският президент Николас Мадуро през месец август премахне петте нули от боливарска валута и  тридесет пъти в усилията си да стабилизира икономиката и да ограничи инфлацията. Кризата принуди близо два милиона венецуелци да емигрират от 2015 г. насам.Инфлацията обаче продължи да расте непрекъснато. Критиците обвиняват пролевичарската президентска администрация, че с държавна намеса в икономиката чрез строги валутни ограничения и ценови контрол са предизвикали икономически колапс. Това предизвика хроничен недостиг на храна, лекарства и други основни стоки.От своя страна държавният глава Николас Мадуро обвинява САЩ в разпалване на \"икономическа война\". Според него, наложените от Вашингтон санкции са предназначени да дестабилизират правителството и да контролират петролното богатство на латиноамериканската страна.Местните икономисти са загрижени, че инфлацията може да се ускори през последните два месеца от годината поради бонуси, платени на държавни служители заради Коледните празници. МВФ очаква хиперинфлация да достигне 10 милиона процента през 2019 г.", "date": "2018.11.07", "title": "Нов рекорд на инфлацията във Венецуела"}
{"url": "https://news.bg/int-politics/v-parizh-randevu-na-g-20-razgovori-tet-a-tet.html", "text": "В рамките на един месец президентите на САЩ и Русия Доналд Тръмп и Владимир Путин ще имат рандеву и разговор тет-а-тет. Това коментират световните медии. за кратко на крак. Причината е натовареният протокол на двамата световни лидери, потвърди за ТАСС помощникът на руския президент Юрий Ушаков.Той разкри, че основните разговори все пак ще се състоят в края на месец ноември. Очаква се тогава Тръмп и Путин да присъстват на срещата на Г-20 в столицата на Аржентина - Буенос Айрес.В Париж президентите на САЩ и Русия ще отбележат 100 години от края на Първата световна война. Ушаков потвърди, че Путин и Тръмп ще разменят няколко думи на крак в коридорите на Елисейския дворец.Все пак двамата политици ще имат възможност да разговарят на форума на Г-20 в Буенос Айрес. Очаква се тогава да бъдат договорени визитите на Путин в САЩ и на Тръмп в Русия.Юрий Ушаков отказа да коментира възможните дати и наЗасега не се планира и да се подписват някакви документи или декларации по резултатите от срещата на президентите в Аржентина.", "date": "2018.11.07", "title": "В Париж - рандеву, на Г-20 - разговори тет-а-тет"}
{"url": "https://news.bg/int-politics/sled-izborite-donald-tramp-uvolni-glavniya-prokuror.html", "text": "Часове след приключване на междините избори в САЩ президентът Доналд Тръмп започна  Това съобщи Си Ен Ен.Медията разкрива, че Тръмп е поискал от министъра на правосъдието и главен прокурор Джеф Сешън да подаде оставка.Според Си Ен Ен писмото с оставката на Сешън е било изпратено до ръководителя на администрацията на Белия дом Джон Кели.Оттеглянето на Сешън става факт, след като Демократическата партия спечели мнозинство в Камарата на представителите. Политически анализатори очакват демократите да започнат по-щателно разследване на намесата на Русия в президентските избори в САЩ и контактите на Тръмп с представители на Кремъл.Самият Сешънс е обвинен в лъжа под клетва за минали контакти с руския посланик в САЩ Сергей Кисляк.Министърът на правосъдието и главен прокурор на САЩ вече заяви, че  в каквото и да е разследване на президентската кампания на Доналд Тръмп през 2016 година.", "date": "2018.11.07", "title": "След изборите Доналд Тръмп уволни главния прокурор"}
{"url": "https://news.bg/int-politics/matyu-uitakar-shte-e-i-d-glaven-prokuror-na-sasht.html", "text": "Матю Уитакър ще е изпълняващ длъжността главен прокурор на САЩ. Той поема поста и на правосъден министър след оставката на Джеф Сешънс, отбелязва АП.Агенцията припомня, че Матю Уитакър беше началник на кабинета на Джеф Сешънс.По тази причина Уитакър ще надзирава всички въпроси от компетенциите на министерството на правосъдието, включително разследването за намеса на Русия в американските президентски избори.То се води от Робърт Мълър. Разследването беше временно прекратено, докато траеше кампанията за междинния вот за Конгреса.Очакваше се след гласуването Демократичната партия да продължи атаките срещу президента и получената от него подкрепа за Кремъл.В момента не е известно какви са шансовете на Уитакър да стане титуляр. ", "date": "2018.11.07", "title": "Матю Уитакър ще е и.д. главен прокурор на САЩ"}
