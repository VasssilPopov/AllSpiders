{"url": "https://news.bg/world/nakazaha-duhovnik-v-sauditska-arabiya-za-seksizam.html", "text": "Саудитските власти забраниха на шейх Саад ал Хиджра да участва в религиозни дейности в провинция Асир. Това става след скандал, причинен от неговите забележки за жените, съобщава в. \"Сабк\".Ал Хиджра е твърдял, че в нормално състояние жените имат \"половин мозък\" в сравнение с мъжете. Въпреки това, ако една жена иска да отиде да пазарува, \"само една четвърт\" от мозъка им е активна и следователно жените не могат да получат шофьорска книжка, пресмятал проповедникът.Думите му предизвикаха силна критика в социалните мрежи, но имаше и такива, които го подкрепиха.Саудитска Арабия е страна с най-строгите правила за жените.Наскоро Саудитска Арабия прие план за икономическа и социална реформа \"Визия 2030\", според който някои правила могат да станат по-меки. Така например през юли министерството на образованието на страната реши да позволи на момичетата да спортуват в училище.По-рано през септември, саудитската преса съобщи, че жените в кралството за първи път са поканени да присъстват на стадиона за тържествата по случай националния празник - Деня на обединението на царството, което ще се проведе на 23 септември.", "date": "2017.09.22", "title": "Наказаха духовник в Саудитска Арабия за сексизъм"}
{"url": "https://news.bg/world/obviniha-18-godishen-za-atentata-v-metroto-v-london.html", "text": "На 18-годишен мъж е било повдигнато обвинение за опит за убийство във връзка с атентата на метростанция \"Парсънс Грийн\" в Западен Лондон, съобщават британските медии.Ахмед Хасан, който е от Сънбъри, ще се появи в лондонски съд този следобед, когато също така ще отговаря и по второ обвинение по Закона за взривните вещества.Трима други мъже на възраст 25, 30 и 17 години остават в ареста.30 души бяха ранени миналия петък, когато бомба избухна частично в метровлака.Мнозина от ранените получиха изгаряния, докато други бяха ранени при създалата се паническа блъсканица по стълбищата на метростанцията след инцидента.Двама други мъже, които бяха арестувани във връзка с експлозията, бяха освободени без да им бъдат повдигани обвинения.Полицията продължава да извършва обиски в жилище в Съри и две жилища в Нюпорт.По-рано излезе информация, че двама от задържаните са били бежанци от Ирак и Сирия, като последните години са живели при приемно британско семейство, което е известно във Великобритания, че е отгледало стотици деца, които не са техни. ", "date": "2017.09.22", "title": "Обвиниха 18-годишен за атентата в метрото в Лондон"}
{"url": "https://news.bg/energy/do-5-g-shte-mozhem-da-izbirame-dostavchik-na-elektroenergiya.html", "text": "Между три и пет години ще продължи процесът на либерализация на пазара на електроенергия, коментира от Велико Търново министърът на енергетиката Теменужка Петкова.След приключване на този период всеки битов абонат ще може сам да избира доставчика на електроенергия, а отделните доставчици ще бъдат в конкуренция помежду си, допълва Петкова, цитирана от БНТ.Според нея, моделът за либерализация на енергийния пазар е разработен съвместно със Световната банка, като в него е включена защита за енергийно бедните хора, които няма да могат да плащат сметките си при смяната на модела.До края на годината трябва да влязат в сила промените в Закона за енергетиката, за да започне процесът на либерализация, коментира Петкова. От втората половина на следващата година трябва да има и нормативни основания за реализирането на модела.В началото на 2018 г. ще започне приемът на документи за финансиране по втория етап на Норвежката програма. Осигурените средства са в размер на 63 милиона лева, като мерките са разработени с Националното сдружение на общините в България.Програмата предвижда финансиране на проекти за енергийна ефективност на сгради - общинска собственост, училища, детски градини, болници.Първият етап от програмата е бил успешен и общините могат да подготвят своите проектни документи, за да бъдат финансирани, допълва министър Петкова.", "date": "2017.09.22", "title": "До 5 г. ще можем да избираме доставчик на електроенергия"}
{"url": "https://news.bg/world/rumanskata-prokuratura-razsledva-vitsepremiera.html", "text": "Румънската прокуратура за борба с корупцията е започнала разследване срещу вицепремиера Севил Шахайде за възможна злоупотреба със служебно положение в случай, свързан със заменки на земи, обявиха от прокуратурата, цитирана от Ройтерс.По-рано днес 52-годишната заяви, че прокурорите са я информирали, че е заподозряна, но отказа да разкрие повече подробности.В съобщение прокуратурата отбелязва, че през 2013 г. Шахайде като министър на регионалното развитие е помогнала за прехвърлянето на 324 хектара земеделска земя край река Дунав от държавата към местните власти на провинцията Телеорман, които след това са я дали под аренда на частни компании.", "date": "2017.09.22", "title": "Румънската прокуратура разследва вицепремиера"}
{"url": "https://news.bg/world/obviniha-zapadni-korporatsii-v-zamarsyavane-na-okeanite.html", "text": "Западни корпорации замърсяват океаните с продажбата на продукти във Филипините, които са пакетирани в евтини пластмасови и найлонови опаковки.Това отбелязва международната неправителствена организация \"Грийнпийс\" в изнесен в Манила доклад, цитиран от АФП.Според организацията най-големите виновници са компании като Nestle, Unilever и Procter & Gamble.НПО-то е поставило Филипините като \"третия най-голям замърсител на световните океани\" след Китай и Индонезия.Отбелязва се, че при продължила една седмица почистваща кампания на Манила бей са събрани полиетиленови опаковки за еднократна употреба на продукти, продавани от конгломерати, такива като найлонови чанти, етикети от бутилки и други.Повече от 54 200 полиетиленови отпадъци са събрани при чистката, включително 9000 от продукти на Nestle - най-често срещаната марка, според организацията.\"\", се отбелязва в съобщение на организацията.От \"Грийнпийс\" поясняват, че подобни отпадъци са сериозен проблем за икономики като Филипините и други развиващи се държави, където хората имат ограничени доходи и са принудени да купуват евтини стоки в малки количества.", "date": "2017.09.22", "title": "Обвиниха западни корпорации в замърсяване на океаните"}
{"url": "https://news.bg/crime/stolichna-politsiya-spira-ot-dvizhenie-koli-s-vredni-gazove-nad-dopustimite-normi.html", "text": "Столичната община осигурява шест уреда за КАТ, които измерват замърсяването, отделяно от автомобилите и ако превишават допустимите норми ги спират от движение. Това съобщи началникът на столичната пътна полиция Тенчо Тенев пред БНР.\"Няколко димомери и газомери, които ще ги слагаме в техническия пункт на КАТ и при първоначална регистрация на автомобилите тези, които са с наднормени газове ще бъдат спирани от движения и няма да бъдат допускани изобщо до регистрация самите автомобили. За тези, които са регистрирани, ще имаме и мобилни апарати, които ще са на пътя и ще бъдат използвани от нашите автомобили. Спиране на такъв автомобил при проверка, ако бъде засечен, че има превишена норма на изгорели газове, автомобилът ще бъде спиран от движение\", допълва Тенев.\"Наблюденията ни са, че през дните, в които има натоварен автомобилен поток, замърсяването е в нормите - малко повече е от самия ден без автомобили като днешния\", коментира експертът Светлин Петров.", "date": "2017.09.22", "title": "Столична полиция спира от движение коли с вредни газове над допустимите норми"}
{"url": "https://news.bg/int-politics/za-poveche-zheni-v-diplomatsiyata-si-pozhelaha-damite-vanshni-ministri-v-nyu-jork.html", "text": "Заместник министър-председателят по правосъдната реформа и министър на външните работи Екатерина Захариева участва в среща на жените първи дипломати в Ню Йорк.В резиденцията на постоянния представител на Лихтенщайн в Организацията на Обедините нации се събраха външните министри на Андора, Австралия, Ботсвана, България, Гана, Еквадор, Индия, Индонезия, Канада, Кения, Либерия, Лихтенщайн, Намибия, Палау, Република Корея, Суринам, Хърватия, Швеция и Ямайка.Към тях се присъединиха и четири дами на ръководни постове в ООН - специалните пратеници по въпросите на международната миграция (Луис Арбур) и децата и въоръжените конфликти (Вирджиния Гамба), заместник генералният секретар по въпросите на равнопоставеността на половете Лакшми Пури и главният прокурор на Международния криминален съд г-жа Фату Бенсуда.Домакините - външната министърка на Лихтенщайн - Аурелия Фрик, и на Кралство Швеция - Марго Валстрьом, приветстваха дамите и им пожелаха да работят за все повече представители на нежния пол в дипломацията. Външната министърка на Австралия Джули Бишъп сподели притесненията си от все по-намаляващия брой дами в държавната власт на страните от Тихоокеанския басейн. За пример тя даде Папуа Нова Гвинея, където след парламентарните избори преди няколко месеца вече няма нито една дама сред 111-те депутати.Това е третата неформална среща на жените външни министри.", "date": "2017.09.22", "title": "За повече жени в дипломацията си пожелаха дамите външни министри в Ню Йорк"}
{"url": "https://news.bg/world/mey-namekna-velikobritaniya-da-ostane-v-es-do-mart-2021-g.html", "text": "Великобритания напуска ЕС. Обединеното кралство иска да бъде световна, свободно търгуваща нация.Това заяви премиерът на Великобритания Тереза Мей по време на дългоочакваната реч в италианския град Флоренция за бъдещите отношения на Лондон с ЕС, информира \"Гардиън\".Тя поясни, че за много хора това е обезпокоителен период, но гледа на бъдещето с оптимизъм.Мей намекна, че Брекзит може да помогне на ЕС, защото Великобритания няма да участва в интеграцията на държавите членки. По думите й сега има голям дебат как да се оформи ЕС и Лондон не иска да участва в него.\"\", призова тя.Според нея \"\".Мей е категорична, че климатичните промени и разпространението на ядрени оръжия от КНДР са други две предизвикателства, които трябва да бъдат разрешени на международно ниво.Великобритания винаги ще стои до приятелите и съюзниците си при защитата на тези ценности, обеща тя.Великобритания може да напуска ЕС, но \"ние не напускаме Европа\", продължи Тереза Мей и подчерта, че Лондон ще продължи да води Европа по въпроси, които засягат сигурността.По думите й споразумение за Брекзит е в \"интерес за всички нас\".Тя поясни, че Обединеното кралство е склонно да обещае, че решенията на Европейския съд ще бъдат вземани под внимание при съдебни решения в британските съдилища, засягащи граждани на ЕС.Според \"Гардиън\" това е отстъпка за ЕС.Искаме гражданите на ЕС да останат във Великобритания. Ние ги ценим, призова министър-председателят и добави, че една от нейните цели е да се гарантират техните права.Гаранцията, която давам, е ясна, поясни тя и уточни, че ще гарантира правата на гражданите на ЕС след Брекзит със закон.От думите й стана ясно, че Великобритания е публикувала 14 документа за Брекзит, водени са три кръга преговори.Според нея Великобритания и ЕС са ангажирани да защитят Белфасткото споразумение и общата зона за пътуване.Мей смята, че Брюксел и Лондон споделят голяма отговорност да направят Брекзит да проработи, подчертавайки, че успехът на ЕС е \"дълбоко\" в национален интерес на Обединеното кралство.Обединеното кралство все още е \"\", каза тя.Страната й, според Мей, ще продължи да работи с ЕС като суверенна държава, контролирана от британския народ.ЕС никога не се е усещал като \"интегрална част от нашата история\", смята Мей и поясни, че суверенитетът може да донесе големи ползи.Британският премиер заяви, че норвежкият и канадският модел са незадоволителни за Великобритания. Това означава, че Лондон няма да търси членство в единния пазар на ЕС или сключване на споразумение за свободна търговия като това между Канада и съюза.Мей не иска модел, на който се радва друга страна, а \"креативен подход\", водещ до нещо по-добро, тъй като канадският модел ще доведе до значителни ограничения на британския пазар и икономиката няма да спечели. Също така тя смята, че и моделът с Норвегия няма да проработи и че ще има много възражения., убедена тя.Министър-председателят предложи на ЕС договор за сигурност, споделяйки, че Великобритания \"безусловно се ангажира да поддържа сигурността на Европа\". Също така иска нов договор с ЕС в областта на правосъдието, тъй като ще се нуждаят от силен механизъм за разрешаване на спорове.По думите й ЕС и Великобритания споделят ангажимент за свободна търговия.Тя обяви, че иска да се избегне търкане за границата.Според нея правителството иска да защити правата на работниците.Ново партньорство е наградата. Бъдещето на Великобритания е светло, убедена тя.Великобритания ще прекрати членството си в ЕС на 29 март 2019 г., заяви тя и добави: \"Нашите отношения с ЕС могат да се развият по нови начини\". Тя предложи преходен период след 2019 г. за пълно изпълнение на плана за Брекзит.Мей обяви още, че Великобритания ще продължи да плаща за бюджета на ЕС до 2020 г. и ще изпълни задълженията си.Премиерът поиска достъпа до пазара на ЕС да продължи по време на преходния период, като правилата на ЕС ще продължат да се спазват.Тя очаква този период да продължи около 2 години. Мей каза, че пристигналите на Острова през този период ще трябва да се регистрират.На речта не присъстваха лидери на ЕС, а предимно дипломати и италиански бизнесмени.В италианския град беше организиран протест срещу Брекзит. ", "date": "2017.09.22", "title": "Мей намекна Великобритания да остане в ЕС до март 2021 г. "}
{"url": "https://news.bg/regions/v-nedelya-dvizhenieto-v-tunel-vitinya-v-posoka-sofiya-shte-se-izvarshva-v-dve-lenti.html", "text": "На 24 септември, неделя, движението в тунел \"Витиня\" на АМ \"Хемус\" в посока София ще се извършва в две ленти. При необходимост, за да се избегне задръстване, от км 35 част от трафика ще се пренасочва по път I-1 Ботевград - София до пътен възел Витинска Река.Препоръчваме на водачите пътуващи от Северозападна България - от градовете Видин, Монтана и Враца да използват прохода \"Петрохан\" и пътя през Искърското дефиле, за да избегнат натоварения трафик по АМ \"Хемус\".Движението по АМ \"Тракия\" е без ограничения. Не се извършват ремонтни дейности. Препоръчва се на водачите да използват и подбалканския път в посока София.За улеснение на трафика през Владая и повишаване на пътната безопасност на 24 септември (неделя) от 10 ч. до 20 ч. на път I-1 (Е-79) ще има две ленти за влизащите в София. По този начин пристигащите в столицата шофьори ще могат да пътуват по-удобно и безопасно. Препоръчва се на шофьорите да използват алтернативния маршрут на първокласния път през Владая - АМ \"Люлин\".При възможност пътуващите към София в неделния ден е препоръчително да тръгнат на път по-рано. Апелираме водачите да шофират внимателно и със съобразена скорост, да не предприемат резки маневри и да спазват ограниченията, пътната сигнализация и указанията на \"Пътна полиция\", която следи и предприема необходимите действия за организацията на движението.На 24 септември от 14 ч. до 20 ч. ще бъде ограничено движението на камионите над 12 тона по автомагистралите и най-натоварените пътища. Целта е повишаване на безопасността, увеличаване на пропускателната способност на инфраструктурата и спокойно пътуване на шофьорите в края на трите почивни дни около Деня на Независимостта на България.Ограничено ще е преминаването на камионите над 12 тона по следните участъци от републиканската мрежа:Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.Карта с временната организация на движението по участъците от републиканската пътна мрежа в празничните дни през 2017 г. в приложения линк - ", "date": "2017.09.22", "title": "В неделя движението в тунел \"Витиня\" в посока София ще се извършва в две ленти"}
{"url": "https://news.bg/int-politics/balgariya-i-stranite-ot-tsie-satrudnichat-s-kitay-v-oblastta-na-kulturata.html", "text": "Започна работата на Третия форум за културно сътрудничество на Китай и страните от Централна и Източна Европа (ЦИЕ) в град Ханджоу, Китай.В рамките на Форума представителите на всички страни - участници приеха Декларация от Ханджоу за културно сътрудничество и Програма за двугодишно сътрудничество (2018-2019) между Китай и страните от Централна и Източна Европа.В съвместната Декларация участниците се съгласиха да определят приоритети, сред които - насърчаване взаимното обучение и съвместната работа за организиране на проучвания на място, съвместно създаване на художествени произведения и домакинство на програми за обучение, семинари, форуми, презентации и изложби с фокус върху споделянето на опит и най-добрите практики в съвременните тълкувания и изражения на културна идентичност.Също така подпомагане на създаването на платформи за културен обмен и насърчаване на обмена на информация в различни области на културата, създаване на културни центрове в страните-участници на реципрочен принцип, поощряване на междукултурния диалог между младите, съдействие за по-нататъшно насърчаване на културния обмен между Китай и страните от ЦИЕПланът за културно сътрудничество между Китай и страните от ЦИЕ за 2018-2019 година предвижда създаването на Център за координация на културното сътрудничество между Китай и ЦИЕ в Република Македония, който ще действа като център за събиране, организиране, обобщаване, анализ, обмен и разпространение на културна информация. ", "date": "2017.09.22", "title": "България и страните от ЦИЕ сътрудничат с Китай в областта на културата"}
{"url": "https://news.bg/world/mariya-ubila-nay-malko-30-dushi-na-karibite.html", "text": "Ураганът \"Мария\" връхлетя островите Търкс и Кайкос, след като унищожи жилища, причини наводнения, сериозно засегна икономиката и уби най-малко 30 души в Пуерто Рико и на други карибски острови, информира Ройтерс.Природното бедствие е второто, което опустошава Карибите този месец и най-силната буря, удряла американската територия Пуерто Рико за близо 90 г. На острова електрозахранването е прекъснато напълно, а няколко реки са излезли от коритото си.Губернаторът на Пуерто Рико Рикардо Росело заяви пред СиЕнЕн, че най-малко 13 души са загинали. Вестник El Nuevo Día‏ пише, че най-малко 15 души са загинали.\"Имаме информация за пълно унищожение\", обяви Росело и добави, че опасността от урагана все още не е преминала, тъй като все още има наводнения и свлачища.14 души са загинали на остров Доминика, където живеят 71 000 души. Двама души са загинали на френската територия Гваделупа, а един на Американските Вирджински острови.Прекъснатите комуникации в региона затрудняват властите да получат ясна картина на пораженията.Към тази сутрин \"Мария\" е на 50 километра североизточно от Търкс. Ураганът е с пориви на вятъра от около 205 километра в час, в момента е трета категория според 5-степенната скала на Сафир-Симпсън.Малка е вероятността да удари континенталната част на САЩ.", "date": "2017.09.22", "title": "„Мария” убила най-малко 30 души на Карибите"}
{"url": "https://news.bg/int-politics/germaniya-izgoni-vtori-vietnamski-diplomat-za-otvlichane-v-stil-studenata-voyna.html", "text": "Германия е заповядала на второ длъжностно лице от виетнамското посолство да напусне страната след предполагаемото отвличане на виетнамски бизнесмен, който е подал молба за убежище, но е обвинен в корупция, съобщава Ройтерс.Германия миналия месец обвини разузнавателната агенция на Виетнам, че е отвлякла Трин Ксуан Тан, който е издирван по обвинения във финансова немърливост, довела до загуби от около 150 милиона долара.През август Виетнам отрече обвиненията и съобщи, че Тан се е върнал у дома доброволно.\"Ние обявихме още един служител на виетнамското посолство за persona non grata\", заяви говорител на германското външно министерство. \"Сега той има четири седмици, за да напусне Германия със семейството си\", допълват от министерството.Министерството на външните работи също заявява, че германски служители са съобщили на виетнамския посланик в четвъртък, че Германия временно прекратява стратегическите отношения между двете страни.Виетнам не е изпълнил исканията да се извини и да увери, че подобни инциденти, които нарушават немските, и международните закони няма да се случват отново.През август федералните прокурори, които поемат разследване на предполагаемото отвличане, посочват нови доказателства, че Тан и негов спътник вероятно са отведени във Виетнамското посолство в Берлин, преди да се върнат във Виетнам.Германски медии съобщават, че на 23 юли Тан е отведен от въоръжените мъже от \"Тиергартен\" (голям залесен парк в центъра на Берлин).Външният министър Зигмар Габриел коментира, че Тан е \"изваден от Германия с методи, които могат да се видят в трилър за Студената война\".Властите в Чехия са арестували и екстрадирали в Германия виетнамски агент, заподозрян в съучастие.През 2011 г. Берлин и Ханой подписват декларация за стратегическо партньорство, целяща засилване на икономическите, политическите и културните връзки.Германия е основният търговски партньор на Виетнам в Европейския съюз.", "date": "2017.09.22", "title": "Германия изгони втори виетнамски дипломат за отвличане в стил \"Студената война\""}
{"url": "https://news.bg/world/286-dushi-sa-zaginali-pri-unishtozhitelnoto-zemetresenie-v-meksiko.html", "text": "286 души са загинали при унищожителното земетресение в Мексико. Три дни след природното бедствие има признаци на изтощение сред спасителите, докато отчаяни жители останаха без дом, информира Ройтерс.Земетресението с магнитуд 7,1 по Рихтер събори 52 сгради в столицата Мексико сити.В 20-милионния град има риск много хора да останат без убежище през следващите седмици заради огромните поражения.Въпреки че има все по-малко надежди за откриване на оцелели сред руините, президентът Енрике Нието настоява спасителните операции да продължат.Местни медии съобщават, че военнослужещи са извадили двама души от разрушена фабрика за текстил в столичен квартал в четвъртък вечерта, макар че не е ясно дали са оцелели.Природното бедствие се случи точно 22 г. след унищожителното земетресение на 19 септември 1985 г. в Мексико сити, при което загинаха 5 000 души.Вчера мексиканските ВМС се извиниха за допуснатата грешка, след като беше разпространена история, че е спасено момиче от срутило се училище в столицата. Информацията за спасената Фрида София се оказа, че не е истина, което доведе до бурно недоволство.Все още не ясно какви са материалните загуби от земетресението.", "date": "2017.09.22", "title": "286 души са загинали при унищожителното земетресение в Мексико"}
{"url": "https://news.bg/int-politics/kyurdite-sa-gotovi-da-platyat-vsyakakva-tsena-za-svoboda.html", "text": "Президентът на регионалното правителство на Кюрдистан Мазуд Барзани заяви, че иракските кюрди са готови да \"плащат всяка цена за свобода\", отхвърляйки международния натиск за отмяна на референдума за независимост, планиран за понеделник в Северен Ирак, съобщава Ройтерс.На митинг в подкрепа на вота в Ербил, седалището на КРГ, Барзани реагира на изявление на Съвета за сигурност на ООН, който в сряда изрази загриженост относно потенциалното дестабилизиращо въздействие на гласуването върху Ирак.Кюрдските трикольори с пламтящо златно слънце, украсяват коли и сгради в полуавтономния северен Кюрдски регион. Билбордове увещават, че \"сега е времето - кажи\" да \"на свободен Кюрдистан!\"Турският министър-председател Бинали Ялдаръм заяви, че вотът представлява заплаха за националната сигурност и Анкара \"ще направи това, което е необходимо\", за да се защити.Хошиар Зебари, старши съветник на Барзани, заяви пред Ройтерс: \"Това са последните пет метра от последния спринт и ще отстояваме совето\".Много кюрди смятат гласуването, макар и необвързващо, за историческа възможност за постигане на самоопределение, век след като Великобритания и Франция разделиха Близкия изток със споразумението \"Сикес-Пикот\". Това споразумение остави 30 милиона кюрди, разпръснати в Иран, Турция, Сирия и Ирак.Зебари допълва, че забавянето на гласуването без каквито и да било гаранции, ще бъде \"политическо самоубийство за кюрдското лидерство и кюрдската мечта за независимост.\"Възможност, която моето поколение няма да види отново\", смата той.", "date": "2017.09.22", "title": "Кюрдите са готови да платят всякаква цена за свобода"}
{"url": "https://news.bg/int-politics/es-pohvali-konstruktivniya-duh-v-rechta-na-mey-no-iska-poveche-yasnota.html", "text": "Преговарящият за Европейския съюз похвали речта на британския премиер Тереза ​​Май, за \"конструктивен дух\" в разговорите за Брекзит, но заяви, че се нуждае от по-голяма яснота относно това, какво точно означават някои от нейните декларации, съобщава Ройтерс.\"Речта показва готовност да се движим напред, тъй като времето е от съществено значение\", заяви Мишел Барние. \"Изявленията на премиера Мей са крачка напред, но сега те трябва да бъдат преведени, като точна преговорна позиция на правителството на Обединеното кралство\".Барние, който води преговорите за излизането на Великобритания от ЕС през март 2019 г. от името на 27-те правителства, останали в блока, отбелязва, че Мей не е разгледал въпроса за бъдещето на отношенията на Северна Ирландия с Ирландия.Той също така заявява, че ще трябва да обсъди, как Великобритания признава, че нито една страна от ЕС няма да плаща повече в бюджета на ЕС или да получи по-малко заради Брекзит.\"Ние сме готови да обсъдим конкретните последици. Ще направим оценка, въз основа на ангажиментите, поети от 28-те държави-членки, дали тази гаранция обхваща всички ангажименти, поети от Обединеното кралство като държава-членка на Европейския съюз\", допълва Барние.Той коментира, че искането на Великобритания за двугодишен преходен период след напускането на ЕС, по време на което Лондон все още ще е част от единния пазар на ЕС, може да бъде обсъждано веднага щом има съгласие относно принципите на \"развода\".", "date": "2017.09.22", "title": "ЕС похвали конструктивния дух в речта на Мей, но иска повече яснота"}
{"url": "https://news.bg/int-politics/kmetat-na-istanbul-podade-ostavka.html", "text": "Кметът на Истанбул Кадир Топбаш обяви, че се оттегля. Изявлението му е излъчено от телевизионния канал Haber Turk, съобщава ТАСС.\"Не оставям града с дългове. Искам да благодаря на всички, които работят с мен. С всички наши служители работихме, за да служим на този град\", коментира той.Топбаш е кмет на най-големия турски град от март 2004 година.", "date": "2017.09.22", "title": "Кметът на Истанбул подаде оставка"}
{"url": "https://news.bg/world/i-prez-2018-g-rusiya-shte-dostavya-humanitarna-pomosht-na-donbas.html", "text": "И през 2018 г. Русия ще доставя хуманитарна помощ на Донбас. Това потвърди пред РИА \"Новости\" вицепремиерът Дмитрий Козак.Той все пак потвърди, че средствата, които са предназначени за тази хуманитарна помощ, се намират в секретната част на бюджета.По тази причина Дмитрий Козак не може да даде точни данни и цифри. Все пак бюджетната прогноза предвижда Русия да доставя хуманитарна помощ за Донбас през 2019 г. и 2020 г.От август 2014 г. Кремъл доставя помощ на Донбас.", "date": "2017.09.22", "title": "И през 2018 г. Русия ще доставя хуманитарна помощ на Донбас"}
{"url": "https://news.bg/world/mladezhkata-bezrabotitsa-vodi-do-gnyav-i-nedoverie-predupredi-dragi.html", "text": "Младежката безработица води до \"гняв и недоверие\".Това предупреди президентът на Европейската централна банка Марио Драги по време на реч в Дъблин, съобщават медии.Държавите от ЕС се нуждаят от \"еднаква степен на защита на работниците\", тъй като е една от структурните бариери на пазара на труда за младите хора, смята той.Драги добави, че е постигнат напредък в някои държави и че безработицата ще бъде намалена с твърда и широка икономическа експанзия.Шефът на ЕЦБ предупреди, че последната рецесия е засегнала младите, което е довело до \"изгубени надежди, гняв и недоверие\" към обществото и демокрацията.Според него има още какво да се направи по отношение гъвкавостта на договорите за работа, ефективността на програмите за обучение, по-висока степен на търговска отвореност и подкрепа за намаляване на цената на социалната мобилност.\"\", подчерта той.", "date": "2017.09.22", "title": "Младежката безработица води до \"гняв и недоверие\", предупреди Драги"}
{"url": "https://news.bg/int-politics/iran-razkri-nova-balistichna-raketa-s-2000-km-obseg.html", "text": "Иран представи нова балистична ракета, способна да пренесе няколко бойни глави на 2000 км разстояние. Това съобщават иранските медии, цитирайки началника на военновъздушните сили, които са част от Революционната гвардия.Представянето на ракетата е станало на военен парад по случай годишнината от започването на войната между Иран и Ирак през 1980 г. Ракетната и ядрената програма на Ислямската република непрекъснато биват критикувани от Запада като представляващи заплаха.На 14 юли 2015 г. Китай, Франция, Русия, Великобритания, САЩ и Германия подписаха споразумение с Иран за ограничаването на ядрената му програма. Споразумението предвиждаше постепенно премахване на санкциите срещу Техеран в замяна на обещанието му, че ядрената му програма ще остане мирна по своето естество.На 29 юли 2017 г. Сенатът на САЩ одобри законопроект за нови санкции срещу 18 физически и юридически лица в Иран заради ракетната програма на Ислямската република и нарушенията на правата на човека. Този ход беше широко критикуван от иранските власти, твърдейки, че американският закон нарушава разпоредбите на споразумението за ядрената програма от 2015 г. Техеран се зарече да наложи ответни мерки срещу американски физически и юридически лица.През август военният министър на Иран обяви, че Техеран няма да се откаже от ракетната си програма въпреки осъждането и натиска от международната общност. През септември САЩ наложиха нови санкции срещу Иран заради програмата му за балистични ракети и кибератаки.Техеран продължава да разработва и изпитва балистични ракети. ", "date": "2017.09.22", "title": "Иран разкри нова балистична ракета с 2000 км обсег"}
{"url": "https://news.bg/society/predi-109-godini-se-naredihme-sred-drugite-evropeyski-narodi.html", "text": "С тържествена церемония и поднасяне на цветя и венци в София бе отбелязана 109-годишнината от Независимостта на България. Тържествено слово произнесе заместник-кметът на Столична община д-р Тодор Чобанов.Празникът събра стотици граждани и гости на града на площад Княз Александър I. В словото си Чобанов заяви, че това е най-важният ден в историята на България. По думите му с акта на обявяването на независимостта е изпълнен заветът на Васил Левски - да се наредим сред другите европейски народи.\"На този ден преди 109 години България отново стана суверенна държава. Трудно ни е днес да си представим Европа преди век - разтърсвана от противоречия, изправена пред две световни войни, континент на насилие, анекси, локални спорове и преврати\", посочи Чобанов.Той изтъкна, че именно в тази сложна обстановка дедите ни са успели да извършат не един, а два забележителни международни акта с огромни последици - Съединението и обявяването на Независимостта.\"Едва ли има друг европейски народ, който да може да се гордее с такива забележителни успехи в онази епоха на напрежение между два века на конфликти. Обявяването на Независимостта е постигнато не със силата на оръжието, а със средствата на дипломацията, с внимателното обмисляне на всяка стъпка и с много неуморна работа на международната сцена. Този забележителен успех е успех, който позволи на България да ускори своето стопанско развитие, да взема напълно самостоятелни решение и да възвърне своя престиж\", отбеляза в речта си по повод празника заместник-кметът Тодор Чобанов.\"С обявяването на независимостта беше изпълнен заветът на Васил Левски да се наредим заедно с другите европейски народи. Днес свеждаме глава пред всички тези, които направиха това събитие възможно - българското правителство, политици, дипломати и приятели на България зад граница\", заяви Чобанов.", "date": "2017.09.22", "title": "Преди 109 години се наредихме сред другите европейски народи"}
{"url": "https://news.bg/world/kremal-moskva-nyama-nishto-obshto-s-politicheskite-reklami-vav-feysbuk.html", "text": "Москва няма нищо общо с политическите реклами във \"Фейсбук\", които се смята, че са били с цел да се повлияе на американските президентски избори през 2016 г.Това заяви категорично говорителят на Кремъл Дмитрий Песков, цитиран от местни медии.\"\", поясни той пред журналисти.Американски конгресмени призоваха Федералната избирателна комисия да поиска прозрачност при рекламирането в социалните мрежи, след като руски организации са платили за публикуването на политически реклами по време и след изборите в САЩ през миналата година.От \"Фейсбук\" съобщиха по-рано този месец, че са открили 3000 реклами на стойност 100 000 долара за периода юни 2015 г. - май 2017 г., свързани с фалшиви профили. Според компанията тези профили са свързвани с Русия.Повечето от рекламите не се отнасят конкретно до американските избори, а са с фокус да засилят социалното и политическо разделение.Вчера социалната мрежа съобщи, че ще предаде информацията с рекламите на Конгреса на САЩ.Във видео шефът на компанията Марк Зукърбърг обяви, че ще предоставят спорните реклами на правителствени лица, за да помогнат в продължаващото разследване.Американският лидер Доналд Тръмп коментира въпроса в \"Туитър\".\"И\", написа той.\"\", добави той.", "date": "2017.09.22", "title": "Кремъл: Москва няма нищо общо с политическите реклами във \"Фейсбук\""}
{"url": "https://news.bg/regions/zadrastvaniya-na-granitsite.html", "text": "На българо-румънската граница на ГКПП Дунав мост-Видин има 4 км колона от изчакващи товарни автомобили на изход на ГКПП Дунав мост-Русе има 3 км колона от товарни автомобили на изход.На българо-сръбската граница на ГКПП Калотина трафикът е интензивен на изход. На българо-македонската граница трафикът е нормален на всички гранични контролно-пропускателни пунктове.Фериботът Оряхово-Бекет работи само през деня, поради ниското ниво на река Дунав.На българо-турската граница на ГКПП Лесово има колона от 2 км от товарни автомобили на изход. На ГКПП Малко Търново има 1 км колона от леки автомобили на изход.На българо-гръцката граница на ГКПП Кулата на изход има 1,5 км колона от леки автомобили.Автомобилите може да чакат час, за да влязат в южната ни съседка, съобщава БТВ. По пътя за Гърция трафикът е спокоен, но интензивен, задръствания няма, а в Кресненското дефиле се движи мобилен патрул.", "date": "2017.09.22", "title": "Задръствания на границите"}
{"url": "https://news.bg/world/povecheto-britantsi-obarnaha-grab-na-brekzit.html", "text": "Повечето британци обърнаха гръб на Брекзит, показва ново социологическо проучване преди речта на премиера Тереза Мей във Флоренция, пише \"Индипендънт\".Проучването на BMG Research за вестника разкрива, че мнозинството британци вярват, че страната трябва да остане в ЕС.Сондажът показва, че 52 на сто от анкетираните 1 447 души подкрепят страната да остане в ЕС, докато 48% са за Брекзит.Изследване от преди два месеца разкри, че има паритет между двата лагера - 50 на 50.На референдума през юни 2016 г. именно около 52 на сто от британците гласуваха за напускане на общността.Последната анкета е проведена между 12 и 15 септември.", "date": "2017.09.22", "title": "Повечето британци обърнаха гръб на Брекзит"}
{"url": "https://news.bg/world/farazh-nedovolstva-ot-predlozhenie-na-mey-za-brekzit.html", "text": "Бившият лидер на Партията за независимост на Великобритания Найджъл Фараж изобщо не е щастлив от информацията, че премиерът Тереза Мей иска да запази свободното движение по време на преходния период от 2019 до 2021 г., пише \"Гардиън\".Фараж се позовава на изтекла в медиите информация относно предстоящата реч на Мей във Флоренция, в която ще очертае приоритетите на Лондон за Брекзит.\"\", написа евроскептикът в \"Туитър\".В последно време Фараж промени тона към правителството във връзка с напускането на ЕС. След реч на Мей през януари той я приветства като \"истински напредък\" и заяви: \"\".", "date": "2017.09.22", "title": "Фараж недоволства от предложение на Мей за Брекзит"}
{"url": "https://news.bg/int-politics/kitay-nastoya-severna-koreya-da-spre-da-uporstva-s-opasniya-kurs.html", "text": "Външният министър на Китай Ван И пришпори Северна Корея да спре да упорства да следва опасeн курс и призова САЩ да се придържат към обещанията да не се предприемат агресивни действия спрямо Пхенян, съобщават от ведомството, цитирани от \"Ройтерс\".\"Независимо от промените в обстоятелствата, без значение колко време отнема, независимо от трудностите, които срещаме. Китай винаги ще продължава да преследва целта за забрана на ядрените оръжия на Корейския полуостров, като ще се стреми към провеждането на преговори\", изтъкна Ван Ин, говорейки пред Общото събрание на ООН в Ню Йорк.Междувременно президентът на Южна Корея Мун Дже-ин обяви, че провокациите на комунистическия режим не оставят алтернатива за международната общност, освен \"Северна Корея да бъде притискана в единен глас\".Говорейки в самолета на връщане от срещата на ООН в Ню Йорк, той подчерта, че изолираната комунистическа страна трябва да прекрати дрънкането на оръжие и да спре с покачването на напрежението.Повече провокации водят до повече санкции, които на свой ред предизвикват отговор и така нататък, обясни Мун Дже-ин и настоя, че прекратяването на омагьосания кръг е голяма и неотложна задача.Президентът на Южна Корея разкри, че е обсъждал с експерти от САЩ нов подход към кризата, но добави, че северният съсед трябва първо да покаже сдържаност.", "date": "2017.09.22", "title": "Китай настоя Северна Корея да спре да упорства с опасния курс"}
{"url": "https://news.bg/int-politics/avstriyskata-opozitsiya-prizova-za-priemane-na-obedinenieto-na-krim-s-rusiya.html", "text": "Крим е част от Русия и това трябва да се признае. Това заявява председателя на австрийската партия на свободата Хайнц-Кристиан Щрахе в навечерието на изборите в Австрия на 15 октомври, съобщава ТАСС.\"Крим е реалната част на Русия. Това трябва да се приеме. В крайна сметка санкциите по този въпрос трябва да се отменят\", коментира Щрахе в отговор на въпрос на австрийски медии, дали Австрия трябва да признае обединението на Крим с Русия и да отмени санкциите.На свой ред ръководителят на партията \"Нова Австрия\" Матиас Щролц отбелязва, че Австрия все още не може да признае това обединение.\"Но ние трябва да приемем, че Крим никога няма да се върне в Украйна. Отмяна на санкциите за Русия може да има в замяна на ясни стъпки към демокрация, свобода на словото и зачитане на правата на човека, без тези стъпки е невъзможна отмяната на санкциите\", допълва Щролц.В същото време австрийският канцлер Кристиан Керн и външният министър Себастиан Курц все още вярват, че \"анексирането на Крим нарушава международното право\".\"Но санкциите не доведоха до подобряване на ситуацията в Украйна\", коментира Керн. ", "date": "2017.09.22", "title": "Австрийската опозиция призова за приемане на обединението на Крим с Русия"}
{"url": "https://news.bg/world/yuber-izgubi-litsenza-si-v-london.html", "text": "Американската компания за споделено пътуване \"Юбер\" (Uber) изгуби лиценза си в британската столица Лондон, съобщават световните агенции.Транспортният регулатор в Лондон е отхвърлил молбата на компанията да поднови лиценза, който изтича на 30 септември. Според регулатора компанията трябва да покрие строги регулации и да покаже на органите в столицата, че го прави, за да си върне лиценза.В съобщението се отбелязва, че подходът и поведението на базираната в Сан Франциско организация показват липса на отговорност да сътрудничи.\"Юбер\" има 21 дни да обжалва решението на регулатора.Кметът на Лондон Садик Кан заяви, че подкрепя решението на транспортните власти и добави, че всички компании \"трябва да спазват правилата и да поддържат високите стандарти\".Впоследствие от \"Юбер\" обявиха, че ще обжалват решението и ще се опитат да подновят лиценза си.Повече от 40 000 шофьори ще бъдат засегнати. ", "date": "2017.09.22", "title": "„Юбер” изгуби лиценза си в Лондон"}
{"url": "https://news.bg/int-politics/ludiyat-kim-shte-bade-testvan-kakto-nikoga-dosega-otvarna-tramp.html", "text": "Американският президент Доналд Тръмп отговори на изключително острите реплики на вожда на Северна Корея от по-рано днес, като се зарече в профила си в \"Туитър\", че Ким щял да бъде \"тестван както никога досега!\"\"Ким Чен-ун от Северна Корея, който очевидно е луд, който няма нищо против неговият народ да гладува или да бъде избиван, ще бъде тестван както никога досега!\", написа Тръмп.По-рано днес Ким Чен-ун нарече Тръмп \"умопобъркан и изкуфял старец\".По думите на Ким, речта на Тръмп пред Общото събрание на ООН \"потвърди, че напредъкът по ядрената и ракетната програма е правилният път и той ще бъде следван докрай\".Той определи коментарите на Тръмп като \"обявяване на война\" и се зарече, честраната му ще обмисли възможно най-крайните мерки в отговор.\"Поведението на умопобъркан на американския президент, открито изразяващ на сцената на ООН неморалната воля за \"пълно унищожение\" на суверенна държава... прави дори онези с нормална мисловна способност да не могат да запазят хладнокръвие и благоразумие\", предупреди Ким Чен-ун.\"Със сигурност и определено ще подчиня умопобъркания американски изкуфял старец с огън\", заплаши вождът Ким.В речта си пред Общото събрание на ООН Тръмп нарече Ким Чен-ун \"ракетен човек, потеглил на самоубийствена мисия \" и каза, че ако САЩ бъдат принудени да защитават себе си или своите съюзници, те няма да имат друг избор, освен да разрушат напълно Северна Корея.", "date": "2017.09.22", "title": "Лудият Ким ще бъде тестван както никога досега, отвърна Тръмп"}
{"url": "https://news.bg/society/noemvri-shte-bade-gotov-lavat-ot-memoriala-na-zhelyaznata-i-va-sofiyska-diviziya.html", "text": "Лъвът от мемориала на Желязната I-ва Софийска дивизия ще бъде готов през ноември. Това каза пред журналисти заместник-кметът на Столична община д-р Тодор Чобанов.Д-р Чобанов, заедно с народни представители участва в празничните чествания, организирани от Столична община по повод 109-годишнината от обявяването на независимостта на България от Османската империя. Чобанов информира, че в момента тече реставрацията на бронзовия лъв, който в продължение на десетилетия е бил съхраняван в деструктивна среда.Очаква се неговата реставрация да приключи в средата на октомври и след това да бъде монтиран на място. За възстановяването на Припомняме, че Мемориалният комплекс, посветен на загиналите в балканските и Първата световна войни, е бил разположен  Рушащият се паметник бе демонтиран в началото на юли месец тази година. Именно това е мястото, на което се очаква да бъде възстановен Мемориалният комплекс на Желязната I-ва Софийска дивизия.Той се състоял от три паметните стели, на които са били изписани имената над 3000 воини. В центъра на пиедестал е бил издигнат бронзов лъв. \"През ноември ще имаме красива и достойна визия на това място\", заяви д-р Чобанов. По повод 22-ри септември Денят на Независимостта на България, д-р Чобанов посочи, че това една от най-големите победи на българската държавност. \"Една дата, която заедно със Съединението върна в най-истинския смисъл на думата нашата древна държава на европейската карта. Независимостта е изключително важна, защото макар и обединена, макар и свободна България е с ограничени възможности на международната сцена - не може да сключва сама договори, ползва един режим на международна търговия, който на практика ограничава нашата икономика. Независимостта е наистина е един много голям успех, защото е станала само с умела работа и с изпипване на дипломатическите маневри\", каза още той.Той бе категоричен, че именно в рамките на Европейския съюз, България може да бъде истински независима. По думите му председателството на ЕС е реализация на тази независимост, за която говорим през днешния ден.\"Председателството е жест от цяла Европа към нас, че ние сме равноправен член на един наистина значим и важен съюз - съюз на ценности и на споделени виждания за бъдещето\".", "date": "2017.09.22", "title": "Ноември ще бъде готов Лъвът от мемориала на Желязната I-ва Софийска дивизия"}
{"url": "https://news.bg/world/nepal-izmerva-everest.html", "text": "Непал ще измери Еверест в опит да разреши спор около височината на най-високия връх в света, особено след като е публикувана информация, че може да е станал по-нисък заради силното земетресение в страната преди две години.Това съобщава Ройтерс, позовавайки се на официални представители.Непал, дом на Еверест и на половината от 14-те най-високи върхове в света, никога не е мерил най-високия връх и досега използва данни на Индия от 1954 г., според които Еверест е 8 848 метра.Много западни алпинисти използват проучването на Националното географско общество и на бостънския Музей на науката от 1999 г., при което са използвани сателитни технологии за измерването на върха, който е 8 850 метра.Еверест е на границата между Непал и Китай. През 2005 г. китайски алпинисти и изследователи обявиха, че Еверест е с височина 8 844,43 метра.Ганеш Прасад Бата от правителството обяви, че следващата година експедиция ще се опита да разреши дебата.Той поясни пред осведомителната агенция, че в момента разработват методология за измерването на Еверест, която ще бъде обсъдена и с международни експерти, като техните съвети ще бъдат взети под внимание, за да може работата на непалското правителство да покрива международните стандарти и да бъде международно призната.Бата добави, че им липсва научна апаратура, но ще наемат от експерти и агенции като Международната асоциация по геодезия., каза от своя страна Анил Марасини от правителството.Непалските власти поясниха, че ще се опитат да установят дали земетресението от 7,8 по Рихтер през април 2015 г. е променило височината на Еверест.", "date": "2017.09.22", "title": "Непал измерва Еверест"}
{"url": "https://news.bg/int-politics/ruska-podvodnitsa-atakuva-teroristite-ot-al-nusra-s-krilati-raketi.html", "text": "Подводницата \"Великий Новгород\", която е от Черноморския флот на Русия и която се намира край бреговете на Сирия в Средиземно море, е изстреляла крилати ракети \"Калибр\" срещу позиции на терористи в раздираната от конфликт арабска страна, съобщиха от руското военно министерство.Атаката от потопена позиция е била извършена вследствие на офанзивата на терористичната групировка Фронт \"Ал Нусра\" в провинция Идлиб, където подразделение на руската военната полиция е било обкръжено.\"Ракетният удар унищожи важни командни центрове, тренировъчни бази и бронирани машини на терористите, които се опитаха да заловят 29 руски военни полицаи в северната част на провинция Хама\", се изтъква в изявлението на руското военно ведомство.\"Целите включваха крепости, бойци и бронирани превозни средства, както и складове за боеприпаси, принадлежащи на Фронт \"Ал Нусра\" в провинция Идлиб. Дистанцията на удара беше около 300 км\", допълниха руските военни.Разузнаването било потвърдило успешното унищожаване на всички цели.На 20 септември от Генералния щаб на Русия обявиха, че \"руска полицейска част беше обкръжена и отблъскваше атаките на терористите в продължение на няколко часа, докато руски специални части, подкрепяни от изтребители \"Су-25\", дойдоха да спасят пробиването на вражеската обсада\".Според руснаците атаката била инициирана от американските тайни служби, за да спре успешния напредък на сирийските правителствени войски към източната провинция Дейр ез Зор. Вашингтон отрече истинността на тези твърдения.", "date": "2017.09.22", "title": "Руска подводница атакува терористите от \"Ал Нусра\" с крилати ракети "}
{"url": "https://news.bg/crime/otkriha-narkooranzheriya-na-retsidivist-v-novi-pazar.html", "text": "Криминалисти от РУ-Нови пазар откриха модерна оранжерия за отглеждане на канабис в покрайнините на града. Операцията е реализирана на 21 септември под надзор на прокурор от Окръжна прокуратура-Шумен.Около 9:30 часа вчера е извършено претърсване в стопанска постройка в землището на Нови пазар, собственост на 39-годишния местен жител В.Ч. Там криминалистите открили две помещения, пригодени за отглеждане на канабис. В едното имало 77 саксии с канабисови растения, всяко от които било достигнало различен стадий на развитие.Наркооранжерията от закрит тип била оборудвана с вентилационна, отоплителна, осветителна и поливна инсталации в работен режим. По този начин за растежа на растенията били създадени много добри условия. Всяко от тях било с височина между 50 и 80 см. При извършения полеви наркотест са реагирали на \"канабис\". В съседно помещение са открити препарати, съоръжения и материали, подпомагащи оптималния им растеж.По време на извършените процесуално-следствени действия са открити и иззети два плика зелена тревиста маса с общо тегло около 340 г. В.Ч. бил установен на място. По време на задържането му оказал съпротива. Мъжът е криминално проявен.Известен е на полицията с кражба на стоки от хранителен магазин, кражба на метален стълб край язовир, кражба на значително количество машинно масло от предприятие в Нови пазар, кражба на метали. Осъждан е и за унищожаване на електрически стълб и за кражба на метали.Задържан е за срок до 24 часа в полицейското управление в Нови пазар. Образувано е досъдебно производство.След доклад на материалите в Окръжна прокуратура-Шумен мъжът е привлечен като обвиняем за извършено престъпление и мярката му за задържане е удължена до 72 часа. Работата по образуваното досъдебно производство продължава под ръководството на ОП-Шумен.", "date": "2017.09.22", "title": "Откриха наркооранжерия на рецидивист в Нови пазар"}
{"url": "https://news.bg/int-politics/savmestni-ucheniya-na-amerikanski-samoletonosach-i-yaponski-voenni-korabi.html", "text": "Самолетоносачът от американските военноморски сили \"Роналд Рейгън\" провежда учения с японски военни кораби в морето на юг от Корейския полуостров, съобщиха от японската армия, цитирани от \"Ройтерс\".Това е демонстрация на военноморска мощ, докато Северна Корея заплашва с още ядрени и ракетни изпитания, отбелязва агенцията.Групата кораби, водени от \"Роналд Рейгън\", ще проведат отделно учение с военноморските сили на Южна Корея през октомври.Тежащият 100 хил. тона американски самолетоносач, който е базиран в Япония, и корабите, които го съпровождат, провеждат учения с японски военноморски кораби от 11 септември във водите южно и западно от главните острови на Япония, уточниха японските военни.Това учение с трите японски бойни кораба, включително два разрушителя и един от двата най-големи хеликоптероносача на Япония, ще продължи до 28 септември.САЩ и съюзниците им в региона отговарят с военни учения, включително полети с бомбардировачи и изтребители край Корейския полуостров, докато Пхенян разработва ядрената и ракетната си програма, като през последните седмици проведе изпитание на водородна бомба и изстреля две балистични ракети, които прелетяха над Япония.Северна Корея обяви по-рано днес, че може да тества водородна бомба над Тихия океан, след като президентът на САЩ Доналд Тръмп обеща да \"унищожи напълно\" комунистическата държава.", "date": "2017.09.22", "title": "Съвместни учения на американски самолетоносач и японски военни кораби "}
{"url": "https://news.bg/int-politics/vozhdat-kim-izbuhna-shte-podchinya-umopobarkaniya-i-izkufyal-prezident-na-sasht.html", "text": "Вождът на Северна Корея Ким Чен-ун нарече президента на САЩ Доналд Тръмп \"умопобъркан\" в рядко изявление, прочетено по телевизията.По думите на Ким, речта на Тръмп пред Общото събрание на ООН \"потвърди, че напредъкът по ядрената и ракетната програма е правилният път и той ще бъде следван докрай\".Той определи коментарите на Тръмп като \"обявяване на война\" и се зарече, че страната му ще обмисли възможно най-крайните мерки в отговор.\"Поведението на умопобъркан на американския президент, открито изразяващ на сцената на ООН неморалната воля за \"пълно унищожение\" на суверенна държава... прави дори онези с нормална мисловна способност да не могат да запазят хладнокръвие и благоразумие\", предупреди Ким Чен-ун.\"Със сигурност и определено ще подчиня умопобъркания американски изкуфял старец с огън\", заплаши вождът Ким.В речта си пред Общото събрание на ООН Тръмп нарече Ким Чен-ун \"ракетен човек, потеглил на самоубийствена мисия \" и каза, че ако САЩ бъдат принудени да защитават себе си или своите съюзници, те няма да имат друг избор, освен да разрушат напълно Северна Корея. ", "date": "2017.09.22", "title": "Вождът Ким избухна: Ще подчиня умопобъркания и изкуфял президент на САЩ"}
{"url": "https://news.bg/regions/bez-avtomobili-v-tsentara-na-sofiya-do-19-chasa.html", "text": "До 19 часа центърът на София ще бъде затворен за автомобили в обхвата на синята зона за паркиране.Причината е традиционната за Европа инициатива Ден без автомобили, в която се включват столицата и още 36 населени места в страната.Целта е да се променят навиците на хората за придвижване в града и да се обърне вниманието им към прекаленото използване на автомобили.Някои от инициативите представи заместник-министърът на околната среда Атанаска Николова. \"В много от българските общини са обявени дни за безплатно ползване на градския транспорт. Имаме предложения за безплатно наемане на велосипеди\", уточня тя.В 10 часа до лятната сцена на Борисовата градина в София ще започне велосипеден поход.До 19 часа центърът на града ще бъде затворен за движение на автомобили в периметъра между булевардите \"Васил Левски\", \"Патриарх Евтимий\", \"Христо Ботев\", \"Александър Стамболийски\", \"Княз Александър Дондуков\", улица \"Георги С. Раковски\" и булевард \"Цар Освободител\".Жителите на София ще могат да се разхождат пеша, да карат колело и да ползват градския транспорт.В България замърсяването на въздуха с фини прахови частици е с най-високо наднормено ниво в сравнение с останалите страни членки на ЕС. Сформирана е работна група, която трябва да предложи мерки за по-добър контрол при техническите прегледи на автомобилите, за да не бъдат премахвани катализаторите.", "date": "2017.09.22", "title": "Без автомобили в центъра на София до 19 часа"}
{"url": "https://news.bg/int-politics/kam-10-hil-boytsi-ot-ond-sa-voyuvali-za-islyamska-darzhava-v-siriya.html", "text": "Около 10 000 бойци от Общността на независимите държави (ОНД) са воювали на страната на терористичната групировка ДАЕШ (\"Ислямска държава\") в Сирия. Това обявиха от Министерството на външните работи на Русия, цитирани от местни медии.От тези бойци близо половината са имали руско гражданство, останалите са от Централна Азия.Руските власти се опасяват, че завръщането на тези хора е истинска заплаха за постсъветското пространство.", "date": "2017.09.22", "title": "Към 10 хил. бойци от ОНД са воювали за \"Ислямска държава\" в Сирия"}
{"url": "https://news.bg/int-politics/severna-koreya-se-glasi-da-vzrivi-nay-moshtnata-vodorodna-bomba.html", "text": "Северна Корея може да извърши изпитание на водородна бомба в Тихия океан. Това съобщава южнокорейската агенция \"Йонхап\", цитирайки външния министър на Северна Корея Ри Йон-хо.Това става само часове, след като американският президент Доналд Тръмп обяви нови санкции срещу Пхенян, както и няколко дни след речта на американския държавен глава пред Общото събрание на ООН, в която заплаши Северна Корея с \"пълно унищожение\".Потенциалното изпитание на \"най-мощната детонация на водородна бомба\" ще бъде едно от възможните действия срещу САЩ.Първият дипломат на Северна Корея добавил, че не знаел какви действия ще разпореди вождът Ким Чен-ун.Пхенян извърши най-мощния си ядрен опит на 3 септември, като твърди, че е тествал водородна бомба.По повод предупреждението на Пхенян за ново ядрено изпитание военният министър на Япония коментира, че ако Северна Корея реши да извършва следващия си ядрен опит в Тихия океан, бомбата може да бъде доставена в този район с помощта на балистична ракета, която би могла да прелети над Япония.", "date": "2017.09.22", "title": "Северна Корея се гласи да взриви най-мощната водородна бомба"}
{"url": "https://news.bg/bulgaria/dve-lenti-za-izlizashtite-ot-sofiya-prez-vladaya.html", "text": "За улеснение на трафика през Владая и повишаване на пътната безопасност днес до 14 ч. ще има две ленти за излизащите от София на път Е-79.На 24 септември (неделя) от 10 ч. до 20 ч. в същия участък ще има две ленти в посока София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на пътя през Владая е АМ \"Люлин\", уточняват от Агенция \"Пътна инфраструктура\" (АПИ).На 24 септември от 14 ч. до 20 ч. ще бъде ограничено движението на камионите над 12 тона по автомагистралите и най-натоваренитe пътища. Целта е повишаване на безопасността, увеличаване на пропускателната способност на инфраструктурата и спокойно пътуване на шофьорите в края на трите почивни дни около Деня на Независимостта на България.Шофьорите трябва да карат внимателно и със съобразена скорост, да не предприемат резки маневри и да спазват ограниченията, пътната сигнализация и указанията на \"Пътна полиция\", която следи и предприема необходимите действия за организацията на движението.Ограничено ще е преминаването на камионите над 12 тона по следните участъци от републиканската мрежа:Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).Всички граждани и транспортни фирми могат да получават информация за актуалната пътна обстановка от безплатното мобилно приложение LIMA,  и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.Карта с временната организация на движението по участъците от републиканската пътна мрежа в празничните дни през 2017 г. . ", "date": "2017.09.22", "title": "Две ленти за излизащите от София през Владая"}
{"url": "https://news.bg/int-politics/tramp-i-erdogan-othvarliha-referenduma-za-nezavisimost-na-irakski-kyurdistan.html", "text": "Американският президент Доналд Тръмп и турският му колега Реджеп Тайип Ердоган отхвърлиха намерението на Иракски Кюрдистан да проведе референдум за независимост, съобщават от Белия дом. Освен, че предупредиха, че допитването ще има \"сериозни последици\", двамата президенти също така призоваха кюрдските лидери да влязат в \"интензивен\" преговорен процес по всички въпроси и добавиха, че Вашингтон и Анкара са готови да го подкрепят.Референдумът за незавимост на Иракски Кюрдистан е насрочен за 25 септември. Лидерът на автономния иракски регион Масуд Барзани обяви допитването през юни. Това предизвика остри критики на международно равнище, като Съветът за сигурност на ООН предупреди, че сигурността на 3 млн. бежанци и вътрешно разселени хора ще бъде в опасност, ако референдумът се проведе преди ислямистите да бъдат победени. ", "date": "2017.09.22", "title": "Тръмп  и Ердоган отхвърлиха референдума за независимост на Иракски Кюрдистан"}
{"url": "https://news.bg/int-politics/iran-se-zaricha-da-modernizira-balistichnite-si-raketi.html", "text": "Президентът на Иран Хасан Рохани обеща да подобри способностите на страната си по отношение на балистичните ракети въпреки неотдавнашните критики от страна на САЩ и Франция, съобщават иранските държавни медии.\"Независимо дали ви харесва или не, ще подсилим нашите военни способности, които са необходими за възпиране\", изтъкна Рохани в реч, отбелязваща годишнината от началото на войната с Ирак на Саддам Хюсеин през 1980 г., която продължи до 1988 г.Той добави, че Техеран няма да се консултира с никого, когато става дума за отбраната на страната.Във вторник американският президент Доналд Тръмп обяви в речта си пред Общото събрание на ООН, че иранското правителство е \"корумпирана диктатура, която се представя под фалшивата маска на демокрацията\", обвинявайки го в подкрепа на режима на Асад в Сирия и заплашване на съседите си, включително Израел. Рохани осъди речта на Тръмп скоро след това, като настоя пред Общото събрание на ООН, че твърденията на американския му колега са \"безпочвени и нелепи\".", "date": "2017.09.22", "title": "Иран се зарича да модернизира балистичните си ракети"}
{"url": "https://news.bg/world/izprashtame-voyski-v-siriya-obyavi-erdogan.html", "text": "Президентът на Турция Реджеп Ердоган заяви, че страната му ще разположи войници в северната сирийска провинция Идлиб като част от сключеното с Русия и Иран през миналия месец споразумение за изграждане на зони за деескалация, информира \"Хюриет\".В интервю за Ройтерс Ердоган поясни, че съгласуваните зони ще бъдат допълнително обсъдени с руския президент Владимир Путин по време на посещението му в Анкара следващата седмица.\"\", поясни Ердоган в Ню Йорк, където участва в ежегодната сесия на Общото събрание на ООН.\"\", добави той.По отношение на запланувания референдум за независимост на кюрдите, Ердоган обяви, че Турция обмисля контрамерки, включително налагане на санкции.Турският лидер засегна и други теми. Той отново повтори, че САЩ трябва да екстрадират проповедника Фетхуллах Гюлен, който се смята за организатора на неуспешния опит за преврат през 2016 г.Президентът на Турция също предупреди Вашингтон, че ще навреди на себе си и на съюзниците си като предоставя оръжия на кюрдите във войната срещу джихадистите.\"\", предупреди той.Ердоган иначе изрази надежда, че политическите отношения могат да се подобрят с Германия, хвалейки германския канцлер Ангела Меркел заради въздържането й и избягването на критика по адрес на Турция., поясни президентът.\"\", критикува той ЕС.Ердоган добави още, че връзките на Анкара с НАТО са силни, въпреки че Турция купува руска противовъздушна система С-400.", "date": "2017.09.22", "title": "Изпращаме войски в Сирия, обяви Ердоган"}
{"url": "https://news.bg/world/v-ispaniya-zadarzhaha-zapodozryan-za-terora-v-barselona.html", "text": "Испанското вътрешно министерство съобщи, че един мъж е задържан за връзки с екстремистката клетка, която е свързана с атаките в Барселона, информира АП.Министерството поясни, че 24-годишният заподозрян от марокански произход е закупил материали за направата на експлозиви на името си и предоставил автомобили на членове на клетката.Заподозряният е петият задържан по време на разследването. Трима, включително и последния, са в ареста, а останалите двама са освободени, но продължава разследването срещу тях.ДАЕШ (\"Ислямска държава\") пое отговорност за атаката с ван в Барселона и за нападението с автомобил и нож в крайбрежния град Камбрилс, при които загинаха 16 души. Нападенията бяха извършени на 17 и 18 август.8 членове на екстремистката клетка са убити от полицията.", "date": "2017.09.22", "title": "В Испания задържаха заподозрян за терора в Барселона"}
{"url": "https://news.bg/tourism/hotelite-v-halkidiki-kavala-i-tasos-palni-samo-s-nashentsi.html", "text": "Хотелите на полуостров Халкидики, в град Кавала и остров Тасос в Гърция са пълни само с български туристи.Трафикът на автомобили от граничните пунктове е засилен от вчера в южната ни съседка, без да има задръствания, съобщава кореспондентът на БНР в Атина.След влизане на гръцка територия има екипи на полицията, които проверяват избирателно дали туристите не пренасят акцизни стоки - бензин, цигари и алкохол. За пореден път от полицията предупреждават шофьорите да не качват непознати хора в автомобилите си, тъй като се проверява за нелегални имигранти.Хотелиерите в Северна Гърция са изключително доволни от актива на българските туристи. В тези празнични три дни са предпочетени по-луксозните хотели, които свалиха цените, но поддържат добро обслужване.Единствено времето леко изненада пристигащите български туристи. Заваля сняг на планината Олимп, но на брега на морето времето е слънчево и топло.", "date": "2017.09.22", "title": "Хотелите в Халкидики, Кавала и Тасос пълни само с нашенци"}
{"url": "https://news.bg/int-politics/bodigardove-na-erdogan-biyat-amerikanski-protestirashti-v-nyu-jork.html", "text": "За втори път през 2017 г. охраната на турския президент Реджеп Тайип Ердоган напада и бие американски протестиращи на територията на САЩ.По време на реч на турския държавен глава в хотел в Ню Йорк, американец в публиката се е изправил и е извикал: \"Ти си терорист, махай се от моята страна.\"В рамките на секунди той е бил \"смачкан\" от бодигардовете на Ердоган.ООН, създадена с мисията за насърчаване на мира по света, досега стана свидетел на четири пъти по време на провеждащото се Общо събрание да бъде прилагана сила срещу изявени протестиращи, наблюдаващи речи на Ердоган, според очевидци, публикували видеоклипове от инцидентите в \"Туитър\".Дори хора от публиката на събитието в Ню Йорк, организирано от Турско-американския национален координационен комитет, са удряли с юмруци протестиращите, докато са били извеждани от залата.По-рано през годината Ердоган беше на посещение във Вашингтон, като наблюдаваше небрежно, докато неговите бодигардове нападаха мирни протестиращи пред резиденцията на турския посланик в американската столица. На 15 турски охранители са повдигнати обвинения от американските власти, което предизвика остри критики от страна на Ердоган и турските власти.", "date": "2017.09.22", "title": "Бодигардове на Ердоган бият американски протестиращи в Ню Йорк"}
{"url": "https://news.bg/entertainment/do-2040-g-sto-dushi-shte-zhiveyat-na-lunata.html", "text": "До 2040 г. сто души ще живеят на Луната. Те ще се снабдяват с вода от топене на лед, жилища и инструменти, направени с 3D принтер, ще консумират растителни продукти, отгледани в почвата на Луната и ще организират \"летящи\" спортове, информира АФП в репортаж.За мнозина тези неща може да се възприемат като научна фантастика, но експерти като Бернард Фоин, посланик на Европейската космическа агенция за проекта \"Село на Луната\", възприемат целта не само като разумна, но и като осъществима.На Европейския планетарен научен конгрес в Рига тази седмица Фоин сподели как човечеството може да стъпи за постоянно на Луната и след това да разшири присъствието си.Той го сравни с разширяването на железопътния транспорт, когато набъбват селата около железопътните гари, последвани от бизнеса.До 2030 г. между шестима и десет души - учени, инженери и технически специалисти, могат да се установят на Луната, а до 2040 г. да нараснат до 100, прогнозира френският учен.През 2050 г. можете да имате 1000 и след това можете да си представите вашето семейство да се присъедини, изтъкна той пред осведомителната агенция.Според него има вероятност и да се родят деца на Луната.Шефът на Европейската космическа агенция (ЕКА) Ян Вьорнер не изключва Международната космическа станция да бъде заменена с постоянна лунна колония - футуристична идея, която е в дневния ред на форума тази седмица в латвийската столица.Космическата станция ще продължи да работи до 2024 г.Вьорнер предлага изграждане на село на Луната като следваща фаза в космическото сътрудничество между САЩ, Русия и Европа.Според експертите все още политиците не са склонни да се предприемат подобни начинания за разлика от учените и бизнеса.Липсващата връзка е, че трябва да се покаже, че може да се осъществи индустриална дейност на Луната и да се появят големи пазари.Потенциалните ресурси на Луната включват базалт и вулканична скала, които могат да бъдат използвани като сурови материали за 3D принтирани сателити, разположени от Луната.Също така на небесното тяло има Хелий-3, рядък изотоп на планетата ни, но в изобилие на Луната, който може теоретично да бъде използван за производство на по-чиста и безопасна ядрена енергия на Земята.Обаче основната цел е водата, намираща се на полюсите на Луната.Експерти твърдят, че бъдещето лежи на сътрудничеството между националните космически агенции и частния сектор, които могат да спечелят от продажбата на ресурси от Луната.Държави вече изпратиха роботи за изследване на повърхността, докато в същото време по света се провеждат експерименти с хора, живеещи в подобни условия като на Луната.", "date": "2017.09.22", "title": "До 2040 г. сто души ще живеят на Луната"}
{"url": "https://news.bg/world/15-migranti-zaginaha-v-cherno-more.html", "text": "Четирима души се удавиха, а 20 са изчезнали, след като лодка с мигранти се обърна в Черно море, информира АП, позовавайки се на турската държавна агенция.По-късно \"Дейли сабах\" информира, че най-малко 15 мигранти са загинали, а други 15 са изчезнали.Анадолската агенция съобщава, че инцидентът е станал до турското крайбрежие. Бреговата охрана в момента издирва изчезналите мигранти.Според информацията бреговата охрана е спасила 38 мигранти.През последните седмици мигрантите все по-често използват Черно море, за да достигнат крайната си цел - държавите от Западна Европа.", "date": "2017.09.22", "title": "15 мигранти загинаха в Черно море"}
{"url": "https://news.bg/economics/rayanear-otmenya-nad-20-poleta-ot-i-za-balgariya-do-kraya-na-oktomvri.html", "text": "Проблемите на нискотарифната авиокомпания \"Райънеър\" от днес засягат пряко и българските пътници.Компанията отменя над 20 полета от и за България до края на октомври.Първият полет, който няма да се осъществи, е днес от лондонското летище \"Станстед\" до София, както и обратният.Всички анулирани полети са от и до тази дестинация. Другите обявени дати с отменени полетите са 28 и 30 септември, както и 5, 6, 12, 13, 19, 20, 26 и 27 октомври.Потърпевшите имат право на обезщетение, ако полетът им е анулиран без предупреждение две седмици преди пътуването.Отмяната на полети засяга близо половин милион души в цял свят.", "date": "2017.09.22", "title": "\"Райънеър\" отменя над 20 полета от и за България до края на октомври"}
{"url": "https://news.bg/world/bombata-v-londonskoto-metro-bila-s-mnogo-eksploziv-i-shrapneli.html", "text": "Самоделната бомба, която рани 30 души след частичното си взривяване в лондонското метро преди седмица, е имала потенциал да причини много по-големи разрушения.Това заяви комисарят на лондонската полиция Кресида Дик, цитирана от Ройтерс.Бомбата беше взривена във вагон на метростанция \"Парсънс грийн\" в Западен Лондон точно преди седмица. Това беше петата голяма терористична атака в страната през тази година.До момента шестима души са задържани във връзка с атаката, от които четирима остават в ареста., каза тя в интервю за радио LBC.По думите й шест атентата са осуетени през последните няколко месеца.", "date": "2017.09.22", "title": "Бомбата в лондонското метро била с много експлозив и шрапнели"}
{"url": "https://news.bg/politics/rumen-radev-pokani-i-bil-klintan-da-poseti-balgariya.html", "text": "България може да привлече много повече инвеститори от САЩ, но за да стане това, е необходимо да си свършим домашното - борбата с корупцията трябва да се води наистина безкомпромисно.Това заяви президентът Румен Радев пред журналисти, след като проведе среща в Ню Йорк с бившия президент на САЩ Бил Клинтън.\"Имаме подкрепата на президента Клинтън за по-голямо присъствие на темата България сред американския бизнес и общество\", увери Румен Радев.Държавният глава отново е подчертал, че съществува разлика между изключително доброто ниво на двустранното политическо сътрудничество и недостатъчното присъствие на американския бизнес в България.Румен Радев е поканил Бил Клинтън отново да посети страната ни и да изнесе лекция пред български студенти. По-рано той покани и настоящия президент на САЩ Доналд Тръмп да дойде на посещение у нас. ", "date": "2017.09.22", "title": "Румен Радев покани и Бил Клинтън да посети България"}
{"url": "https://news.bg/bulgaria/chestvame-nezavisimostta-na-balgariya-1.html", "text": "На 22 септември 1908 г. във Велико Търново, с манифест, княз Фердинанд обявява независимостта на България. С този акт на практика се отхвърлят последните васални връзки с Османската империя. Княжество България става независима държава начело с коронования цар Фердинанд. Високата порта (Турция), а след това и Великите сили признават официално българската независимост. Обявен за официален празник с решение на Народното събрание от 10 септември 1998 г. Дълго време значимостта на това събитие от новата история не се оценява, но на тази дата през 1908 г. България - една от най-старите държави в Европа, отново се появява на световната карта след петвековно османско владичество.През лятото на 1908 г. младотурска революция в Османската империя завършва с успех за реформистите. Австро-Унгария - една от Великите сили наложили Берлинският договор, се готвела да анексира двете от провинциите на империята - Босна и Херцеговина - т.е. да го наруши. Затова и българският княз Фердинанд се обърнал директно към император Франц-Йосиф (срещат се във Виена) да съгласуват действията си.Междувременно, българските власти завземат източните железници в Южна България и това поражда \"известни\" икономически противоречия между Австро-Унгария и страната ни. Дори за кратко стресва Фердинанд, който се уплашва да обяви независимостта. Но правителството вече било решило това да стане на 22 септември 1908 г. в черквата \"Св. 40 мъченици\" в старата българска столица Велико Търново - символичен акт на продължение на Второто българско царство. Австро-Унгария обявява анексията на Босна и Херцеговина на 20 септември. Два дни по-късно в черквата \"Св. 40 мъченици\" княз Фердинанд прочита манифеста за обявяването на независимостта и се отслужва молебен за благоденствието на българската държава. След това министър-председателят Малинов прочита отново манифеста на историческия хълм Царевец пред събралото се хилядно множество. Провъзгласяването на независимостта не само е голям успех за българската дипломация, но и след него васалното княжество започва да се нарича царство България, а българският владетел вече се титулувал - цар.Деликатната ситуация, която настъпва след нарушаването на Берлинския договор e успешно разрешена. Първо била спечелена Британската империя, която поставя условието - да започнат преговори между българското правителство и Високата порта (Турция). Преговорите започват веднага и българската делегация е водена от Андрей Ляпчев. По време на тях, Високата порта иска България да плаща голям данък. В качеството си на министър-председател Малинов заявява, че независимост не се откупува, дори се стига до частична мобилизация на българската армия.Русия не желае военен конфликт на Балканите и се заема да посредничи в преговорите. Тя се съгласява да опрости дълга на Османската империя, останал още от Руско-турската война от 1877-78 г., в замяна на което Високата порта се отказва да иска обезщетение от България и признава независимостта й. Oфициално това става на 6 април 1909 г., след което в продължение на 10 дни европейските сили признават България за царство и за независима държава.", "date": "2017.09.22", "title": "Честваме Независимостта на България"}
{"url": "https://news.bg/press/simeonov-gneven-na-borisov-karakachanov-zamazva-informatsionno-obsluzhvane-shte-pravi-sayta-na-balgarskoto-evropredsedatelstvo.html", "text": "Европредседателството. \"Сега\":\"Информационно обслужване\" ще прави сайта на българското европредседателство\"Информационно обслужване\" е победител без конкуренция в конкурса за изработване на сайта на българското председателство на Съвета на ЕС. Държавното предприятие се оказа единствен кандидат, след като срокът за участие в обществената поръчка бе удължен.Фирмата е предложила да изпълни задачата срещу 69 900 лв. без ДДС, което е в рамките на определения финансов ресурс - 70 000 лева без ДДС. Сайтът би трябвало да е готов в срок от 20 календарни дни след подписване на договора.Страницата на българското председателство ще е на четири езика, съобразена с нуждите на хората с увреждания, ще предоставя информация, снимки и видеа от събитията. Коалиция. \"Дума\":Симеонов гневен на Борисов, Каракачанов замазва Управляващата коалиция отново показа разнобой в редиците си. За поредното разминаване първи заговори вицепремиерът Валери Симеонов. В телевизионно интервю той се оплака, че напоследък нямали диалог с Бойко Борисов и коалиционните партньори. \"От два месеца не сме правили коалиционен съвет. Управлението е общо и отговорността е обща\", промърмори лидерът на НФСБ. Симеонов е поискал от зам.-председателя на ГЕРБ Цветан Цветанов в началото на следващата седмица да се състои политически съвет между партиите в управляващата коалиция.Като основен проблем вицепремиерът изтъкна безпринципните партийни назначения. Стана ясно обаче, че причина за гнева му всъщност е диспропорция в назначенията. Според него те не отговаряли на пропорцията на ГЕРБ и \"Обединените патриоти\" в парламента. \"Няма коалиции, в които няма проблеми. С ГЕРБ имаме търкания, които са банални, по кадрови въпроси. Поставят се по партийни съображения шефове. Ще ви дам пример. Сложиха шефа на ВиК Сандаски във ВиК Добрич. Там има воден цикъл и пари, които трябва да бъдат усвоени. Някои от министрите са подложени под натиск. Винаги отстоявам позициите си\", призна причината за яда си Симеонов. Не можем да очакваме промени, ако назначаваме \"калинки\", осъзна вицепремиерът. Той дори призовава всички министри да идват при него, ако имат проблеми. Равносметка. \"Монитор\":Близо 4 млн. лева приходи в хазната от туризъм Приходите от туризъм от началото на годината до края на юли са над 3,78 млрд. лева, което представлява ръст от 10,7 на сто. Само за юни и юли в хазната са постъпили над 2,27 млрд. лева. Регистрираме устойчив ръст на туризма, очакванията са за годишен ръст от 7-10 на сто. Това каза министърът на туризма Николина Ангелкова по bTV в равносметка на летния сезон.По думите й предстои прекратяването на общо 4 договора за концесии на плажове. Два от тях ще бъдат спрени заради системни нарушения. Става дума за плажовете \"Созопол централен\" и \"Слънчев ден\", каза тя и поясни, че при тези наематели е имало нарушения в стопанисването на плажовете и не са плащали концесионната вноска. Нападение. \"24 Часа\":Възпитател поема двама от нападателите на учителя в СадовоВъзпитател ще работи със 17-годишните Атанас Георгиев и Емил Янев и техните семейства до произнасяне на съда. Това реши на свое заседание местната комисия за борба с противообществените прояви на на малолетни и непълнолетни в Садово. Членовете й се събраха днес след побоя над преподавателя по английски в селскостопанската гимназия Антон Велков.\"Третият ученик - Васко Георгиев, е на 18 г. и затова за него нямаме правомощия да определим същата мярка\", коментира секретарят на комисията Ели Стоянова. Тя уточни, че възпитателят вече е провел разговори с Емил и родителите му. Беседите с Атанас Георгиев, който е ударил Велков с дървен кол по главата, ще започнат след излизането му от ареста. Очаква се в началото на следващата седмица в гимназията да се състои учителски съвет, на който ще се реши какви наказания да бъдат наложени на трите момчета. Учители вече са посетили семействата им в ромската махала на Чешнигирово и са ги поканили да присъстват.", "date": "2017.09.22", "title": "Симеонов гневен на Борисов, Каракачанов замазва; \"Информационно обслужване\" ще прави сайта на българското европредседателство"}
{"url": "https://news.bg/disasters/273-sa-zhertvite-na-moshtniya-trus-v-meksiko.html", "text": "Най-малко 273-ма са загиналите при мощния трус в Мексико тази седмица, предаде \"Инипендънт\". Хиляди са ранените. Припомняме, че земетресение от 7,1 по Рихтер разтърси страната във вторник.Броят на загиналите и ранените непрекъснато нараства. Все още продължават спасителните операции, тъй като се предполага, че има много затрупани под руините на сгради. Оцелели бяха извадени при издирванията. Сред тях има и деца. Това е пореден разрушителен трус за месеца. ", "date": "2017.09.22", "title": "273 са жертвите на мощния трус в Мексико "}
{"url": "https://news.bg/int-politics/erdogan-e-priyatel-zayavi-tramp.html", "text": ". Това заяви американският му колега Доналд Тръмп, предадоха световните информационни агенции. Двамата проведоха среща по време на заседанието на Общото събрание на ООН.Висока оценка даде Тръмп на управлението на Ердоган. По думите му, държавният глава управлява много трудна част от света.Агенциите припомнят инцидента от май тази година във Вашингтон, който обтегна отношенията между двете държави. През юни полицията в американската столица повдигна обвинения на 18 турски охранители.Всички те са замесени в сблъсъци от миналия месец пред резиденцията на посолството на Турция след срещата на турския президент Реджеп Ердоган с Доналд Тръмп в Белия дом.Тогава поддръжници на Ердоган и охраната пред посолството се сбиха скюрдски и арменски протестиращи, които обвиняват турския лидер в грубо нарушаване на човешките права.Десетки бяха ранени при сблъсъците.Очаквано, турският президент остро критикува решението на американските власти.Той предупреди, че то няма да остане без последствия и ще бъде направено всичко възможно срещу него.", "date": "2017.09.22", "title": "Ердоган е приятел, заяви Тръмп "}
{"url": "https://news.bg/int-politics/niki-heyli-otreche-ambitsii-da-zaeme-posta-darzhaven-sekretar-na-sasht.html", "text": "Американският представител в ООН Ники Хейли отрече амбиции да заеме поста държавен секретар на САЩ, предаде CBS.Тя не се цели в мястото на Рекс Тилърсън.Това заяви тя в отговор на журналистически въпрос по време на Общото събрание на ООН. Така Хейли опита да сложи край на спекулациите. Отдавна името й се спряга за този пост и е вероятно тя да наследи Тилърсън ако той се оттегли. Самата тя коментира, че твърде много се обсъжда какво прави и какво би трябвало да прави. По думите й, това, което прави, е да си върши добре и отговорно работа. Повод за слуховете стана фактът, ч напоследък Тилърсън и президентът Доналд Тръмп изглеждат дистанцирани. ", "date": "2017.09.22", "title": "Ники Хейли отрече амбиции да заеме поста държавен секретар на САЩ"}
{"url": "https://news.bg/int-politics/dvama-ot-zadarzhanite-za-londonskiya-atentat-sa-na-svoboda.html", "text": "Двама от арестуваните след атентата в лондонското метро са били освободени, предаде CBS News. Няма да им бъдат повдигнати обвинения. Най-малко шестима бяха задържани след кървавия акт на насилие. За някои от тях стана ясно, че са бежанци от Ирак и Сирия, осиновени преди години от британски семейства. Припомняме, че при атентата нямаше жертви, но бяха ранени 30 души. Отговорност пое групировката \"Ислямска държава\", но американските и британски служби не намериха доказателства, че това отговаря на истината. Вероятност групировката да е повлияла с пропагандата си върху извършителите обаче има. Атентатът беше петата терористична атака във Великобритания в рамките на шест месеца, които отнеха живота на общо 35 души.Тревогата за заплаха от тероризъм беше повишена до най-високото \"критично\" равнище в петък, което означава, че нова атака се смята за непосредствено предстояща. Тревогата беше свалена с едно ниво надолу до \"тежка\" в неделя.", "date": "2017.09.22", "title": "Двама от задържаните за лондонския атентат са на свобода"}
{"url": "https://news.bg/int-politics/nato-podkrepya-ukrayna-za-mirotvortsite-na-oon.html", "text": "Генералният секретар на НАТО Йенс Столтенберг подкрепи украинското предложение ООН да изпрати в източната част на страната миротворци, предаде \"Интерфакс\". Това заяви той след срещата си с руския външен министър Сергей Лавров. Той допълни, че и руското предложение е взето под внимание. Преди това Киев получи подкрепата и на САЩ за разполагането им \"включително и по неконтролираната част от украинско-руската граница, което би довело до предотвратяване възможно проникване на руски войници и руски оръжия\".Това бе повод за пореден спор между Русия и Украйна - дали да бъдат разположени по границата или по цялата територия на конфликта. Проруските сепаратисти обвиниха Украйна и САЩ, че са за продължаване на военния конфликт, щом не подкрепят руското предложение. ", "date": "2017.09.22", "title": "НАТО подкрепя Украйна за миротворците на ООН"}
{"url": "https://news.bg/bulgaria/posreshtame-esenta.html", "text": "Астрономическата есен настъпва днес в 23:02 часа.Днес настъпва есенното равноденствие, а денят и нощта ще са с еднаква продължителност.След това денят постепенно ще намалява, а нощта ще се увеличава.Есента, както и останалите сезони се дължат на наклона на земната ос, който е 23.5° спрямо орбиталната равнина в която се движи Земята. Поради този наклон различни части на планетата са подложени на различно осветяване от страна на Слънцето.Есента е преходен сезон с понякога доста високи температури в началото (циганско лято) и умерени до по-ниски към края, когато зимното слънцестоене (около 21 декември в Северното полукълбо и 21 юни в Южното полукълбо) бележи астрономическото начало на следващия сезон.", "date": "2017.09.22", "title": "Посрещаме есента"}
{"url": "https://news.bg/world/izrael-udari-letishteto-v-damask.html", "text": "Две ракети поразиха летището в Дамаск тази сутрин, съобщава ливанската телевизия al-Mayadeen, цитирана от Ройтерс.Медията отбелязва, че вероятно атаката е извършена от израелски самолети, извън границите на Сирия.Разпространява се информация, че сирийските военни са съобщили, че са свалили израелски безпилотен самолет в отговор на атаката.От Сирийския център за наблюдение на човешките права съобщиха, че израелски самолети са изстреляли ракети към оръжеен склад на \"Хизбула\" до летището.\"Таймс оф Израел\" отбелязва, позовавайки се на арабски медии, че израелски самолети са ударили конвой на \"Хизбула\" с оръжия до Дамаск.Според информацията три отделни атаки са извършени до международното летище в сирийската столица. Известно е, че районът е бастион на подкрепяната от Иран групировка.Няма информация за щети и жертви.На този етап няма коментар от страна на Израел, Сирия или \"Хизбула\".По-рано този месец Израел е ударил съоръжение в Северозападна Сирия, където се смята, че правителството е складирало химически оръжия и ракети. Двама души са убити.", "date": "2017.09.22", "title": "Израел удари летището в Дамаск"}
{"url": "https://news.bg/politics/prodalzhavame-da-gradim-istoriyata-uveryava-borisov-za-denya-na-nezavisimostta.html", "text": "Премиерът Бойко Борисов честити Деня на Независимостта на България, обявена преди 109 г., като същевременно изради дълбокото си уважение към българската държавност, съобщават от Министерския съвет. \"България е минала през много трудни моменти в историята си, но силният дух и волята на народа винаги са побеждавали неблагоприятните събития и са давали тласък за развитието ни. С тази енергия и желанието да просперираме нашите прадеди са се преборили за провъзгласяването на независимостта на България и за превръщането ѝ в равноправна на другите държави. Благодарение на техните усилия се издига международният авторитет на страната ни\", подчертава Борисов.Той призовава в този ден да изразим своята почит и признателност към всички, които са отстоявали правото на българския народ и държава на самостоятелен избор и са работили за техния културен и икономически напредък, за преуспяването им.\"Днес ние продължаваме да градим историята, като наследяваме великите дела на тези българи и именно затова трябва да бъдем още по-отговорни за съдбата на следващите поколения. Като независима държава, част от голямото европейско семейство, България е на прага да стане за първи път в нашата история председател на най-силния икономически съюз в света. Всичко това е плод на усилията и работата на много българи през годините. Нека не ги забравяме и да продължим достойно делото им\", завършва министър-председателят. ", "date": "2017.09.22", "title": "Продължаваме да градим историята, уверява Борисов за Деня на Независимостта"}
{"url": "https://news.bg/world/kitay-napadna-standard-poor-s.html", "text": "Китай разкритикува решението на рейтинговата агенция Standard & Poor's да намали кредитния рейтинг на страната, съобщава АФП.Агенцията намали рейтинга на азиатския гигант от АА- до А+. Подобно решение взе през май и другата голяма агенция Moody's, продиктувано от увеличаващия се дълг на Китай.Според Пекин решението на Standard & Poor's е \"грешка\" и се основава на \"клишета\" за китайската икономика., се казва в съобщение на финансовото министерство, допълвайки, че ходът е \"смущаващ\".Според ведомството агенцията пренебрегва изключителните характеристики на структурата за повишаване на капитала на китайските финансови пазари.", "date": "2017.09.22", "title": "Китай нападна Standard & Poor's"}
{"url": "https://news.bg/education/v-bosilegrad-propishtyaha-ot-problemite-s-obuchenieto-po-maychin-ezik.html", "text": "В открито писмо до образователните институции у нас и в съседна Сърбия директорът на гимназията в Босилеград Антон Тончев призовава за решаване на проблемите с обучението по майчин език в учебното заведение, съобщава БНР.Осигуряването на учебници на български език за учениците в Босилеград се бави от години.За обучението по майчин език за учениците в Босилеград са необходими 15 учебника за началното училище и 7 учебника за гимназията. Превеждането им започнало през 2015 г., засега обаче учебници за занятията в самото училище и гимназията няма. За 7-и и за 8-и клас в началното училище и за 9-и клас в гимназията в Босилеград изобщо липсват учебници.В горния курс да изучават български език са записали десет средношколци в 9-и клас, десет - в 10-и клас, четиринайсет - в 11-и клас, и девет в 12-и клас. Те учат по записки от преподаваното им от учителите.В края на месеца в Босилеград се очаква посещение на представители на комисията по образованието в Народното събрание и на експерти на просветното министерство, пред тях проблемите с учебниците и обучението в училището и гимназията в Босилеград ще бъдат поставени за неотложно решаване.", "date": "2017.09.22", "title": "В Босилеград пропищяха от проблемите с обучението по майчин език"}
{"url": "https://news.bg/world/yadosani-frenski-fermeri-blokiraha-shanz-elize.html", "text": "Ядосани френски фермери блокираха известния булевард \"Шанз-Елизе\" на протест срещу селскостопанската политика на правителството, информира АП.Стотици демонстранти блокираха сутрешния трафик по натоварения булевард. Някои от тях носеха плакати като \"Макрон убива фермерите\".За да успокои протестиращите, френският министър на екологията Никола Юло говори пред демонстрантите и чу техните оплаквания, докато представители на фермерите бяха приети в Елисейския дворец.Фермерите недоволстват от това, че правителството на Макрон забранява използването на спорния хербицид глифозат. Смята се, че пестицидът е карциногенен.Десетки въоръжени полицаи бяха разположени, а също така полицията постави метални бариери, за да ограничи демонстрацията.", "date": "2017.09.22", "title": "Ядосани френски фермери блокираха \"Шанз-Елизе\""}
{"url": "https://news.bg/world/super-malariya-obhvana-yugoiztochna-aziya.html", "text": "Бързото разпространение на \"супер малария\" в Югоизточна Азия е обезпокоителна световна заплаха, предупреждават учени, информира БиБиСи.Тази опасна форма на паразитната болест не може да бъде победена с основните медикаменти против малария.\"Супер маларията\" се появила в Камбоджа или след това се е разпространила в Тайланд, Лаос и сега във Виетнам.Екипът в Оксфордския изследователски център за тропически болести в Банкок предупреди, че има реална опасност маларията да се превърне в нелечима болест.Професор Аржън Дондърп поясни пред БиБиСи: \"\".Около 212 милиона души заболяват от малария всяка година. Причинява се от паразит, който се разпространява от комари. Маларията е голям убиец на деца. Лекува се с артемизинин в комбинация с пипераквин. Но артемизининът е все по-малко ефективен, което би било катастрофа за Африка, където са 92% от всички случаи.", "date": "2017.09.22", "title": "„Супер малария” обхвана Югоизточна Азия"}
{"url": "https://news.bg/world/madrid-izprati-hilyadi-politsai-v-kataluniya.html", "text": "Министерството на вътрешните работи на Испания съобщи, че е изпратило още полицаи в Каталуния за поддържане на реда и за предотвратяване провеждането на незаконния референдум за независимост, съобщава Ройтерс.Каталуния, която иска да проведе плебисцит на 1 октомври за отделяне от Испания, си има собствена полиция, наречена Mossos d\"Esquadra, макар че националната Гражданска гвардия действа в региона и често си сътрудничи с местната полиция.Ведомството не разкри колко служители на реда са изпратени, но според испански медии става въпрос за 3000-4000 полицаи, които вече са пристигнали или пътуват към богатия район.Те ще се присъединят към 5000 полицаи в Каталуния и към 17 000 служители от Mossos d\"Esquadra.Ще им бъде възложена задача да наблюдават обществените места и да поддържат реда, ще действат в случай, че се провежда незаконният референдум, се казва в съобщение на министерството и се допълва, че ще подпомагат Mossos d\"Esquadra.Министерството е уведомило служителите в Каталуния, че няма да могат да излизат в отпуск между 20 септември и 5 октомври.По-рано тази седмица каталунското правителство обвини Мадрид, че поема контрол над местната власт, след като държавната полиция нахлу в учреждения и арестува местни представители на властта.", "date": "2017.09.22", "title": "Мадрид изпрати хиляди полицаи в Каталуния"}
{"url": "https://news.bg/int-politics/prezidentat-na-rumaniya-otmenya-poseshtenie-v-ukrayna-zaradi-zakona-za-ezika.html", "text": "Президенът на Румъния е отменил посещение в Украйна, планирано за следващия месец, протестирайки срещу закона, който според критиците би нарушил правата на етническите малцинства в бившата съветска република, съобщава \"Асошиейтед прес\".В изявление по-рано днес в Ню Йорк, където присъства на Общото събрание на ООН, румънският президент Клаус Йоханис заяви, че неговото съобщение било \"изключително... твърд дипломатически сигнал\".Йоханис също така разкрил, че е отменил предстоящо посещение в Букурещ на украинския президент Петро Порошенко.Йоханис каза, че бил \"много, много неприятно изненадан\" от гласуването в украинския парламент.Законът, приет на 5 септември, преструктурира украинската образователна система и изрично упоменава, че украинският език ще бъде основният език, използван в училищата. Украинските власти отхвърлиха твърдението, че езиците на малцинствата ще бъдат премахнати от образователната система.Русия, Унгария и Молдова също изразиха опасения от закона, отбелязва \"Асошиейтед прес\", като очевидно изразената позиция от страна на българското правителство по темата не е била достатъчно твърда, за да бъде \"чута\" на международно равнище.", "date": "2017.09.22", "title": "Президентът на Румъния отменя посещение в Украйна заради закона за езика"}
{"url": "https://news.bg/world/makron-se-podpisa-pod-spornite-reformi-na-pazara-na-truda.html", "text": "Френският президент Еманюел Макрон се подписа под реформи, които ще променят сложния Кодекс на труда. С подписа промените се превръщат в закон, информира АФП.Ройтерс уточнява, че Макрон официално се е подписал под пет указа. Агенцията коментира, че това е първата голяма икономическа реформа на новия президент от поемането на властта през май.Самият президент обяви, че указите ще се превърнат в закон през следващите дни, въпреки че те нямат да влязат в сила, докато не бъдат подписани други укази с повече подробности преди края на годината.Мерките, които доведоха до големи протести, имат за цел да предоставят на работодателите по-голяма гъвкавост при договаряне на заплащането и условията с работниците, а също така улесняват уволненията и наемането на работници.Хилядите протестиращи през този месец се опитаха да им бъде чут гласа, тъй като се опасяват, че новият закон е в полза на социалния дъмпинг и отслабва позициите на синдикатите. Левите партии са категорично против промените.\"Националният фронт\" предупреди, че реформите са в полза на големите компании, а не на малкия и средния бизнес.На 31 август френското правителство обяви плана за реформиране на регулациите на пазара на труда, за да даде повече свобода на работодателите и да се стимулира икономиката.", "date": "2017.09.22", "title": "Макрон се подписа под спорните реформи на пазара на труда"}
{"url": "https://news.bg/world/sazdadoha-antitela-atakuvashti-99-ot-virusa-na-hiv.html", "text": "Учени са създали антитяло, което атакува 99% от вируса на ХИВ и може да предотврати инфекцията при примати. Той е създаден, за да атакува три критични части на вируса - което прави по-трудно ХИВ да се съпротивлява на неговите ефекти.Международната организация за борба със СПИН коментира, че това е \"вълнуващ пробив\". Опити с хора ще започнат през 2018 г., с надеждата това да предотврати или лекува инфекция, съобщава БиБиСи.Човешките тела трудно да се борят с ХИВ поради невероятната способност на вируса да мутира и да променя външния си вид.След години на инфекция малък брой пациенти разработват мощни оръжия, наречени \"широко неутрализиращи антитела\", които атакуват ХИВ и могат да убият големи количества от вируси на ХИВ.Изследователите се опитват да използват \"широко неутрализиращи антитела\" като начин за лечение на ХИВ или за предотвратяване на инфекцията. Проучването, публикувано в списание Science, комбинира три такива антитела в още по-мощно \"три специфично антитяло\".Д-р Гари Набел, главният научен сътрудник на Sanofi и един от авторите на доклада, заявява \"Те са по-мощни и имат по-голям обхват от всяко открито естествено антитяло, което е известно\". Най-добрите природни антитела атакуват 90% от вирусите на ХИВ. \"Ние получаваме 99% покритие и покритие при много ниски концентрации на антитялото\", допълва д-р Набел.Експериментите с 24 маймуни показва, че никоя от тези, които са получили \"три-специфичното антитяло\", не са развили инфекция, когато са инжектирани по-късно с вируса. Д-р Набел коментира, че \"това е доста впечатляваща степен на защита.\"Работата включва учени от Харвардското медицинско училище, The Scripps Research Institute и Масачузетския технологичен институт.Клиничните изпитания и тестване на антитялото при хората ще започнат през следващата година. Професор Линда-Гейл Бекер, президент на Международната организация за борба със СПИН коментира, че \"тази статия съобщава за вълнуващ пробив\".\"Тези супер-инженерни антитела, като че ли излизат извън естественото и могат да имат повече приложения, отколкото предполагахме досега. Още сме в много ранна фаза, но като учен с нетърпение очаквам първите опити през 2018 година. Като лекар в Африка, чувствам неотложността да потвърдя тези открития с хората възможно най-скоро\", допълва професор Бекер.Д-р Антъни Фоучи, директор на Американския национален институт по алергии и инфекциозни болести коментира, че това е интригуващ подход. \"Комбинации от антитела, всяко от които се свързва с отделна част на ХИВ, най-добре могат да преодолеят защитата на вируса и да се постигне ефективно лечение и превенция на базата на антититела.\"", "date": "2017.09.22", "title": "Създадоха антитела, атакуващи 99% от вируса на ХИВ"}
{"url": "https://news.bg/world/rumen-radev-nezavisimostta-ne-e-dadenost.html", "text": "В Деня на Независимостта отдаваме почит към всички, които с делата си, а понякога и с живота си, отстояваха и отстояват свободата, суверенитета и честта ни като народ и държава. Това е написал в официалната си страница във Фейсбук президентът Румен Радев.Независимостта не е даденост, а поведение и достойнство, които зависят от всички нас, гражданите.Честит празник и нека бъдем на висотата на онези, които го изпълват със съдържание!. За това призова още президентът.", "date": "2017.09.22", "title": "Румен Радев: Независимостта не е даденост"}
{"url": "https://news.bg/world/korab-s-migranti-potana-v-cherno-more.html", "text": "Най-малко 21 души са загинали при потъването на кораб с мигранти в Черно море.Това съобщи турската брегова охрана. Оттам уточняват, че други най-малко 7 души са в неизвестност.Те са издирват край турския бряг. Все пак близо четиринадесет мигранти бяха спасени към обяд.Бременна жена загуби бебето си, въпреки намесата на службите за спешна помощ.Корабокрушението стана на 64 морски мили от местността Кефкен, в северозападната част на Турция.По предварителни данни корабът е пътувал към Румъния.", "date": "2017.09.22", "title": "Кораб с мигранти потъна в Черно море"}
{"url": "https://news.bg/world/moldova-iska-izteglyaneto-na-ruskite-voyski-ot-pridnestrovieto.html", "text": "Молдовския премиер Павел Филип поиска изтеглянето на руските войски от непризната сепаратистка област Приднестровието, предаде РИА \"Новости\".Агенцията отбелязва, че искането е отправено в негова реч пред Общото събрание на ООН, която се провежда в Ню Йорк.\"Ние повтаряме нашето искане за пълното и безусловно изтегляне на така наречената оперативна група на руски военни, наследник на бившата 14-та съветската армия, които са незаконно на територията на Република Молдова\" - каза Филип.На територията на Приднестровието е оперативна група от руски войски. Основните задачи са мироопазващата мисия и защитата на складовете с боеприпаси.", "date": "2017.09.22", "title": "Молдова иска изтеглянето на руските войски от Приднестровието"}
{"url": "https://news.bg/world/sasht-nikoya-raketa-nyama-da-priblizhi-guam.html", "text": "САЩ са готови и могат с всички средства да защитят Гуам.Това заяви помощник-държавният секретар на САЩ Сюзан Торнтън.Тя припомни, че американската армия има всички възможности да засече и свали всяка ракета, която е изстреляна от Северна Корея срещу разположения в Тихия океан остров Гуам.Изказванията на Сюзан Тортън идват на фона на ескалацията на напрежението на между Белия дом и Пхенян.Комунистическият режим вече заплаши, че се готви да взриви най-мощната водородна бомба в региона на Тихия океан.", "date": "2017.09.22", "title": "САЩ: Никоя ракета няма да приближи Гуам"}
