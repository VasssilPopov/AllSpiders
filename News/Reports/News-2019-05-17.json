{"url": "https://news.bg/world/italiya-dopusna-spaseni-migranti.html", "text": "Италия е допуснала в страната спасени по-рано бедстващи в морето мигранти. Това се случва въпреки заявената от правителството още с идването му на власт политика на \"затворени врати\" за нелегалната имиграция. Допълва се, че групата се състои от семейства с деца. Общо 65 души са били спасени 2 дни по-рано. Страната вече не може да се справи с прииждащите от Африка и Близкия изток по море стотици хиляди мигранти всяка година. Припомняме, че хиляди африкански мигранти, опитващи се да стигнат до Европа през Либия с примитивни лодки и кораби, бяха спасявани от удавяне и отвеждани в центрове в Триполи.Либия се очерта като основна транзитна точка за Европа за онези жители на Африка, които търсят по-добър живот.Това обаче се случва в хаоса на боевете между съперничещи въоръжени групировки в страната.Хиляди мигранти се намират в момента в центрове за настаняване в Италия. ", "date": "2019.05.17", "title": "Италия допусна спасени мигранти "}
{"url": "https://news.bg/crime/sadat-ostavi-v-aresta-ruskata-izmamnichka-izdirvana-ot-interpol.html", "text": "Съдът в Бургас наложи мярка \"временно задържане\" за срок до 40 дни спрямо рускинята Елена М.Чужденката се издирва от руските власти за три измами в особено големи размери, осъществени на територията на Русия между април 2013 г. и септември 2014 г. (за сумата от 19 милиона руски рубли), както и март и август 2015 г. (за сумата от близо 500 000 щатски долара).У нас за подобни престъпления могат да бъдат квалифицирани като \"измама\" в големи размери - наказуема с \"лишаване от свобода\" за срок от 1 г. до 8 г., или като \"измама\" в особено големи размери - наказуема с \"лишаване от свобода\" за срок от 3 г. до 10 г.Българските власти са получили Постановление за наложена мярка за неотклонение \"задържане под стража\" от 26 февруари тази година, постановена от Хорошевския районен съд в Москва.Съдебните власти в Русия възнамеряват да поискат екстрадиция на Елена М.Припомняме, в Бургас заради обявяването й за международно издирване от Интерпол.Според окръжния прокурор има реална опасност Елена М. да се укрие или да извърши ново престъпление.Съдът прие мотивите на прокурора и задържа чужденката за 40 дни.Решението на Окръжния съд в Бургас подлежи на обжалване.", "date": "2019.05.17", "title": "Съдът остави в ареста руската измамничка, издирвана от Интерпол"}
{"url": "https://news.bg/society/vazstanovyavat-dvizhenieto-na-vlakovete-mezhdu-levski-i-svishtov.html", "text": "Възстановяват движението на влаковете между Левски и Свищов, информира БНР, позовавайки се на БДЖ.От националния превозвач обаче не са се ангажирали с конкретен час.Железопътната линия в междугарието Разделен пост Морава - Ореш бе прекъсната от пороя късно вчера, което наложи превоз на пътниците с автобуси.Припомняме, че  с големина на бобено зърно нанесоха значителни материални щети в Свищовско. Това беше и причината да бъде прекъсната железопътната линия при село Морава. ", "date": "2019.05.17", "title": "Възстановяват движението на влаковете между Левски и Свищов"}
{"url": "https://news.bg/crime/osadiha-podkupniya-direktor-na-gorskoto-v-silistra.html", "text": "Окръжният съд в Силистра призна бившият директор на \"Държавно горско стопанство\" в града за виновен за искане и получаване на 4 600 лева подкуп от служител на търговско дружество от град Дулово, съобщават от пресслужбата на съда.Георги Митев поискал сумата, за да не извърши действия по служба. По искане на подсъдимия съдът е разгледал делото по реда на съкратено съдебно следствие. Директорът на горската стопанство се е признал за виновен. Силистренският окръжен съд му наложи наказание 2 години и 4 месеца \"лишаване от свобода\" и отложи изтърпяването му за срок от 5 години. Осъденият трябва да заплати и глоба в размер на 5 000 лева. Освен това той е лишен от правото да заема ръководна длъжност в структурите на \"Северно-централно държавно предприятие\" - Габрово за срок от 3 години.Присъдата на Окръжен съд подлежи на обжалване или протест пред Варненския апелативен съд.Припомняме, Митев беше миналата година. Няколко дни по-късно той беше ", "date": "2019.05.17", "title": "Осъдиха подкупния директор на горското в Силистра"}
{"url": "https://news.bg/crime/kpkonpi-iska-otnemane-na-imushtestvoto-na-emiliyan-gebrev-i-sina-mu.html", "text": "Антокорупционната комисия внесе в съда иск за конфискацията на имуществото на Емилиян Гебрев и cинa мy Xpиcтo за 13 млн. лв. , съобщи БНР.По иска вече е образувано гражданско дело.Кoмиcиятa иска oтнeмaнe нa имoти и нa aвoapи пo бaнĸoви cмeтĸи. Проверката е установила несъответствие в декларираната от Гебрев и сина му собственост.Припомняме, че малко преди да се разпространи новината за отравянето на Гебрев, бизнесменът се сдоби с прецизирано обвинение за закупуването на \"Дунарит\" през 2015 година. От своя страна обаче Емилиян Гебрев заяви, че е убеден, че Зам.-главният прокурор Иван Гешев пък заяви, че военният завод е актив на \"Корпоративна търговска банка\" и НАП и КПКОМПИ би трябвало да имат интерес да го придобият.Кризата около собствеността на оръжейния бизнес беляза лятото е есента на 2017 година, когато бяха отнети лицензите на военния завод \"Емко\". След няколко протеста пред Министерски съвет и поредица от срещи, , . Преди това  на \"Емко\" с издирване на акции на \"Дунарит\". Припомняме, че по случая с отравянето на Гебрев вестник \"Капитал\" писа, чеСлед това специализираният британски сайт за разследваща журналистика Bellingcat е установил, че , който е бил във Великобритания по време на отравянето на , е пристигнал в България няколко дни преди българският предприемач и неговият син сериозно да се разболеят след отравяне с неустановено вещество.Третият заподозрян е 45-годишният с агентурно име \"Сергей Вячеславович Федотов\", който според Bellingcat е високопоставен служител на ГРУ. Както при  \"Скрипал\", агентите \"Александър Петров\" (истинско име Александър Мишкин) и, агентурното име на \"Федотов\" е създадено през 2010 г., като преди това няма никакви свидетелства за съществуването на такава личност.", "date": "2019.05.17", "title": "КПКОНПИ иска отнемане на имуществото на Емилиян Гебрев и сина му "}
{"url": "https://news.bg/world/sasht-sa-nay-vrazhdebno-nastroeni-kam-aborta-sred-razvitite-darzhavi-po-sveta.html", "text": "САЩ са далеч по-враждебно настроени към аборта от всяка друга държава в развития свят, показва социологическо проучване в 23-те най-големи държави в света, цитирано от \"Гардиън\".Сондажът на YouGov-Cambridge Globalism, който е проведен преди решението на американския щат  в САЩ, разкрива, че 46% от американците са на мнение, че абортът е недопустим в сравнение с 38%, които са на противоположното мнение.Изследването поставя САЩ наравно с развиващи се държави като Индия (48-37%) и Турция (47-41%). Зад САЩ се нареждат Япония (41%); Полша (35%); Италия (30%); Испания (29%); Канада (26%); Германия (23%); Великобритания (17%); Франция (11%) и др.Поддръжниците на президента на Съединените щати са още повече срещу аборта: 78% от подкрепящите Тръмп казват, че абортът е недопустим, докато 18% го одобряват. В селските райони е значително по-висок процентът на тези, които са срещу аборта в сравнение с градовете.Хората, които симпатизират на позициите на американския лидер често са тези, които искат по-голяма религиозност в обществения живот, например молитви в училищата.По-образованият е по-вероятно да одобри правото на жената на аборт. По-възрастните са по-консервативни от по-младите по отношение правото на жената на аборт: 53% от тези на 55 г. и повече са против в сравнение с 34% на възраст между 18 и 24 г.Патриотите са по-враждебно настроени към аборта в сравнение със средния американец. От тези, които посочват САЩ като най-добрата страна в света, 65% са против абортите.Средният Запад е регионът в САЩ, където най-негативно гледат на аборта (49%).", "date": "2019.05.17", "title": "САЩ са най-враждебно настроени към аборта сред развитите държави по света"}
{"url": "https://news.bg/int-politics/v-dnr-ustanovili-porachitelite-i-izpalnitelite-na-ubiystvoto-na-zaharchenko.html", "text": "Разследването е установило организаторите, изпълнителите и поръчителите на убийството на първия ръководител на самопровъзгласилата се сепаратистка Донецка народна република (ДНР) Александър Захарченко. Това обяви настоящият ръководител на ДНР Денис Пушилин, цитиран от руските медии.Той добави, че са успели да възстановят цялата схема на престъпната операция - от подготовката до изпълнението - и да разберат, че сред поръчителите имало \"високопоставени граждани на Украйна\".\"Много високопоставени. Също така граждани на други страни, които подкрепят режима в Киев. Наказателното дело, заведено по този въпрос, е под специален контрол. Всички виновни трябва да бъдат наказани\", заключи Пушилин.Конкретните фамилни имена все още не са посочени, тъй като не всички причастни към убийството били задържани, а само \"една от групите\".Ръководителят на ДНР загина на 31 август 2018 г. след експлозия в кафене \"Сепар\" в центъра на Донецк. Той беше на 42 години.Още една жертва на нападението стана бодигард, общо пострадаха 11 души.Проруските власти на ДНР успяха да задържат служител на Службата за сигурност на Украйна, който признал, че това било диверсия от страна на Киев.", "date": "2019.05.17", "title": "В ДНР установили поръчителите и изпълнителите на убийството на Захарченко"}
{"url": "https://news.bg/crime/738-visshi-chinovnitsi-imali-nesaotvetstvie-v-deklaratsiite-si.html", "text": "В Антикорупционната комисия провериха встъпителните и финалните имотни декларации от януари до септември 2018 г. на висшите чиновници. Прегледани са декларациите на 5 116 задължени с ежегодна декларация лица.Комисарите са проверили декларациите на 3 568 задължени лица, с встъпителна декларация, на 400 задължени лица, с финална декларация за имущество и интереси. Проверката на имуществените декларации обхваща, освен задължените лица, техните съпруг/а или приятеля, с когото живеят на семейни начала.За общо 738 задължени по закона лица проверката приключи с доклад за несъответствие.637 висши чиновници са подали коригираща декларация след проверка на КПКОНПИ, съобщиха от Комисията за противодействие на корупцията и отнемане на незаконно придобито имущество.От проверените публични личности на отговорни позиции, които са задължени да декларират доходи и имущество 98 задължени лица не са подали коригираща декларация. Други 35 са подали коригираща декларация и са декларирали пред Комисията, че не желаят да бъде публикувано с кого са във фактическо съжителство на съпружески начала и за него е установеното несъответствието.Трима са подали непълна коригираща декларация и са декларирали, че не желаят да бъде публикувана информацията за човека, с когото живеят на семейни начала.В докладите на Антикорупционната комисия има данни за недекларирани притежавани и придобити:.При несъответствие от Комисията уведомяват разследвания, който има право в 14-дневен срок да подаде пред Комисията коригираща декларация на основание чл. 46, ал. 1 от закона или направи писмени възражения.При несъответствие след срока за подаване на коригираща декларация в размер на не по-малко от 5000 лв., Комисията предоставя докладите си на Националната агенция за приходите.При установено несъответтсвие от 20 000 лв. и повече от Комисията проверяват имотите на човека, който заема висша публична длъжност.Проверени са: министри; народни представители; кметове, председатели на общински съвети и главни архитекти на общини; изпълнителни директори и управители на болнични заведения; ректори на университети; лица, упълномощени по реда на Закона за обществените поръчки за провеждане на процедурите и сключване на договорите; ръководители на бюджетни организации, които изпълняват функции на органи за финансово управление и контрол на средства от Европейските фондове и програми; началници на митнически пунктове; директори на държавни горски и ловни стопанства; председатели и заместник - председатели на държавни агенции и комисии и други.", "date": "2019.05.17", "title": "738 висши чиновници имали несъответствие в декларациите си "}
{"url": "https://news.bg/world/palestina-prizova-evropa-da-otgovori-na-sporazumenieto-na-veka-na-tramp.html", "text": "Европа трябва да отговори колективно на очакваното \"споразумение на века\" на Доналд Тръмп за Близкия изток и да не позволява да се оставя всичко в ръцете на \"безразсъден водач\".Това предупреди палестинският външен министър Рияд ал Малики, цитиран от \"Гардиън\".През следващия месец се очаква Джаред Къшнър, зет и съветник на Тръмп, да представи дългоочаквания план за Близкия изток.Малики обаче предупреди, че предложенията граничат с връщане към колониализма. Пред \"Чатъм хаус\" в Лондон той поясни, че палестинският президент Махмуд Абас е готов да проведе директни преговори с израелския премиер Бенямин Нетаняху по покана на руския лидер Владимир Путин, ако срещата е добре подготвена и има вероятност за конкретни резултати.Но той призова Европа да престане да бъде наблюдател в мирния процес за Близкия изток.\"Що се отнася до това кой води мирните усилия, светът остави волана в ръцете на безразсъден шофьор\", смята палестинският дипломат.Според него \"споразумението на века\" ще потвърди \"вековното изпитание на палестинците: няма независимост, суверенитет, свобода и справедливост\".В последния момент палестинците лобират европейските сили да се опитат да окажат влияние върху Вашингтон преди да публикува плана.\"Победата над колониализма не може да е само наша отговорност. Ние повече от всякога се нуждаем от коалиция на желаещите за спасяване на мира\", призова Малики.По думите му палестинците са прекъснали всички контакти с администрацията на Тръмп. Те са се срещнали с Къшнър 36 пъти през 2017 г., след това внезапно всички контакти са прекратени, палестинското посолство във Вашингтон е затворено, САЩ преместиха посолството си в Израел в Йерусалим и орязаха финансовата помощ за програма на ООН за подпомагане на палестинците. Палестинският дипломат сравни действията на Тръмп с обявяване на война.", "date": "2019.05.17", "title": "Палестина призова Европа да отговори на „споразумението на века” на Тръмп"}
{"url": "https://news.bg/crime/zhenata-v-orlandovtsi-ubita-za-otmashtenie.html", "text": "Жената от столичния квартал \"Орландовци\" е била убита за отмъщение.Такава версия поддържат роднините на, предаде \"24 часа\". Тялото е открито с прободна рана в гърлото. Както стана ясно, тя е от ромски произход и е имала множество криминални регистрации. Издържала се е от кражби на желязо и близките предполагат, че охранители от бивш завод са я убили като наказание за откраднатото. Основната версия, по която работи полицията, е убийство, тъй като жената е била открита с вързани ръце. Все още няма заподозрян за престъплението.", "date": "2019.05.17", "title": "Жената в \"Орландовци\" убита за отмъщение? "}
{"url": "https://news.bg/world/es-e-otvoren-za-ogranicheno-targovsko-sporazumenie-sas-sasht.html", "text": "Еврокомисарят по търговията Сесилия Малмстрьом заяви, че ЕС е отворен за \"ограничено\" търговско споразумение със САЩ, включително за автомобилите, съобщават медии.Тя направи коментара, след като Белият дом потвърди, че\"Ние напълно отхвърляме идеята, че нашият износ на автомобили е заплаха за националната сигурност. ЕС е готов да договори ограничено търговско споразумение, включително за колите, но не СТО (Световната търговска организация) - незаконно управлявана търговия\", написа тя в \"Туитър\".Еврокомисарят поясни, че ще проведат преговори с търговския представител на САЩ Робърт Лайтхайзър през следващата седмица в Париж и с търговските министри на 27 май.", "date": "2019.05.17", "title": "ЕС е отворен за \"ограничено\" търговско споразумение със САЩ"}
{"url": "https://news.bg/crime/15-godini-zatvor-poluchi-roman-logvinenko-za-atentata-sreshtu-aleksey-petrov.html", "text": "15 години затвора получи украинецът Роман Логвиненко, подсъдим за организането на атентата с 2 гранатомета срещу Алексей Петров, съобщи \"24 часа\".Присъдата е на състав на Софийския градски съд с председател Николай Николов.на 30 януари 2016 г. и обвинен за организатор на покушението с 2 гранатомета срещу Алексей Петров.беше извършен на 29 октомври 2015 г. в кв. \"Кръстова вада\". Според обвинението Логвиненко дал на сънародниците си Артьом Темпински, Максим Чорний и Йевен Балков 200 000 евро, за да да извършат нападението. Снабдил ги и с двете коли, с които те избягали след атентата.Това е станало сутринта, докато Петров пътувал с шофьора си Стефан Борисов в брониран \"Мерцедес S 500 Гард\". Темпински и Чорний стреляли с гранатометите.Макар двамата да улучили колата, попаденията им били под такъв ъгъл, че ударната вълна се приплъзнала по колата, без да навлезе в купето. И тримата украинци са обявени за издирване с червена бюлетина в Интерпол.Решението не е окончателно, Логвиненко може да обжалва пред Софийския апелативен съд. Той остава в ареста.Припомняме, че на 29 октомври 2015 г.  от двама души в столичния квартал \"Кръстова вада\". Ден по-късно стана ясно, че са След това бившият шеф на криминалистите , че Алексей Петров вече сам разследва покушението.На 2 февруари 2016 г. стана ясно, че са  срещу бившата барета Алексей Петров. След това от прокуратурата обявиха, че трима от задържанието за атентата са обявени за международно издирване с червен бюлетин, а Алексей Петров обяви награда от  за информация, свързана с покушението срещу него.На 25 октомври 2016 г. за отстраняване на допуснати съществени процесуални нарушения. На 6 март 2017 г. стана ясно, че делото срещу Роман Логвиненко, обвинен за покушението срещу Алексей Петров, е ", "date": "2019.05.17", "title": "15 години затвор получи Роман Логвиненко за атентата срещу Алексей Петров"}
{"url": "https://news.bg/regions/zhena-e-postradala-pri-katastrofa-v-tunel-echemishka.html", "text": "Жена е пострадала при лека катастрофа в тунел \"Ечемишка\", съобщиха от Агенция \"Пътна инфраструктура\".Засегнатите коли са изтеглени и не пречат на движението. Затруднено е придвижване по автомагистрала \"Хемус\" в участъка София - Ботевград.Заради интензивния трафик и влошените метеорологични условия ОДМВР-София обръщат внимание на шофьорите, че преминаването по автомагистрала \"Хемус\" в участъка София - Ботевград е затруднено и продължително. Задръстването може да трае към 2 часа.От Пътна полиция препоръчват на водачите, пътуващи в посока Варна, да използват алтернативни маршрути по Подбалканския път или през Искърското дефиле.", "date": "2019.05.17", "title": "Жена е пострадала при катастрофа в тунел \"Ечемишка\""}
{"url": "https://news.bg/world/makron-predstavyaneto-na-lyo-pen-v-ep-e-katastrofa.html", "text": "Френският президент Емануел Макрон заяви в петък, че представянето на партията на Марин Льо Пен в Европейския парламент през последните пет години е \"катастрофа\", предаде \"Ройтерс\".Това изявление идва само седмица преди евровота. Аз не съм от онези, които смятат, че не е проблем, ако \"Националният сбор\" отново е големият победител в тези избори\", заяви Макрон пред репортери в Биариц. - Те гласуваха срещу всеки проект, подкрепен от Франция,Партията на Льо Пен, известна преди като \"Национален фронт\", е била първа на избори преди пет години, припомни държавният глава.По всякакви въпроси те са катастрофа за страната и за Европа, каза Макрон, основен противник през годините на льо Пен.Социологическите проучвания показват, че партиите на двамата отново имат близки резултати.Припомняме, че на льо Пен се наложи тези дни да опровергава твърдения, че\"и се боря за интересите на Европа. Няма да позволя да бъдем под влиянието на Путин\", уверила Марин льо Пен.", "date": "2019.05.17", "title": "Макрон: Представянето на Льо Пен в ЕП е катастрофа "}
{"url": "https://news.bg/entertainment/sinyoto-momche-stava-na-sto-godini-no-ostava-vechno-mlad.html", "text": "\"Синьото момче\", както остава в българската поезия Александър Вутимски, не доживява да остарее. Отива си на 24, покосено от туберкулоза.На 30 юли се навършва век от рождението на Вутимски и издателство \"Лист\" отбелязва годишнината с изящен том с твърди корици, в който са събрани шестнайсет разказа и петнайсет есета, останали непубликувани приживе.Изданието е сред акцентите в каталога на \"Лист\" на Пролетния базар на книгата в НДК и ще се предлага с 20 % отстъпка.\"Ние живеем в най-чудната страна. Приказната страна със старинни затънтени градове - това съчетание от тишина и мрачно безумие, след фантастичните нещастия, които ние, българите, се научихме да крием като динамит в дълбочините. Безкрайно свързани със земята, участвайки в нейния живот, ние сме се приближили до ритъма на Вселената. Затова космичната стихийност на българската душа знае да намира своето равновесие, чудесния си порядък в мълчаливия труд на селянина, този незаменим деец и едновременно съзерцател.\", пише Александър Вутимски в \"Един малко разсеян увод\", с който започва книгата.Биографията на лирика е пълна с трагизъм, а произведенията му преливат от съзерцание, меланхолия и съмнения. Няма друга такава фигура в българската културна действителност през 30-те и 40-те години. Вутимски е различен и самотен. Високата му слаба фигура кръстосва Докторската градина, където е бил пазач, или застива унесено в съзерцание на залеза от моста на \"Сливница\". На младежки сбирки в пролетарския квартал \"Хаджи Димитър\" страни от момичетата и танцува сам със себе си.\"Александър Вутимски, роден като Вутов, само за една календарна година губи от туберкулоза майка, баща и двамата си братя. Това го принуждава да напусне родния си град Своге и да се пресели в София при сестра си, която също умира. Остава сам с брат си. Почва - и само след година се налага да прекъсне заради здравето си следването на класическа филология. В творчеството му се появява образът на Синьото момче. Дали това е самият Вутимски? Дали това е човекът, от когото той изпитва гореща потребност? Синьото момче е нещастно и щастливо едноевременно. И Вутимски си отива напълно сам в житейско отношение: на 24 години в санаториума на Сурдулица, тогавашна Сърбия. Той е шестата жертва на туберкулозата в своето семейство. Годината е 1943-та, Европа е все по-стръвна хищница.\", отбелязва в послеслова към книгата поетът Марин Бодаков.Според него моралните есета на Вутимски, включени в настоящото издание са \"отрезвяване след опиянението - опиянение, за да забравиш безпомощността си в свят, който не те харесва, но който и ти самият не харесваш... Развратен свят, който теб самия смята за развратник, а ти просто си отвратен и много уморен от него. За мен тези малки есета са не само рицарска ризница - те са път към смирението, простотата, спокойствието...\"Корицата и оформлението на книгата са на Надежда Ляхова.", "date": "2019.05.17", "title": "Синьото момче става на сто години, но остава вечно млад"}
{"url": "https://news.bg/world/sasht-kanada-i-meksiko-s-probiv-za-otmyanata-na-mita.html", "text": "САЩ постигнаха споразумение с Канада и Мексико, за да премахнат митата за стомана, алуминий, предаде Washington post. Този пробив ще премахне ключова пречка, поставена от администрацията на президента Доналд Тръмп, при подписването на новата търговска сделка НАФТА Тогава от канадска страна настояха за вдигането на митата. Припомняме, че Споразумението за търговия между САЩ, Мексико и Канада (USMCA) трябва да замени НАФТА, което създаде зона за свободна търговия между трите държави през 1994 г.То трябва да бъде ратифицирано от Конгреса и надеждите са това да стане до ваканцията през август. САЩ се съгласиха да премахнат митата в рамките на 48 часа, но в замяна на тежки нови мерки за предотвратяване на вноса на китайска стомана в САЩ през Канада или Мексико.Сделката избягва и квотите за стомана от двете страни, които Канада и Мексико са имали. ", "date": "2019.05.17", "title": "САЩ, Канада и Мексико с пробив за отмяната на мита "}
{"url": "https://news.bg/crime/ostaviha-v-aresta-trimata-romi-bili-i-ograbili-83-godishen-v-uzundzhovo.html", "text": "Постоянно в ареста остават арестуваните трима роми за побой и грабеж на 83-годишен мъж от хасковското село Узунджово, пише \"24 часа\", позовавайки се на haskovo.net. Решението е на .Според разследващите престъплението е извършено вечерта във вторник /14 май/ в местността \"Сърта\", където старецът отглеждал овце. Той чул лай на кучетата си и отишъл към кошарата да провери причината за безпокойството.При връщането си в караваната, в която нощувал, видял двама мъже, единият бил с маска. , завързали му ръцете и краката със сезал и му отнели 1000 лева, моторна резачка, телевизор, ръчен часовник и мобилен телефон. След като напуснали караваната я заключили отвън.. По-късно са арестувани двамата братя Митко и Георги Миткови, както и братовчед им Славчо Стефанов.Потърпевшият разпознал братята, тъй като преди време те работили при него. Първоначално единият от тях направил самопризнания. Така тримата роми на възраст между 21 и 25 години бяха изправени пред съда, където им бе гледана мярката за неотклонение. Братята са осъждани, а братовчед им никога не е имал лична карта. Те могат да се укрият и извършат друго престъпление, смятат от прокуратурата.Според защитата на обвиняемите нямало събрани достатъчно доказателства за авторството на престъплението. \"\", заяви адвокат Георги Зарчев.", "date": "2019.05.17", "title": "Оставиха в ареста тримата роми, били и ограбили 83-годишен в Узунджово"}
{"url": "https://news.bg/regions/ogranichavat-dostapa-do-magurata-zaradi-vandalskite-draskanitsi.html", "text": "Въвеждат се ограничения за посещение на пещера \"Магурата\", съобщава БНР.Причината е, че върху скала от природната забележителност Кметът на Белоградчик Борис Николов, който тази сутрин е посетил пещерата, увери, че праисторическите рисунки не са засегнати, а самите драсканици не са дълбоко издълбани, така че няма сериозни поражения.Той обаче бе категоричен, че промяна в достъпа до пещерата ще има.\"Няма как свободно да влезе посетител без придружител. Влизат двама човека. Единият - това е екскурзоводът, който си изнася беседата, а другият, който контролира. Имаме физическо ограничение до рисунките, така, че не могат да стигнат, без да бъдат забелязани\", обясни Николов.Мерките ще важат както за по-малки групи, така и за организирани посещения.Кметът се опасява, че случаят с надрасканите надписи ще се отрази на кандидатурата на Магурата за включване в списъка на ЮНЕСКО, тъй като проблемът много се \"раздухал\".Той обясни, че и преди вандали са посягали на пещерата и са нанасяли много по-сериозни поражения.Проблемът коментира и доц. Стефан Александров - заместник-директор на Националния археологически институт с музей към БАН и ръководител на проекта за създаване на 3D модел на рисунките в пещерата.Според него броят на екскурзоводите спрямо този на посетителите е прекалено малък.По данни на доц. Александров в галерията с рисунките има над 50 сцени. \"Цялата пещера е паметник на културата. Всякакви посегателства върху този паметник са си вандалски за мен поне\", коментира той.За проекта на 3D модела на рисунките в пещерата доц. Александров поясни, че той е свързан с процеса на кандидатстване на Магурата за вписване в индикативната листа на ЮНЕСКО на паметници на културата със световно значение.Самата система за опазване в България за съжаление не е поставена на необходимото ниво, за да може всичко това да бъде действителност и да не страдаме от подобни явления\", коментира арх. Габриела Семова-Колева от сдружението ИКОМОС (Български национален комитет на Международния съвет на паметниците на културата и забележителните места). Според нея вина има и образователната система.", "date": "2019.05.17", "title": "Ограничават достъпа до Магурата заради вандалските драсканици"}
{"url": "https://news.bg/crime/ot-pirogov-informirat-che-tehni-lekari-ne-sa-preglezhdali-stayko-staykov.html", "text": "От Института за спешна медицинска помощ \"Николай Пирогов\" заявиха, че техни лекари не са участвали в медицинската експертиза на сина на арестувания бизнесмен Миню Стайков - Стайко Стайков.В мейл, изпратен до медиите от \"Пирогов\" се съобщава:От спешната болница заявяват, че е .\"Пирогов\" и специалистите, които работят в болницата, винаги са били и ще бъдат сред важните стълбове на системата на здравеопазване и ще продължат да изпълняват отговорно професиналните си задължения, се казва в съобщението от болницата.Припомняме, синът на бизнесмена Миньо Стайков - Стайко, беше пуснат под домашен арест заради влошеното си здравословно състояние. На 28 януари 2019 г. стана ясно, че синът на Миню , пребит и захвърлен. По-късно от МВР обясниха, че  не знае Стайков-младши да е бил отвлечен, въпреки че беше обявен за издирване от Интерпол.Прокуратурата обжалва решението за , но на предишното заседание на съда, Стайко Стайков така и не се яви. Според адвоката му, причина за неявяването на . Съдът поиска 8-членна медицинска експертиза на здравословното му състояние.Стайко Стайков е обвинен по дело за данъчни престъпления за почти половин милион лева, за участие в организирана престъпна група, за контрабанда на цигари и пране на пари.Припомняме, на 5 септември 2018 г., специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от .Миню Стайков е, че ръководител на организирана  за производство на  и пране на пари.Става въпрос за собственика на  и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.Тогава .По-късно стана ясно, че  от материалите по делото.През ноември . Месец по-късно го остави за постоянно в ареста.На заседанието по делото от 11 декември . Според защитата му, за престоя зад решетките той е отслабнал с 10 кг.", "date": "2019.05.17", "title": "От \"Пирогов\" информират, че техни лекари не са преглеждали Стайко Стайков"}
{"url": "https://news.bg/regions/bez-avtobus-ostana-kulskoto-selo-chichil.html", "text": "Село Чичил в община Кула остана без автобус, информира БНР.По думите на местните линията не се обслужва от половина година, тъй като нямало пътници.Жителите се надяват поне един месечно в селото да влиза автобус.Кметският наместник Пенко Тошев обяснява, че в Чичил живеят 42 души и рядко има пътуващи.Той возил хората с личния си автомобил, когато имали нужда от лекар, купувал им и лекарства.Кметът на Община Кула Владимир Владимиров пояснява, че постоянно се водят разговори с фирмата превозвач, за която линията е нерентабилна. Той уверява, че ще се намери решение.Според Владимиров трайно решение може да има с пускането на общински превоз, който да осигурява връзка до центъра на общината и областта.", "date": "2019.05.17", "title": "Без автобус остана кулското село Чичил"}
{"url": "https://news.bg/world/teheran-iranskite-raketi-lesno-mogat-da-udaryat-korabite-na-sasht-v-periyskiya-zaliv.html", "text": "Заместник-ръководителят на елитната Революционна гвардия на Иран предупреди, че иранските ракети с малък обхват могат да достигнат американските бойни кораби в Персийския залив, и САЩ не могат да си позволят нова война, съобщава полуофициалната медия \"Фарс\", цитирана от \"Ройтерс\".Коментарите са още едно допълнение към дрънкането на оръжие от страна на Техеран и Вашингтон. САЩ засилиха санкциите срещу Ислямската република и увеличават военното си присъствие в региона.\"Дори нашите ракети с малък обсег могат лесно да достигнат американските кораби в Персийския залив\", каза Мохамад Салех Джокар, заместник-ръководителят по парламентарните въпроси на елитния ирански корпус.\"Америка не може да си позволи нова война, страната е в лошо положение по отношение на военна сила и социални условия\", подчерта Джокар.Отделно високопоставен ирански представител обвини президента на САЩ в непочтеност, информира полуофициалната агенция \"Мехр\".\"Действията на американските лидери за упражняване на натиск и налагане на санкции...докато говорят за преговори, е като да насочиш оръжие към някого и да го питаш за приятелство и преговори\", каза Расул Санаи-Рад, заместник-ръководител на командването на въоръжените сили по политическите въпроси.\"Поведението на американските лидери е политическа игра, която съдържа заплахи и натиск, докато в същото време показва готовност за преговори с цел да се представят с миролюбив имидж и да заблудят общественото мнение\", добави той.Междувременно \"Уолстрийт джърнъл\" пише, че два американски разрушителя са преминали през Ормузкия проток без инциденти в четвъртък.Военен представител на САЩ коментира, че е било \"най-спокойното преминаване, което сме виждали от дълго време\".", "date": "2019.05.17", "title": "Техеран: Иранските ракети лесно могат да ударят корабите на САЩ в Перийския залив"}
{"url": "https://news.bg/crime/sadat-reshava-do-2-mesetsa-za-prisadata-na-shofyora-pregazil-baletista.html", "text": "Варненският апелативен съд решава за присъдата на  до 2 месеца, съобщи БНР.Защитата на подсъдимия настоява да се намали размера на наказанието с мотива, че присъдата му е неправилна, незаконна и несправедлива.Според тях първоинстанционният съд е трябвало да установи наличие на съпричиняване на сблъсъка, както и многобройните смекчаващи вината обстоятелства като възрастта на Петър, изразеното съжаление и критично отношение, както и чистото му съдебно минало.\"Изключително много съжалявам, че отнех човешки живот\", заявява подсъдимият в последната си дума пред съда.Малко по-късно по информация на БНТ стана ясно, че прокуратурата е поискала максимална присъда от 15 години затвор за неправоспособния шофьор. Първата съдебна инстанция го призна за виновен за това, че на 10 септември 2018 г. във Варна при управление на лек автомобил превишил разрешената скорост за движение в населено място и по непредпазливост причинил смъртта на балетиста Мартин Чикалов.Подсъдимият  след употреба на кокаин и канабис. Той е шофирал със 114 км/ч , а в момента на удара в тялото на балетиста, скоростта на автомобила му е била 77 км/ч.През декември миналата година Окръжен съд - Варна му присъди наказание 9 години лишаване от свобода, което редуцира с една трета до 6 години затвор при първоначален общ режим.Припомняме, че преди днешното заседание по делото, близки на балетиста протестираха пред съда  прегазил Мартин. На 10 септември  на бул. \"Приморски\", близо до кръстовището с ул. \"Македония\" във Варна и избяга.Пострадалият 39-годишен балетист Мартин Чикалов почина, а . В.Подсъдимият призна вината си на първа инстанция и заради съкратеното следствие . ", "date": "2019.05.17", "title": "Съдът решава до 2 месеца за присъдата на шофьора, прегазил балетиста"}
{"url": "https://news.bg/regions/zapechataha-tsisterna-s-8-tona-nelegalno-gorivo-v-devin.html", "text": "Данъчните и полицията откриха 8 тона нелегално гориво.Вчера при проверка на ведомствена бензиностанция, собственост на частна фирма в Девин, служителите установили цистерна с близо 8 тона дизел с неизяснен произход. Цистерната нямала уреди за измерване на количеството.Все още се изясняват стойността на акциза и дължимият данък.Цистерната е запечатана, а за случая е уведомен Междуведомствения координационен център за противодействие на контрабандата и контрол на движението на рискови стоки и товари при ГДБОП и агенция митници за вземане на отношение по компетентност.По случая се извършва проверка.", "date": "2019.05.17", "title": "Запечатаха цистерна с 8 тона нелегално гориво в Девин"}
{"url": "https://news.bg/int-politics/rusiya-mozhe-da-spre-da-izpolzva-gazoprenosnata-sistema-na-ukrayna-prez-2020-a.html", "text": "Русия може да преустанови използването на украинската газопреносна система на Украйна за доставка на гориво за Европа, дори ако \"Северен поток 2\" не бъде завършен навреме. Това обяви директорът на украинската държавна газова компания \"Нафтогаз\" Андрей Коболев, съобщават украинските медии.По думите му за това свидетелства активното натрупване на запаси от страна на руския газов гигант \"Газпром\" в Европа, за да бъде покрит евентуален дефицит след прекратяването на транзита през Украйна.Той добави, че за Киев това ще доведе до загуба на 3 млрд. долара годишни приходи, което е около три процента от БВП на Украйна.\"Тоест фактически ние можем да загубим целия ръст от предходната година\", отбеляза Коболев.Действащият договор за транзит на руски газ през Украйна изтича в края на тази година. Въпросът за ново споразумение се обсъжда на тристранните срещи на Русия, Украйна и Европейската комисия, като последната се състоя в Брюксел през януари.Тогава конкретни договорености, както и се очакваше, не можаха да бъдат постигнати, но ЕК направи предложение на страните. На широката публика станаха известни само неговите основни положения: договорът трябва да бъде подписан за повече от десет години, а обемите трябва да бъдат привлекателни, включително за инвеститорите, които ще бъдат избрани да модернизират украинската газопреносна система.Руските власти от своя страна многократно са отбелязвали готовността да продължат транзита на синьо гориво при условие, че украинската газотранспортна система е конкурентоспособна, въпреки че строежът на \"Турски поток\" и \"Северен поток 2\" са очевиден опит на руснаците да заобиколят Украйна. ", "date": "2019.05.17", "title": "Русия може да спре да използва газопреносната система на Украйна през 2020-а"}
{"url": "https://news.bg/world/leybaristite-favoriti-predi-utreshnite-izbori-v-avstraliya.html", "text": "Австралийската лейбъристка парти се очаква да победи управляващата коалиция на федералните избори в събота, въпреки че социологическите проучвания показват, че може да настъпи обрат в последния момент, пише сингапурският вестник \"Стрейт таймс\".Преди изборите национални проучвания показват, че лейбъристите ще получат около 51% и са на път да спечелят мнозинство в 151-местната долна камара.Изборите ще решат дали консервативната Либерално-национална коалиция ще спечели трети мандат, или лейбъристите под ръководството на Бил Шортън ще поемат властта.Австралийците ще гласуват за всички 151 места в Камарата на представителите и за половината от 76-те места в Сената.По време на предизборната кампания дебатите основно бяха върху климатичните промени и икономиката.Премиерът Скот Морисън се обърна към избирателите с призив да продължи развитието на икономиката.Шортън от своя страна наблегна на климатичните промени и призова избирателите да натискат за промяна.В Австралия гласуването е задължително. Очаква се 96,8% избирателна активност.Морисън е петият лидер на Австралия от 2013 г. Сондажите показват, че Морисън води пред Шортън като предпочитан премиер.", "date": "2019.05.17", "title": "Лейбъристите фаворити преди утрешните избори в Австралия"}
{"url": "https://news.bg/society/balgarski-alpinist-zagina-v-himalaite.html", "text": "Алпинистът Иван Томов е загинал в Хималаите, предаде БНР по информация на фирмата организатор на експедицията.Вчера 35-годишният русенец стана третият българин, изкачил връх Лхотце (8516 м), както и вторият след Христо Проданов, сторил това без допълнителен кислород.Заради ураганни ветрове Лагер 2 и Лагер 3 бяха разрушени преди дни. Част от екипировката на Томов беше унищожена, поради което той трябваше да вземе назаем.Българинът атакува Лхотце миналата събота. На слизане от върха той не се е почувствал добре. Въпреки подадения му кислород и поставена инжекция срещу мозъчен оток, той починал.В момента тялото му е в Лагер 4.Преди да поеме към върха Иван Томов съобщил, че не е успял да се излекува от кашлица, но въпреки това ще рискува и ще направи опит.\"Тръгваме тази нощ нагоре и до една седмица всичко ще приключи - по един или друг начин. Не успях да преборя кашлицата, на моменти е неконтролируема, макар и суха. Надявам се да не се отрази на силите ми и ходенето ми, но не е изключено от сухия и студен въздух над 7000 да ескалира. Нямам идея какво ще стане, но ще рискувам и ще направя опит\", разказал той.През юни 2013 г. Томов оцеля при клането в базовия лагер на Нанга Парбат, когато терористи избиха 10 алпинисти и един шерп. Тогава група от 15 маскирани маже атакуват Базовия лагер, а пакистански катерач успява да се измъкне и да разкаже за случилото се. По същото време Томов е в Лагер 2 и именно това го спасява.Година по-късно той покорява Броуд пик (8047 м), а през 2017 г. стъпва и на Манаслу (8163 м), без да разчита на личен шерп и без допълнителен кислород.", "date": "2019.05.17", "title": "Български алпинист загина в Хималаите"}
{"url": "https://news.bg/politics/radev-nastoyava-za-prozrachen-izbor-na-nov-glaven-prokuror.html", "text": "Спазването на законовите критерии и прозрачността на цялата процедура по избора ще бъде най-доброто начало за мандата на следващия главен прокурор. Това заяви президентът Румен Радев на среща с представляващия Висшия съдебен съвет Боян Магдалинчев. Разговорът с Магдалинчен беше последният от поредицата срещи, които президентът инициира във връзка с критериите за избор и правомощията на следващия главен прокурорДържавният глава изтъкна, че междуинституционалният диалог на ангажираните страни в процедурата показва отговорно отношение към избора на следващия главен прокурор.По думите му консултациите, които е инициирал са в интерес на обществото.\"Не бива да има и сянка за задкулисие в процедурата по избора, защото това ще рефлектира върху доверието към прокуратурата в следващите седем години\", подчерта Радев.Сред темите на срещата бяха ходът на съдебната реформа, преструктурирането на съдебната карта, инстанционният контрол върху съдебните актове.Радев и Магдалинчев обсъдиха и изпълнението на част от препоръките на Европейската комисия и на Венецианската комисия.По-рано днес след срещата си с президента говорителят на Висшия съдебен съвет Боян Магдалинчев заяви, че Припомняме, че до сега президентът се срещна , с който обсъдиха новите правомощия на новия главен прокурор.Според Цацаров тези обсъждания са прибързани, от една страна, и от друга, за промяна на правомощията трябва да се говори след встъпването в длъжност на новия главен прокурор.След това държавният глава . На излизане от президентството той заяви, че  а започването на консултации по избора на нов главен прокурор били навременни.Пред правосъдният министър Данаил Кирилов и главния инспектор в Инспектората към Висшия съдебен съвет Теодора Точкова, ", "date": "2019.05.17", "title": "Радев настоява за прозрачен избор на нов главен прокурор"}
{"url": "https://news.bg/world/rekorden-broy-chuzhdestranni-turisti-vav-frantsiya-prez-2018-g.html", "text": "Франция е посрещнала близо 90 милиона чуждестранни туристи през миналата година, което е рекорд за страната въпреки антиправителствените протести на \"жълтите жилетки\", които принудиха много туристи да пропуснат държавата в края на 2018 г., обяви правителството, цитирано от АФП.\"Франция остава топ дестинация в света през 2018 г.\", съобщи Комисията по туризъм към правителството.Общо 89,4 милиона туристи са посетили Франция през 2018 г., което е с 3% увеличение спрямо 2017 г. Сега целта на европейската държава е да привлече 100 милиона чуждестранни туристи през 2020 г.Най-голямото увеличение идва от азиатските туристи, 7,4% ръст спрямо миналата година, макар че европейците са най-голямата група чуждестранни туристи във Франция, която представлява общо 79%.Туристите са похарчили 56,2 милиарда евро, което е увеличение с 5% в сравнение с 2017 г.", "date": "2019.05.17", "title": "Рекорден брой чуждестранни туристи във Франция през 2018 г. "}
{"url": "https://news.bg/regions/voenni-razchistvaha-patya-mezhdu-selata-tatari-i-petokladentsi.html", "text": "Военни от Сухопътните войски разчистваха пътя между селата Татари и Петокладенци в община Белене, съобщиха от Министерството на отбраната.Десет военнослужещи с 5 специализирани машини се включиха в помощ на населението да освободят пътя от земната маса, свлечена в резултат на обилните валежи през изминалите дни. Формированието се ръководи от капитан Пламен Петров, уточниха от МО.", "date": "2019.05.17", "title": "Военни разчистваха пътя между селата Татари и Петокладенци"}
{"url": "https://news.bg/int-politics/lavrov-evropa-ne-iska-raketite-na-sasht-obratno-na-kontinenta.html", "text": "Руският външен министър Сергей Лавров заяви, че \"никой\" в Европа не иска връщане на ракети със среден и малък обсег на Стария континент, заради което САЩ и СССР подписаха Договора за ракетите със среден и малък обсег преди повече от 30 години.Що се отнася до оттеглянето на Вашингтон от историческия договор, Лавров коментира, че Москва ще реагира на принципа на реципрочността. Той обаче каза, че Русия няма да разполага ракети в регионите, където няма подобни системи американско производство.На 1 февруари САЩ официално обявиха началото на оттеглянето си от Договора за ракетите със среден и малък обсег, като причина за това обявиха дългогодишните нарушения на споразумението от страна на Русия. Повече от месец по-късно руският президент Владимир Путин подписа указ за прекратяване на участието на Москва в договора.", "date": "2019.05.17", "title": "Лавров: Европа не иска ракетите на САЩ обратно на континента"}
{"url": "https://news.bg/society/babh-preduprezhdava-za-opasna-kurkuma-s-olovo.html", "text": "За куркума с високо съдържание на олово предупреждава Българската агенция по безопасност на храните.Вече са предприети необходимите действия за изтегляне на опасните количества от пазара.Продуктът, който е с произход Индия, е разпространен от фирма \"Булгар лук\" ООД до следните получатели:\"А И К 2000 ООД\", \"БГ ПАРТНЕРС\", \"БИОСЕТ ООД\", \"БОТАНИКЪЛ ЕУ ООД\", \"ВЕСЕЛИНА ТРЕЙД - ЕООД\", \"ВИТАЛ ООД\", \"ДЕМИ - EЛЕНА АНДРЕЕВА 61 ООД\", \"ДЕНИТО ООД\", \"ДИОПТРА ЕООД\", \"ДРОГА БГ ЕООД\", \"ЕЛЕЙА ЕООД\",\"ИДЕАЛ ПРОДУКТ ООД\", \"КИС 2000 ЕООД\", \"ЛИБОР КОМЕРС ООД\", \"НАЙС-ОРИНДЖ ЕООД\", \"ПВН ИНГРИДИЕНТС ООД\", \"ПРИМА ФУУД АД\", \"ТАЛАР ФУУДС ЕООД\", \"ХЕБЪР ЕАД\", \"ХЪРС КОМЕРС ЕОО\".Фирма \"Биосет\" ООД е опаковала продукта в потребителски опаковки от 10 г, 200 г, 500 г и 1000 г с партиден номер L 1048.По тази причина от Агенцията по храните предупреждават потребителите, закупили такива продукти, да не ги консумират, а по възможност да ги върнат на търговеца.", "date": "2019.05.17", "title": "БАБХ предупреждава за опасна куркума с олово"}
{"url": "https://news.bg/crime/dadoha-4-mesetsa-zatvor-na-vodach-bez-knizhka-v-radomir.html", "text": "Четири месеца затвор получи водач за шофиране без книжка в Радомир, съобщиха от прокуратурата.Съдът е одобрил споразумение, сключено между Районна прокуратура - Радомир и защитата на подсъдимия Х.И.Той се е признал за виновен за това, че шофирал без книжка на ул. \"Отец Паисий\" в Радомир. След това му било връчено наказателно постановление за управление на МПС без съответното свидетелство.Въпреки това, в едногодишния срок от наказването му по административен ред, неправоспособният шофьор отново си позволил да шофира автомобил.На подсъдимия И. е наложено наказание от четири месеца \"лишаване от свобода\" при първоначален \"строг\" режим на изтърпяване.", "date": "2019.05.17", "title": "Дадоха 4 месеца затвор на водач без книжка в Радомир"}
{"url": "https://news.bg/world/germaniya-reglamentira-izpolzvaneto-na-elektricheski-trotinetki.html", "text": "Германия прие нови правила за използването на електрически тротинетки, с които официално одобрява употребата им, информира ДПА.Бундесратът - горната камара на парламента на Германия и съвет на 16-те провинции на страната - подкрепи предложения на правителството, които предвиждат регламентирано използване на тротинетките от лятото.Според съгласуваните правила електрическите тротинетки с максимална скорост от 20 километра в час могат да се използват от всички на възраст над 14 г. на велосипедни алеи. Както е в случая с велосипедистите в Германия, няма да е задължително носенето на каска.Преди гласуването беше премахнато предложение да се позволи на по-бавните тротинетки да се движат по тротоарите.Но здравни експерти и екозащитници имат някои съмнения относно вида транспорт, тъй като увеличава риска от наранявания и засилва моторизирания транспорт на велосипедните алеи.", "date": "2019.05.17", "title": "Германия регламентира използването на електрически тротинетки"}
{"url": "https://news.bg/world/es-udalzhi-sanktsiite-sreshtu-siriya-do-1-yuni-2020-g.html", "text": "Съветът на Европейския съюз удължи рестриктивните мерки срещу сирийския режим до 1 юни 2020 г., се казва в съобщение на Съвета.В съответствие със стратегията на ЕС за Сирия Брюксел реши да продължи санкциите срещу Сирия и поддръжниците на режима, докато репресиите срещу цивилното население не бъдат прекратени.Съветът премахна имената на петима починали от списъка, една компания, която е прекратила дейността си, а също така и една фирма, която повече не попада под рестрикциите, тъй като няма база. В списъка са включени 270 души и 70 компании, на които им се забранява да пътуват на територията на Общността и им се замразяват активите.Като цяло санкциите засягат износа на петрол от Сирия, някои инвестиции, активите на Сирийската централна банка в ЕС, както и внос на някои технологии и оборудване, които могат да се използват за потискане на населението.", "date": "2019.05.17", "title": "ЕС удължи санкциите срещу Сирия до 1 юни 2020 г. "}
{"url": "https://news.bg/world/za-parvi-pat-es-shte-nalaga-sanktsii-na-izvarshitelite-na-kiberataki.html", "text": "Съветът на ЕС прие мерки, които позволяват на блока да налага санкции на извършителите на кибератаки, които представляват заплаха за Общността или страните членки, включително и кибератаки срещу трети държави и международни организации, където рестриктивните мерки се разглеждат като необходимост за постигане на целите на Общата външна политика и политиката на сигурност, съобщава Съветът.Новият санкциониращ режим обхваща кибератаки, които са проведени или са с произход извън ЕС; използвали инфраструктура извън Общността; извършени от физически лица или организации, които са създадени или действат извън ЕС; извършени са с помощта на физически лица или организации, които оперират извън ЕС.Опит за извършване на кибератаки с потенциално голямо отражение също ще се покриват от този санкциониращ режим.По-конкретно тази работна рамка позволява на ЕС за първи път да налага санкции на лица или организации, които са отговорни за кибератаки или опит за кибернападения, на тези, които предоставят финансова, техническа или материална помощ за такива атаки или тези, които са замесени по други начини. Санкциите може също да бъдат налагани на лица и организации, които са свързани с извършителите на кибератаки.Рестриктивните мерки включват забрана за пътуване в ЕС и замразяване на активи на санкционираните лица и компании.Работната рамка е изготвена за период от 2 г.", "date": "2019.05.17", "title": "За първи път ЕС ще налага санкции на извършителите на кибератаки"}
{"url": "https://news.bg/health/patsienti-s-lupus-alarmirat-za-lipsa-na-medikamenti-za-terapiya.html", "text": "3900 са здравноосигурените пациенти с диагноза лупус през 2018 г. Данните са на Националната здравноосигурителна каса.НЗОК заплаща частично два медикамента за основна терапия на лупус и цялостно заплаща скъпоструващ биологичен медикамент, който се отпуска от спецализирана комисия. Това обясни д-р Елиана Карамфилова от Здравната каса на дискусия, инициирана от Организацията на пациентите с ревматологични заболявания в България в рамките на Седмицата за информираност за ревматичните заболявания в България.Тя съобщи, че през тази година от списъка на реимбурсираните медикаменти са отпаднали нестероидни противовъзпалителни и кортикостероидни препарати поради отказ на фирмите да ги внасят.Председателят на Организацията на пациентите с ревматологични заболявания в България Боряна Ботева насочи вниманието върху късната диагноза на лупуса, която обикновено се бави шест години след проявата на първите симптоми.От своя страна проф. Доброслав Кюркчиев от Имунологичната лаборатория на Университетска болница \"Св. Иван Рилски\" обясни, че диагностиката закъснява поради факта, че клиничните симптоми на лупуса са сходни със симптомите на много други заболявания. Според него общопрактикуващите лекари нямат подготовка да го разпознават, а пациентите не се консултират със специалисти ревматолози.Той посочи, че в момента в Имунологичната лаборатория на университетска болница \"Св. Иван Рилски\" се работи по проект за ранно откриване на лупус, синдром на Сьогрен и системна склероза. Той е насочен основно към жените, защото те най-често страдат от тези заболявания, обясни проф. Кюркчиев, допълвайки, че съотношението спрямо засегнатите мъже е 9:1.На срещата пациентите с лупус алармираха, че от края на 2018 г. трудно намират на пазара основни медикаменти за терапия. Те поставиха и проблема за офлейбъл употребата на Имуновенин, който доказано подобрява състоянието на хората, страдащи от лупус. Здравната каса обаче няма право да го реимбурсира, тъй като използването му за терапия на лупус не е подкрепено с клинично проучване.", "date": "2019.05.17", "title": "Пациенти с лупус алармират за липса на медикаменти за терапия"}
{"url": "https://news.bg/regions/bez-avariyni-situatsii-ochakvame-dazhdovete.html", "text": "Язовирите на \"Напоителни системи\" имат над 40% свободен обем и са в готовност да поемат допълнителни водни количества, съобщиха от Министерството на земеделието, храните и горите (МЗХГ).Във връзка с метеорологичната обстановка и очакванията за повишение на водните нива и валежи, от ведомството уведомяват, че на този етап няма възникнали аварийни и бедствени ситуации.Аварийните складове на клоновете на дружеството са оборудвани с необходимите материали.Служители от всички клонове на \"Напоителни системи\" следят ежедневно водоемите, за които отговарят.Ако все пак възникнат аварийни и бедствени ситуации, служителите на дружеството ще бъдат в готовност, уверяват от МЗХГ.Днес е констатирано минимално преливане на вода от река Тимок през прореза на една от дигите в землището на град Брегово, област Видин.Няма опасност от наводняване на града, тъй като той е защитен от вътрешна предпазна дига.На мястото е извършен оглед и са предприети мерки за преграждане на прореза. Извършва се постоянно наблюдение и при необходимост дружеството има готовност да реагира незабавно.", "date": "2019.05.17", "title": "Без аварийни ситуации очакваме дъждовете"}
{"url": "https://news.bg/int-politics/iran-predupredil-militsiite-v-blizkiya-iztok-za-gotvena-proksi-voyna.html", "text": "Иран съобщил на милициите от Близкия изток да се подготвят за прокси война. Най-известният ирански военен лидер наскоро се среща с иракските милиции в Багдад и им казва да се готвят, съобщава \"Гардиън\".Двама висши разузнавателни източници съобщават, че Касем Сюлеймани, лидер на \"Кудс\" (военна специална част на гвардията за извършването на специални операции извън територията на Иран), призова милициите под опека на Техеран преди три седмици на фона на напрежението в региона.Смята се, че решението за мобилизиране на регионалните съюзници на Иран е предизвикало страхове в САЩ, че интересите на Вашингтон в Близкия изток са .Макар че през последните пет години Сюлеймани се срещаше редовно с лидерите на многобройните шиитски групи в Ирак, характерът и тонът на това събиране са различни.\"Това не точно призив \"на оръжие\", но не беше и далеч от това\", коментира един източниците.Срещата довела до яростна дипломатическа дейност между американски, британски и иракски служители, които се опитват да прогонят призрака на сблъсъци между Техеран и Вашингтон и страха, че Ирак може да стане арена на конфликт.Сбирката  част от служителите от американското посолство в Багдад и Ербил и да повиши статута на заплахата за американските бази в Ирак. Това съвпада и с отделен риск за американските интереси и тези на съюзниците им в Персийския залив и доведе до засилена заплаха, че десетилетни прокси конфликти могат да прераснат в пряк сблъсък между Вашингтон и Техеран.Лидерите на на част от милициите в Ирак присъстват на срещата, твърдят разузнавателните източници. Високопоставена фигура, която научава за срещата, след това се среща и със западни служители, за да изрази загриженост.Като ръководител на \"Кудс\", Сюлеймани играе значителна роля в стратегическите насоки на милициите и основните операции. През последните 15 години той е най-влиятелният ирански представител в Ирак и Сирия, който води усилията на Техеран да консолидира присъствието си в двете страни и се опитва да промени региона в своя полза.САЩ стават все по-недоволни за дейността на иранските пълномощници в Близкия изток. Доналд Тръмп обвини този месец за палестинците от \"Ислямски джихад\" (определена от Запада за терористична група, финансирана от Иран) и ливанската \"Хизбула\", като частично отговорни за изстреляните ракети от Газа към Израел.В неделя, , два от които саудитски петролни танкера, бяха саботирани край бреговете на ОАЕ. На следващия ден , нападнаха два саудитски нефтопровода. Държавните \" срещу ирански цели в отговор, а висши служители поискаха от Вашингтон да действа в техен интерес.Загрижеността се изразява в убеждението, че миналата седмица, конвой с ирански ракети успешно е транспортиран през иракската провинция Анбар в Сирия, където е прехвърлен безопасно в Дамаск, заявяват регионалните дипломати пред \"Гардиън\".Трансферът успява да избегне американските и израелските разузнавателни служби, въпреки забраната за десетки предполагаеми доставки на ракети през последните три години, които са прехвърляни в различни сирийски въздушни бази чрез въздушен мост.Страховете от наземен коридор под контрола на Иран, след борбата с ДАЕШ, в която шиитските групировки изиграха важна роля, са от основно значение за опасенията, че следвоенните Ирак и Сирия могат да бъдат подкопани от регионални маневри.Това, че Иран би могъл да се окаже окуражен от борбата с ДАЕШ, доминира в последните дискусии между \"юбер-ястребите\" на Доналд Тръмп, съветника по националната сигурност Джон Болтън и държавния секретар Майк Помпео, които са в центъра на ескалиращата програма за санкции на САЩ и отказ от международно ядрено споразумение, подписано от Техеран и бившия американски президент Барак Обама.Администрацията на Тръмп остава предпазлива към иракските милиции. Макар че те съвместно участват в борбата срещу ДАЕШ, тези групи а интегрирани в структурата на иракската държава и привличат все по-големи сравнения с корпуса на революционната гвардия на Иран. Докато те включват в себе си сунитски, християнски и подразделения с язиди, те са доминирани от шиитски групи, най-могъщите от които се ползват с пряко ръководство от Иран.\"Ние споделяме една и съща оценка на засилената заплаха от страна на Иран. Както винаги ние работим в тясно сътрудничество със САЩ\", коментира британският външен министър, Джереми Хънт.Британски генерал оспори твърденията на администрацията на Тръмп, че има непосредствена заплаха от Иран, създавайки рядък публичен разкол между двете страни, чийто съюз е подложен изпитание от непостоянния характер на регионалната политика на Тръмп.Обединеното кралство е считано за основна причина за повдигнатите неотдавна опасения и усилията за де-ескалация на кризата, в която САЩ наложиха стратегия за \"максимален натиск\" върху Иран и ирански служители, обещаха да защитават своите интереси, в лицето на твърди санкции и нефтена блокада, която унищожава хазната на Техеран.Посланикът на Техеран в Организацията на обединените нации Маджид Тахт-е Раванчи коментира пред американския телевизионен оператор NPR, че Иран не се интересува от ескалацията на регионалното напрежение, но има \"правото да се защитава\".В отговор на възприятието за увеличена заплаха, САЩ реши да изпрати  \"Ейбрахам Линкълн\" и тактическа група , в оперативната зона на Централното командване на САЩ (CENTCOM) като сигнал към иранските власти.Междувременно в Йемен, където саудитската война срещу иранските съюзници Хути е в петата си година, въздушни удари убиха шестима души, включително четири деца, коментира министърът на здравеопазването на тсраната.", "date": "2019.05.17", "title": "Иран предупредил милициите в Близкия изток за готвена прокси война"}
{"url": "https://news.bg/regions/razsledvat-ubiystvo-na-zhena-v-stolichniya-kv-orlandovtsi.html", "text": "29-годишна жена е намерена мъртва в столичния квартал \"Орландовци\", съобщават от МВР.Основната версия, по която работи полицията, е убийство, тъй като жената е била открита с вързани ръце. Тя е имала множество криминалистически регистрации. Все още няма заподозрян за престъплението. По информация на БНР жената е от ромски произход. Разпитани са нейни близки.", "date": "2019.05.17", "title": "Разследват убийство на жена в столичния кв. \"Орландовци\""}
{"url": "https://news.bg/regions/nad-69-dela-za-obezshteteniyata-na-imotite-po-yuzhnata-daga-na-stolichnoto-okolovrastno.html", "text": "Над 69 дела има в Административния съд на София-град срещу размера на обезщетението на собствениците на имоти по Южната дъга на Околовръстния път на столицата. От Агенция \"Пътна инфраструктура\" са подели кампания за отчуждаване на , за да стане държавата техен собственик.До края на 2019 г. може да стане разширението на Южната дъга на Софийския околовръстен път. Това заяви по време на парламентарния контрол регионалният министър Петя Аврамова, съобщиха от регионалното министерство.Реконструкцията е от жилищен квартал \"Младост\" до автомагистрала \"Тракия\". В участъка с дължина , с които ще бъдат изградени две ленти за движение в посока, средна разделителна ивица, локални платна, разделителна ивица между локалите и директното трасе и тротоари. .Безвъзмездно прехвърляне на държавата е поискано да стане за имотите, които са в регистрите за общинска собственост, и тези, които по документи са собственост на Столична община. Искането е към Столичния общински съвет. . Това стана възможно с , които  за за държавни нужди.Министър Аврамова обясни, че , стана ясно още от отговорите на министър Аврамова.. , . След приемането на техническия проект от Експертен технико-икономически съвет в АПИ ще се търсят възможности за изпълнение на основния ремонт на третокласния път чрез включване на обектите в следваща инвестиционна програма на агенцията.Има финансиране и се подготвя строителството на . . В изграждането на съоръжението ще бъдат вложени близо 734 хил. лв., информира още регионалният министър.. В строително-монтажните работи на общо 2,3 км от третокласните пътища , с които обходът на града съвпада, ще бъдат инвестирани малко над 1,7 млн. лв. от бюджета на АПИ. Срокът за изпълнение ще бъде 105 дни, допълни министър Аврамова.", "date": "2019.05.17", "title": "Над 69 дела за обезщетенията на имотите по Южната дъга на столичното Околовръстно"}
{"url": "https://news.bg/world/es-izvadi-aruba-barbados-i-bermudskite-ostrovi-ot-cherniya-spisak-s-ofshorkite.html", "text": "Съветът на Европейския съюз реши да извади Аруба, Барбадос и Бермудските острови от списъка на Общността с данъчни юрисдикции, които не сътрудничат, информират от Съвета.Списъкът има за цел борба с укриването на данъци и насърчаване на принципите на добро управление като данъчна прозрачност, справедливо данъчно облагане и международни стандарти срещу ерозирането на данъчната основа и прехвърлянето на печалби.\"Черният\" списък е създаден през декември 2017 г. Ревизиран е през март 2019 г.Барбадос е поел ангажименти на политическо ниво да изпълни исканията на Брюксел, докато Аруба и Бермудските острови са изпълнили ангажиментите си.В резултат 12 юрисдикции остават в списъка: Американска Самоа, Белиз, Доминика, Фиджи, Гуам, Маршаловите острови, Оман, Самоа, Тринидад и Тобаго, Обединените арабски емирства, Американски вирджински острови и Вануату.Работата по списъка е динамичен процес. Съветът ще продължи да преглежда и актуализира списъка. Той се актуализира по два пъти на година.", "date": "2019.05.17", "title": "ЕС извади Аруба, Барбадос и Бермудските острови от черния списък с офшорките"}
{"url": "https://news.bg/int-politics/putin-obyavi-glavnoto-rusko-orazhie-na-xxi-vek.html", "text": "Лазерното оръжие ще определя бойния потенциал на руската армия за целия XXI век. Това обяви президентът на Русия Владимир Путин на съвещание по военни въпроси, съобщават руските медии.\"Навременното изпълнение на проекти за разработване на лазерни оръжия е изключително важно\", изтъкнал руският държавен глава.Путин също така предложил да се разгледа възможността за провеждане на практически изпитания на лазерния комплекс \"Пересвет\" и свръхзвуковия авиационно-ракетен комплекс \"Кинжал\".Тази седмица руският държавен ръководител проведе серия от съвещания по военни въпроси и направи редица посещения в предприятия от военната промишленост. По-конкретно той е посети Казанския авиационен завод, където е инспектирал модернизираните самолети Ту-95, Ту-160 и Ту-22, както и хеликоптера Ми-38Т и отделно - самолет Ту-214. Освен това Путин посети Ахтубинск в Астраханска област, където неговият самолет е бил ескортиран от шест изтребителя от пето поколение Су-57.След посещението в Ахтубинск Путин обяви планове за закупуване на 76 изтребителя Су-57 вместо на 16 бройки без да се увеличава цената. Кремъл обясни, че при осигуряване на финансиране за закупуването на тази техника са \"възможни и допустими\" вътрешни преразпределения на средствата в рамките на вече одобрения бюджет на руското военно министерство.", "date": "2019.05.17", "title": "Путин обяви главното руско оръжие на XXI век"}
{"url": "https://news.bg/regions/sabaryat-nezakonni-postroyki-v-karlovsko-selo.html", "text": "51 акта са връчени на собствениците на незаконни постройки в карловското село Кърнаре, информира БНР.Те могат да се обжалват в 7-дневен срок, след това ще бъдат връчени предписания за събаряне на незаконните къщи.По думите на зам.- кметът по строителство на община Карлово Данка Зидарова-Люртова, в едномесечен срок собствениците трябва доброволно да ги премахнат, в противен случай общината ще ги събори със собствени средства.Тя допълни, че мащабна акция по описване на незаконни постройки тече не само в Кърнаре, а и във всички 26 селища, където има ромски семейства.\"Целта е общината да се справи докрай с незаконното строителство\", коментира зам.-кметът.Въпреки предприетите мерки, в Кърнаре готвят протест. Хората недоволстват не само срещу незаконните къщи, но и настояват за засилено полицейско присъствие в селото и за разкриването на полицейски участък в Розино.", "date": "2019.05.17", "title": "Събарят незаконни постройки в карловско село"}
{"url": "https://news.bg/finance/nay-barz-temp-na-inflatsiyata-v-evrozonata-prez-poslednite-2-godini.html", "text": "Инфлацията в еврозоната достигна най-бързия си темп от 2017 година насам, информира .Обновени данни на Европейската статистическа служба Евростат показват, че цените на стоките и услугите във валутната общност, без тези на енергията и храните, са се повишили през април тази година с най-бързия си темп от 2017 година. Първоначално, Евростат съобщи, че инфлацията е 1.2%.Данните за април отчасти отразяват и дните около Великден, който носи покачване на цените на билетите, почивките и хотелите.През март инфлацията беше 0.8%.Въпреки увеличението, основната инфлация не може да пробие тавана от 1.3% вече почти четири години. Последно тя беше 1.5% процента през октомври на 2015 г.Общата инфлация, включваща храните и енергията, е 1.7%.Европейската централна банка гони повишение на цените от малко под 2%.Институцията се отказа от повишение на лихвите, за да подкрепи икономиката. И освен това планира нови заеми за банките, като се очаква в началото на следващия месец да даде повече подробности.", "date": "2019.05.17", "title": "Най-бърз темп на инфлацията в Еврозоната през последните 2 години"}
{"url": "https://news.bg/crime/govoritelyat-na-vss-ne-useshta-namesa-na-prezidenta-v-izbora-na-glaven-prokuror.html", "text": "\"Не усетих президентът да се намесва в избора за нов главен прокурор. И дума не е споменал за конкрентна личност, процедура и фактори, които могат да повлияят в тази посока\"Това заяви представляващият Висшия съдебен съвет Боян Магдалинчев след среща с държавния глава Румен Радев. По-рано тази сутрин премиерът Бойко Борисов изказа неодобрението си .Разговорът е част от поредица срещи, които държавният глава инициира във връзка с критериите за избор и правомощията на следващия главен прокурор.Той обясни, че по време на срещата си с президента изобщо не са се засегнали никакви имена, а само са се поставили институционално как стоят нещата и отношенията. Магдалинчев държи на институционалните отношения, което по думите му не е нищо лошо и според него независимостта на съдебната власт не е накърнена.\"Нищо конкретно, а само най-общи неща се обсъдиха\", посочи Магдалинчев.Консултациите за избора на нов главния прокурор не могат да повлияят за избора на нов обвинител номер 1, посочи Магдалинчев и допълни, че ни най-малко го смущават консултациите при държавния глава.Представляващият ВСС не е виждал конкретно разписани правила за избора на нов главен прокурор, но при предстояща процедура, твърдения да се променят правилата създават усещането за друго нещо. По думите му трябва да се продължат нещата по избора на главен прокурор по сега действащата процедура, след което да се предприемат действия за промяна.Новият главен прокурор трябва да бъде професионалист, който да има поглед върху нещата, да започне да работи веднага и да познава проблемите. Магдалинчев похвали работата на настоящия главен прокурор Сотир Цацаров и потвърди мнението си, че новият обвинител номер 1 трябва да бъде човек от съдебната система.Според представляващия ВСС възможно най-рано трябва да започне процедурата за главен прокурор. Той поясни, че по закон има четири последователни заседания на ВСС, в които да се правят номинациите и да се издигат кандидатурите. След тяхното изтичане, трябва да се изготвят концепции и трябва да се даде възможността на неправителствените организации и висшите учебни заведения да вземат своето отношение.\"Много са големи очакванията към прокуратурата и към главния прокурор, така че добре би било да бъде човек от системата\", акцентира Магдалинчев и допълни, че не може да се направи обществено обсъждане, а в закона било предвидено какво да се направи.Магдалинчев определи и като невярна тезата, че политическата квота има доминантно положение във ВСС, като професионалната квота е по-доминантна от парламентарната и обясни, че по Конституция има пълно равенство на двете квоти в съвета - 11 се избират от Народното събрание, 11 от магистратите. Според него дори професионалната квота доминира, защото Лозан Панов и Георги Чолаков са били съдии при избора им за председатели съответно на ВКС и ВАС.\"Господин Лозан Панов като че ли показва повече желание той да определи бъдещия главен прокурор, отколкото той да участва активно в процедурата\", разкритикува представляващия Висшия съдебен съвет Боян Магдалинчев в отговор на въпрос за публикуването на паметните бележки.\"Математиката на някои, които казват, че политическата квота доминира, е грешка в математиката или в действието по изваждане и събиране\", заяви Магдалинчев.Той изрази несъгласието си и с друго мнение на Панов, а именно че мониторингът на Европейската комисия трябва да продължи. До този момент на поканата на президента Румен Радев откликнаха , въпреки мнението си, че стартът на обсъжданията не е навременен, председателите на ВКС и ВАС  и ,  и главният съдебен инспектор .Изборът на главен прокурор трябва да стане в края на тази година, тъй като мандатът на Сотир Цацаров изтича през януари 2020 г. Процедурата трябваше да започне през юли месец.", "date": "2019.05.17", "title": "Говорителят на ВСС не усеща намеса на президента в избора на главен прокурор"}
{"url": "https://news.bg/crime/manol-genov-ne-e-kupuval-glasove-reshi-sadat-na-parva-instantsiya.html", "text": "Магистратите от Софийския градски съд , съобщи Defacto.bg. Това е решението на първа съдебна инстанция.Припомняме, Генов бе обвинен през юли 2017 г. - няколко месеца след предсрочните избори за 44-о Народно събрание - на 26 март 2017 г. Държавното обвинение твърдеше, че той е купувал гласове в Асеновград по време на кампанията..Малко по-късно, през януари 2018 г. Софийската градска прокуратура внесе в СГС обвинителен акт срещу депутата Генов и срещу Николай Христев.Според софийска градска прокуратура, в средата на март 2017 г. в Асеновград депутатът дал 100 лева на мъж - свидетел по делото, като парите били предадени от Христев. А сумата трябвало да бъде разпределена между жители в ромската махала, за да гласуват за Генов.Обвиненията са недоказани, заключиха магистратите от СГС.", "date": "2019.05.17", "title": "Манол Генов не е купувал гласове, реши съдът на първа инстанция"}
{"url": "https://news.bg/world/godenitsata-na-dzhamal-kashogi-svetat-vse-oshte-nishto-ne-e-napravil.html", "text": "Хатидже Дженгиз, годеницата на Джамал Кашоги, заяви, че тя не може да повярва, че все още няма сериозни последствия след извършеното престъпление, информира \"Ройтерс\".Журналистът беше убит в \"Не мога да разбера защо светът все още не е направил нищо за това\", каза тя в емоционално обръщение пред Конгреса на САЩ по време на изслушване за медийната свобода и заплахите за журналистите.Дженгиз е последният човек, който се е срещнал с Кашоги, колумнист на вестник \"Вашингтон пост\", преди да влезе в саудитското консулство в Истанбул на 2 октомври, за да вземе документи за сключване на брак.Саудитският журналист, запознат с делата в кралския двор на Саудитска Арабия и критик на престолонаследника Мохамед бин Салман, е убит и разчленен в консулството от екип от саудитски агенти.\"Все още не знаем защо е убит. Не знаем къде е тялото му\", обяви Дженгиз. Тя призова да се наложат санкции на Саудитска Арабия и Вашингтон да настоява пред Рияд да освободи политическите затворници.Американските власти заключиха, че саудитското правителство на най-високо ниво е отговорно за смъртта на журналиста. Рияд отрича принцът да е замесен.Годеницата на Кашоги сподели, че е пристигнала във Вашингтон с надежда да провокира по-силна реакция. Тя добави, че по-рано този месец е била поканена от президента Доналд Тръмп да посети Белия дом, но отказала, защото не е сигурна за отговора му.\"Мисля, че ние избираме между две неща. Ние можем да продължим така сякаш нищо не се е случило...или можем да действаме, можем да оставим настрана всички интереси, международни интереси и политики, да се фокусираме върху ценностите за по-добър живот\", призова тя пред подкомисия към Камарата на представителите.Наричайки САЩ \"крепост\", която защитава свободата на мисълта и правата на човека, годеницата на Кашоги призова за справедливост.\"Мисля, че това е тест за САЩ и вярвам, че това е тест, който може и трябва да бъде преодолян\", смята тя.", "date": "2019.05.17", "title": "Годеницата на Джамал Кашоги: Светът все още нищо не е направил"}
{"url": "https://news.bg/education/danail-kirilov-predlaga-oshte-godina-zadochno-obuchenie-po-pravo.html", "text": "Министерството на правосъдието предлага Наредбата за юридическото образование да влезе в сила от учебната 2020-2021 г. Това съобщиха от министерството.Промяната, с която се отлага действието на Наредбата е публикувана за обществена консултация на интернет страницата на министерството и на Портала за обществени консултации.Новата наредба за обучение по право беше приета през 2017 г. Първоначално е предвидено новите текстове да влязат в сила от учебната 2019 - 2020 г., но срещу тях са постъпили две жалби в Комисията за защита от дискриминация (КЗД).По една от жалбите не се очаква окончателно решение на Върховния административен съд преди края на 2019 година, което води до отлагане на Наредбата с още 1 година.След окончателното решение на съда, при необходимост ще бъдат предприети допълнителни действия.", "date": "2019.05.17", "title": "Данаил Кирилов предлага още година задочно обучение по право"}
{"url": "https://news.bg/politics/barometar-4-partii-vlizat-v-ep-21-glasuvat-za-drugi-i-nezavisimi.html", "text": "Четири от партиите се очертават със сигурно представителство в Европарламента. Това показва проучване на \"Барометър България\", проведено сред 843 души.Според социологическата агенция това са ГЕРБ, БСП, ДПС и ВМРО.Те отчитат и определен дял от колебаещи се избиратели, които биха могли да повлияят на крайните резултати в изборния ден.Запитани дали ще гласуват на евроизборите на 26 май 33,8% от анкетираните заявяват, че ще го направят със сигурност, 36,5% се колебаят, а 29,7% категорично няма да се възползват от правото си на глас.На въпрос за коя партия/коалиция ще гласуват на предстоящите евроизбори отговорите на твърдо решилите да гласуват показват, че след значимия отлив от одобрение, през последните седмици ГЕРБ отново отбелязва лека преднина пред БСП. Подкрепата от 31,9% е генерирана до голяма степен от твърдите привърженици на партията.От друга страна БСП, подкрепена от с 31,2%, не успява да привлече допълнителна подкрепа извън традиционния си електорат, защото повечето от избирателите не я разпознават като желана алтернатива.Проучването показва, че се наблюдава отчетливо одобрение за ВМРО с водач на листата Ангел Джамбазки. Общо 7% от анкетираните заявяват твърдо намерение да гласуват за кандидатурата на воеводите.След решението на партиите от коалицията на Обединените патриоти за самостоятелно явяване на евроизборите ВМРО успяват да привлекат вота на по-голямата част от избирателите им, като печелят одобрение и извън традиционния им електорат.Представители в следващия европейски парламент ще има и ДПС. Партията на Мустафа Карадайъ получава 8,8% подкрепа.Останалите формации към момента остават под прага за излъчване на представител в Европейския парламент, като се наблюдава значим дял избиратели, които все още се колебаят дали да отидат до урните и за кого да дадат вота си, ако го сторят.От колебаещите се дали да гласуват 14,3% биха подкрепили ГЕРБ, ако все пак решат да отидат до урните. Други 1,4% биха дали гласа си за ВМРО. В случая значение има фактът, че Ангел Джамбазки като водач на листа печели одобрение и привлича гласове и извън тясно партийният им електорат, както и че след решението на партиите от Обединените патриоти да се явят самостоятелно на избори част от симпатизиращите на коалицията като единна формация могат да насочат гласовете си към ВМРО.БСП биха могли да привлекат вота на част от колебаещите се с леви убеждения - 8% от колебаещите се, в конкуренция с \"Коалиция за България\" (АБВ).Много от колебаещите се (36,4%) не са склонни да гласуват за конкретна листа, но все пак съществува вероятност да отидат до урните. Това означава, че вотът им ще бъде решен в последния момент.\" пък показва, че за ГЕРБ-СДС биха гласували 34,4%, за БСП - 33,5%; за ДПС - 13,7%; за \"Воля\" - 4,7%; за ВМРО-БНД 4,4% и за \"Атака\" - 3,8%.Относно въпроса коя партия би защитавала националните интереси на България в ЕП: 29,9% определят ГЕРБ; 21,8% виждат БСП, а 29,2% не могат да преценят.", "date": "2019.05.17", "title": "\"Барометър\": 4 партии влизат в ЕП, 21% гласуват за други и независими"}
{"url": "https://news.bg/int-politics/enp-izklyuchva-vazmozhnostta-za-sayuz-s-liga-na-salvini.html", "text": "Европейската народна партия (ЕНП) няма да създава съюзи с италианската крайнодясна партия \"Лига\". Това става ясно от интервю на лидера на германския Християндемократически съюз (ХДС) Анегрет Крамп-Каренбауер за италианското издание \"Република\".\"Смятам, че за ХДС/ХСС (Християнсоциалния съюз), но също така и за Европейската народна партия ще бъде важно в следващия състав на Европейския парламент да има повече проевропейски сили в сравнение с антиевропейските сили\", коментира наскоро избраната за председател на ХДС.Коментирайки политическия климат в Италия, Крамп-Каренбауер каза, че е разтревожена от нарастващия антиевропеизъм.\"Развитието в Италия - една от страните основателки на ЕС и една от най-големите и влиятелни страни в Европа - ни принуждава и принуждава Германия да бъдем много бдителни\", подчерта наследничката на Ангела Меркел.", "date": "2019.05.17", "title": "ЕНП изключва възможността за съюз с \"Лига\" на Салвини"}
{"url": "https://news.bg/regions/razchistvat-patishtata-sled-poroite-v-tarnovsko.html", "text": "Разчистват се калните маси на третокласната пътна мрежа след проливните дъждове във Великотърновско, съобщиха от Агенция \"Пътна инфраструктура\".Специализирана техника работи по разчистването на път III-504 в близост до село Обединение и на път III-302 Морава - Драгомирово - Българско Сливово.От Пътната агенция опровергават твърдението на кмета на Свищов Генчо Генчев, че натрупалата се кална маса по пътното платно е заради непочистени канавки. Те посочват, че отводнителните системи са в добро състояние, а извлечената кална маса е от обилните валежи. Другата причина е, че на места наклонът на селскостопанските пътища и земеделските земи е към пътя и при силния дъжд водата не е могла да попие в нивите и се е стекла заедно с калта към пътното платно.", "date": "2019.05.17", "title": "Разчистват пътищата след пороите в Търновско"}
{"url": "https://news.bg/world/ubiha-kriminalen-reporter-v-meksiko.html", "text": "Криминален репортер е застрелян в курорта Плая дел Кармен на карибското крайбрежие на Мексико, обявиха властите, цитирани от \"Ройтерс\".Това е поредният застрелян журналист в страната при правителството на президента Андрес Мануел Лопес Обрадор.Тялото на Франсиско Ромеро, репортер на вестник \"Quintana Roo, Hoy\" и директор на местния новинарски сайт \"Ocurrio Aqui\", е открито до бар в Плая дел Кармен в щата Кинтана Ро, съобщиха от местната прокуратура.От сайта \"Ocurrio Aqui\" също потвърдиха смъртта на журналиста.Щатската прокуратура пише в съобщение, че мотивите за убийството са неясни и разследването продължава.Ромеро е сигнализирал, че получава заплахи и наскоро публикува видео, в което заявява, че е отвлечен, с превръзка на очите и бит от нападатели.Плая дел Кармен е близо до известния курорт Канкун, където местни банди се борят за контрол на рекета.Според Article 19 Ромеро е шестият убит журналист от встъпването в длъжност на Обрадор през декември 2018 г. Той е бил част от програма на правителство за защита на репортерите.През миналата година близо 29 000 души са убити в Мексико. Към момента се увеличава броят на убийствата и се очаква през 2019 г. да са повече от миналата година.", "date": "2019.05.17", "title": "Убиха криминален репортер в Мексико"}
{"url": "https://news.bg/regions/preasfaltirat-ulitsi-v-kyustendil.html", "text": "Започва изкърпването на улиците в Кюстендил. Това съобщи на брифинг кметът на общината Петър Паунов, цитиран от БНР.Той уточни, че ремонтните дейности са съобразени с метеорологичната прогноза. \"Ще се работи само тогава, когато не вали\", поясни Паунов.Кметът апелира за повишено внимание от страна на водачите. Улиците, които ще обхване първият етап от асфалтирането, са 34, включващи райони от централната градска част, входните артерии на града и част от ж.к. \"Герена\".Паунов призова водачите да избягват централната улица \"Цар Освободител\", докато се извършват ремонтите.Кметът допълни още, че по проект със сръбската община Лебане, е отпуснато европейско финансиране за ремонт на втория етаж от училището в кюстендилското с. Слокощица, което ще се превърне в зелено училище за срок от 24 месеца.\"Целта е да се развиват обучения с екологични акценти\", обясни той.Общото финансиране по проекта е 424 хиляди евро, от които за община Кюстендил са предвидени 272 141 евро.", "date": "2019.05.17", "title": "Преасфалтират улици в Кюстендил"}
{"url": "https://news.bg/world/proval-na-pregovorite-mezhdu-mey-i-leybaristite.html", "text": "Лейбъристката партия на Великобритания са оттегли от преговорите с Консервативната партия за Брекзит. Лидерът на лейбъристите Джереми Корбин писа до премиера Тереза Мей, за да й съобщи, че липсата на напредък и нестабилността на кабинета означават, че дискусиите \"достигнаха толкова далеч, колкото е възможно\", пише \"Гардиън\".В писмото се отбелязва, че разговорите, които имаха за цел съгласуване на компромисен вариант за Брекзит, са се провели с добри намерения от двете страни и са били \"подробни и конструктивни\".\"Но стана ясно, че докато има някои области, в които е възможно да се постигне компромис, ние не успяхме да разрешим важните политически различия между нас\", пише още Корбин.Пояснява се, че все по-голямата слабост и нестабилността на правителството означават, че не е сигурно, че това, което бъде договорено, ще се изпълни.В писмото Джереми Корбин допълва, че лейбъристите \"внимателно ще разгледат\" всяко ново предложение, както и следващия план за осъществяване на Брекзит.\"Аз обаче трябва да повторя, че, без значителни промени, ние ще продължим да се обявяваме против споразумението на правителството, тъй като не вярваме, че ще запази работните места, жизнения стандарт и индустриалното производство във Великобритания\", пише още лидерът на Лейбъристката партия.Тереза Мей е под засилен натиск от много депутати от Консервативната партия, откакто обяви изненадващо, че ще преговаря с лейбъристите. Много тори се опасяваха, че премиерът може да удовлетвори искането на лейбъристите Великобритания да остане в митническия съюз на ЕС.Британската лира падна под $1.28 за първи път от февруари, след като Би Би Си прогнозира, че преговорите ще се провалят.По-рано Мей обяви, че ако преговорите се провалят, следващата стъпка ще е да се представят на депутатите варианти за Брекзит.Междувременно депутатът от Лейбъристката партия Хилъри Бен заяви, цитиран от \"Ройтерс\", че е все по-вероятно да бъде организиран нов референдум за членството в ЕС, ако преговорите между правителството и опозицията се провалят.", "date": "2019.05.17", "title": "Провал на преговорите между Мей и лейбъристите"}
{"url": "https://news.bg/society/stolichna-obshtina-utochnyava-che-ne-maha-klimatitsite-a-predlaga-standart-za-tyah.html", "text": "Направление \"Архитектура и градоустройство\" на Столична община предлага за обсъждане стандарт, който да определя местата на климатиците на сградите в различните зони на града.Предлага се премахване на климатиците единствено от сгради-паметници на културата.Местата на монтажа им и поставянето на специални решетки пред тях имат за цел да уеднаквят визията на фасадите.Системата от стандарти ще обхване различни елементи на градския дизайн на сгради, улици, пешеходни и зелени пространства. При инвестиционни проекти и проекти за ремонти ще бъдат предписвани още и цветови гами за фасадите, тип фасадно осветление, вид на тентите, местата за реклама, както и видове настилки, стълбове, пейки, кошчета и т.н.Системата от стандарти за елементи на градския дизайн ще се въвежда поетапно като част от Наредбата за градската среда, която е публикувана на сайта на НАГ за обществено обсъждане.Като пилотен проект до момента са изработени стандарти за фасадите по ул. \"Граф Игнатиев\", ул. \"Шести септември\" и ул. \"Шишман\", които ще бъдат обсъдени с гражданите.Припомняме, че вчера главният архитект на София Здравко Здравков съобщи, че се Очаква се наредбата да бъде гласувана до края на тази година и да влезе в сила от началото на следващата.", "date": "2019.05.17", "title": "Столична община уточнява, че не маха климатиците, а предлага стандарт за тях"}
{"url": "https://news.bg/politics/tsik-otgovorila-tvarde-obshto-za-mashinite-za-glasuvane.html", "text": "От Асоциация \"Прозрачност без граници\" настояват Централната избирателна комисия да предостави по-ясна информация за доставката на електронни машини за гласуване на европейските избори.В свое открито писмо от Асоциацията посочват, че още на 24 април са изпратили официално запитване до ЦИК по Закона за достъп до обществена информация. Те са поискали отговор защо Комисията предпочита да наеме, вместо да купи машините за гласуване. Освен това се интересуват от критериите, въз основа на които е определена прогнозната цена за наемане на 3000 машини, както и от начина и срока, по който ще се извърши проверката на софтуера на машините. На последно място от Асоциацията питата какви мерки планира да предприеме ЦИК, за да осигури електронни машини за гласуване във връзка с местните избори, които предстоят през есента на 2019 г.От \"Прозрачност без граници\" обаче не са удовлетворени от отговора, който са получили от ЦИК.\"Писмото не дава отговор по същество на поставените въпроси, като се позовава на информация в документи, която не е публично достъпна в тях. Предоставеният отговор е твърде общ\", казва се в позицията на асоциацията.\"Отговорът на двата най-съществени въпроса - относно мотивите за решение за наемане на машини и относно критериите, въз основа на които е определена прогнозната цена - се основава на информация, която не е публично достъпна. Посочени са документи (протоколи от заседания на ЦИК), в които е заличена именно търсената информация\", подчертават те.От \"Прозрачност без граници\" изразяват несъгласието си и с практиката за изключване на камерите и микрофоните и за прекратяване на онлайн излъчванията на заседания, когато се обсъждат въпроси от съществен интерес. Те напомнят, че едно от изискванията на Изборния кодекс е да се осигури публичност и прозрачност относно работата на ЦИК.Относно въпроса защо машините се наемат, а не се купуват, от асоциацията съобщават, че като мотив ЦИК посочва само, че при наемане доставчикът ще се ангажира с редица допълнителни ангажименти (организиране за своя сметка на софтуер, транспортиране, инсталиране, деинсталиране, тестване, обучения, техническа поддръжка и ъпдейтване на софтуера при необходимост).От писмото не става ясно защо алтернативното решение за закупуване на машини би изключвало останалите ангажименти по доставка и обслужване, изтъкват те.Относно стойността на поръчката от \"Прозрачност без граници\" са категорични, че проучването, с което ЦИК обяснява причините за увеличението на цената за наем, отчита и условия, които са неприложими към конкретните обстоятелства, поради което не може да обоснове поскъпването.По отношение на бъдещите мерки за осигуряване на машини за местните избори отговорът на ЦИК гласи, че \"не се изключва възможността за покупко-продажба на машини за гласуване\".Според \"Прозрачност без граници\" това е доказателство, че по-малко от шест месеца преди провеждането на местните избори ЦИК все още няма яснота относно въпросните мерки.Асоциацията не е удовлетворена и от отговора на въпроса кой ще извърши проверка на софтуера и функционирането на машините, тъй като от него става ясно само, че ЦИК не разполага с капацитет да извърши такава дейност.Считаме, че Централната избирателна комисия следва да се придържа стриктно към законовите изисквания за прозрачност и публичност по ключови решения, като предоставя информация не само за съдържанието на решенията, но и за аргументите, на които се основават, посочва се като заключение в позицията на \"Прозрачност без граници\".", "date": "2019.05.17", "title": "ЦИК отговорила „твърде общо“ за машините за гласуване"}
{"url": "https://news.bg/crime/borislav-sarafov-otvori-vratite-na-nsls-za-studenti.html", "text": "В Националната следствена служба се е провел \"Ден на отворени врати\", организиран по случай 140-та годишнина от подписването на Търновската конституция. Инициативата е проведена вчера - 16 май и новината е публикувана на сайта на прокуратурата. От пресцентъра на НСлС я разпратиха и като съобщение до медиите.Както в съобщението, така и от снимките е видно, , който би трябвало да е в отпуск заради проверката за апартамента на 21-годишния му син.Припомняме, главният прокурор  да извърши проверка по повод на публикации за имотното състояние на сина на Сарафов. Тогава бе обявено, че той също излиза в отпуск, след като в отпуск излезе и шефа на Антикорупцията Пламен Георгиев. , а информация тя да е приключила, все още няма.News.bg зададе въпрос в пресцентъра на прокуратурата на какъв етап е проверката на имуществото на г-н Сарафов и коя служба я извършва, но от там заявиха, че не могат да отговорят на въпроса.От съобщението до медиите за \"Деня на отворените врати\" става ясно, че на събитието са присъствали студенти от Юридическите факултети на Софийския университет, УНСС и Нов български университет, както и ученици от 55 СУ \"Петко Каравелов\"- гр. София.Те са посрещнати от директора на Националното следствие и заместник главен прокурор Борислав Сарафов. Заедно с него са били и тримата му заместници - Юлиана Петкова, Ивелина Христова и Магдален Маринов. На събитието са били и ръководителят на Аналитичното звено и говорител на НСлС -Мария Павлова, председателят на Камарата на следователите в България - Петко Петков и завеждащите отдел \"Стопански\" - Румен Киров и отдел \"Криминалистика\" - Даниел Цонков.На присъстващите е показан видеоматериал, съдържащ автентични архивни кадри от знакови дела, разследвани от НСлС.Гостите на националното следствие разгледаха криминалистичните лаборатории, мобилен център за разследване, оборудван със съвременна криминалистична техника и бяха разведени в специално оборудваните помещения за разпити, за извършване на разпознаване и за криминалистическа регистрация.", "date": "2019.05.17", "title": "Борислав Сарафов отвори вратите на НСлС за студенти"}
{"url": "https://news.bg/int-politics/parvi-v-aziya-tayvan-legalizira-ednopolovite-brakove.html", "text": "Парламентът на Тайван се превърна в първия в Азия, който легализира еднополовите бракове след гласуване по-рано днес, съобщават световните информационни агенции.През 2017 г. конституционният съд на острова постанови, че еднополовите двойки имат право да сключват брак законно.На парламента беше даден двугодишен срок и се изискваше да приеме промените до 24 май.Депутатите обсъдиха три различни законопроекта за легализиране на еднополовите бракове, като законопроектът на правителството, който е \"най-прогресивният\" от трите, беше приет.Стотици поддръжници на правата на хомосексуалистите се събраха под дъжда пред сградата на парламента в столицата Тайпе, за да изчакат историческото решение. Имало е викове на радост и прегръщащи се хора, облени в сълзи, след като резултатът е бил обявен.Другите два законопроекта, внесени от консервативни депутати, се отнасят към партньорствата като \"еднополови семейни отношения\" или \"еднополови съюзи\", а не като \"бракове\".Ала законопроектът на правителството, който също така е единственият, който предлага ограничени права за осиновяване, беше приет с 66 гласа \"за\" срещу 27 \"против\", подкрепен от депутати от управляващата Демократична прогресивна партия, която има мнозинство в парламента.Той ще влезе в сила, след като президентът на Тайван Цай Ингвен го подпише.Няколко активисти за легализирането на еднополовите бракове казаха преди гласуването, че това е единствената версия, която биха приели.\"Законопроектът на правителството вече е нашата червена линия, няма да приемем повече компромис\", каза Дженифър Лу, главен координатор на правозащитната организация Коалиция за брачна равнопоставеност.През 2017 г. конституционният съд на Тайван постанови, че еднополовите двойки имат право да сключват брак законно, като това беше посрещнато от обществено недоволство, което принуди правителството да проведе серия от референдуми. Резултатите от референдума показаха, че мнозинството от избирателите в Тайван отхвърлят легализирането на еднополовите бракове, изтъквайки, че определението за брак е съюз между мъж и жена.В резултат на това Тайван заяви, че няма да промени съществуващото си определение за брак в гражданското право и вместо това ще въведе специален закон за еднополовите бракове.", "date": "2019.05.17", "title": "Първи в Азия: Тайван легализира еднополовите бракове"}
{"url": "https://news.bg/crime/blizki-na-baletista-martin-nastoyavat-za-spravedlivo-nakazanie-za-shofyora.html", "text": "Близки и приятели на загиналия балетист от Варна Мартин Чикалов протестират за справедливо наказание на шофьора, причiнил смъртта му, съобщи bTV.Припомняме, че Апелативният съд заседава днес по делото. Преди началото на заседанието пред Съдебната палата се събраха близки и колеги на загиналия Мартин.Той беше, който избяга от местопроизшествието, а в.Извършителят Петър Здравков призна вината си на първа инстанция и заради съкратеното следствие . Сега обжалва наказанието.Припомняме, на 10 септември  на бул. \"Приморски\", близо до кръстовището с ул. \"Македония\" във Варна и избяга.Пострадалият 39-годишен балетист Мартин Чикалов почина, а . , причинил смъртта на велосипедист и избягал от мястото на катастрофата.25-годишният Петър Здр. беше осъден на 6 години лишаване от свобода. .Петър е шофирал с със 114,6 км/ч. на 10 септември на оживен варненски булевард. При катастрофата скоростта на автомобила му е била 77 км в час. и е трябвало да носи очила както за близко, така и за далечно разстояние.", "date": "2019.05.17", "title": "Близки на балетиста Мартин настояват за справедливо наказание за шофьора "}
{"url": "https://news.bg/int-politics/polsha-nakazva-pedofili-s-30-godini-zatvor-i-dozhivot.html", "text": "Полша увеличава на 30 години затвор, наказанието за педофили, след като документален филм за сексуално малтретиране на деца сред полските свещеници предизвика общественото възмущение, съобщава \"Гардиън\".Депутатите гласуваха преобладаващо в подкрепа на промените в наказателния кодекс, които също така въвеждат доживотни присъди за най-опасните педофили и премахват давността за преследване на най-драстичните случаи на сексуално насилие над деца.Промените, въведени от правителството на управляващата партия PiS, което е тясно свързано с полската римокатолическа църква, идват само 10 дни преди тежката надпревара на изборите за Европейски парламент.Филмът \"Не казвай на никого\", публикувано в YouTube в събота, от братята Томаш и Марек Секиелски, е гледан почти 18 милиона пъти. Откровенията разтърсиха силната римокатолическа църква в Полша.Двучасовият документален филм включва кадри с жертви, които сега са възрастни и се изправят срещу възрастни свещеници за злоупотребите, които са претърпяни преди десетилетия. Няколко от свещениците признават и се извиняват за това.Филмът също така описва как обвиняемите свещеници или дори осъдени за сексуално насилие над деца са прехвърлени в други енории и могат да продължат своите задължения и да работят с деца.Висши полски духовници отказват да бъдат интервюирани за документалния филм.Полският архиепископ Войчех Полак, който се извини \"за всяка рана, причинена от църковните хора\", след като гледа филма в четвъртък, обеща да създаде фонд за солидарност, който да помогне на жертвите с \"конкретна помощ\", но настоява, че това не е фонд за компенсация.\"Когато става въпрос за обезщетение, трябва да се придържаме към закона, който е в сила в Полша, така че ако съдът го присъди, църквата не е над закона\", коментира Полак.Малтийският архиепископ Чарлз Сиклуна, експерт по педофилия сред свещениците във Ватикана, ще посети Полша следващия месец.Полската църква призна през март, че близо 400 духовници са насилвали сексуално деца и непълнолетни през последните три десетилетия, отразявайки резултатите, публикувани преди месец от местна благотворителна организация.Документалният филм заключава, че роденият в Полша папа и светец Йоан Павел II е затворил очите си за сексуалните злоупотреби, тъй като комунистическият режим на Варшава е работил за подкопаване на църквата, тогава единствената независима институция в Полша.Миналата седмица, Папа Франциск издаде папски указ, който принуждава свещенослужителите да подават сигнал при сексуални престъпления, което би могло да осветли много нови случаи.", "date": "2019.05.17", "title": "Полша наказва педофили с 30 години затвор и доживот"}
{"url": "https://news.bg/world/admiratsii-v-kitay-za-amerikanskata-demokratsiya.html", "text": "Повечето китайци биха искали политическата им система да стане повече като на САЩ през следващите две десетилетия. Японците и германците обаче не мислят така, става ясно от проучване на Eurasia Group Foundation, цитирано от Аxios.Държавите все още ли разглеждат американската демокрация като модел? Отговорите са разнообразни и изненадващи.Повечето анкетирани китайци до известна степен (41%) или много (17%) положително гледат на САЩ, докато под 10% от китайците не гледат добре на Съединените щати.Що се отнася до американската демокрация, само 1% гледат на нея много благосклонно, 42% - до известна степен благосклонно и 40% - неутрално.70% от респондентите вярват, че САЩ трябва да се \"фокусират върху пропуските в собствената си политическа система вместо да се съсредоточават върху политическите системи на другите държави\". Повечето също искат \"по-малко агресивна\" външна политика на САЩ.В момент, когато Вашингтон и Пекин подклаждат нова Студена война, не е логично да се установи, че повечето китайци всъщност смятат, че политическата и икономическата система на САЩ е \"положителен пример за света\".Запитани коя е най-добрата политическа система, китайците посочват САЩ на второ място и Китай на първо.Германците имат негативно виждане за САЩ, което частично е заради антипатията към Тръмп.Само 19% смятат, че САЩ са направили света по-добро място през последните 20 г., а 23 на сто са на мнение, че американската демокрация е добър пример за света.В Индия мнозинството гледат положително на САЩ (76%) и на американската демокрация (86%).Нигерийците, поляците и бразилците също са с подобни виждания по отношение на САЩ.При египтяните картината е смесена. На американската политическа система е гледано по-благосклонно от самите Съединени щати.Най-поразяващи са данните от Япония. Само 2% гледат положително на САЩ и на американската демокрация. Също само 2% искат японската политическа система да е като на Съединените щати.В осем държави, където има негативно мнение за САЩ, се посочват като основни причини управлението на Тръмп, намесата на страната в чужбина и икономическото неравенство.", "date": "2019.05.17", "title": "Адмирации в Китай за американската демокрация"}
{"url": "https://news.bg/politics/biser-petkov-nyama-aktualen-proekt-na-strategiya-za-deteto.html", "text": "\"Не само няма стратегия за детето, но към момента няма и актуален проект, който да бъде обект на обществено обсъждане\", успокои министърът на труда и социалната политика Бисер Петков от трибуната в Народното събрание.Отнемането на права на родителите не се предвижда нито в проекта, нито в законодателството. Мерките и позициите на МТСП са в съответствие с конституционния принцип, че отглеждането на децата до пълнолетието им е задължително, увери той.\"На законодателна процедура не се допуска разширяване на правомощията на държавните служители за отнемане на деца или права\", посочи още социалният министър.Той определи и като , че държавните служители ще отнемат деца при фалшиви сигнали.Целта пред Министерството на труда и социалната политика е да подпомага семействата сами да се грижат за децата си, коментира след това социалният министър Бисер Петков в кулоарите на парламента.Социалният министър повтори казаното от пленарната зала и посочи, че Стратегията за детето е оттеглена за преработка преди две седмици и на практика в момента няма актуална стратегия. След като се успокоят страстите, Петков се надява, че ще има волята и готовността на различните институции да се води дебат за бъдещето на политиките за децата и семейството в България.Той е сигурен, че ще се търси национално съгласие по национален въпрос, какъвто е въпросът за децата и семействата.\"Вероятно има еволюция на различните виждания, тъй като проектът за национална стратегия беше подкрепен от омбудсмана Мая Манолова при общественото обсъждане\", коментира Петков.Той припомни и че МТСП предложило преди около два месеца промяна в наредбата за условията и реда за превенция при изоставянето на деца и тяхната реинтеграция в семейството.Промени в наредбата не били правени от 2003 г., но социалното министерство не получило подкрепата за увеличаване на помощта за семействата за превенция и интеграция, която е до 5 пъти размера на гарантирания доход. В първоначалния проект на наредбата било предложено помощта да стигне до 10.Бисер Петков е убеден, че семействата трябва да се подкрепят в по-голяма степен, за да могат сами да осъществяват грижите за деца и основанието бедност на семейството като основен мотив да изоставят децата, да бъде преборено.Той отчете, че дискусията около стратегията за детето е опорочена, но заяви, че не търси вина от никого.Припомняме, преди седмица  срещу Стратегията за детето. Те бяха организирани Протестиращите излязоха с искането за разследване на Социалните служби при случаи на неправомерно извеждане на деца от семействата им и въдворяването им в институции или приемна грижа.По-рано да се подготвя Закон за детето и спряха работата по .По въпроса се изказа и самият премиер Бойко Борисов. Той увери, че  и осъди гражданските протести, защото били безпочвени.От своя страна омбудсманът Мая Манолова настоя да бъде изготвена ", "date": "2019.05.17", "title": "Бисер Петков: Няма актуален проект на Стратегия за детето"}
{"url": "https://news.bg/regions/katastrofa-blokira-prohoda-na-republikata-1.html", "text": "Движението през Прохода на Републиката е временно затруднено, съобщават от Агенция \"Пътна инфраструктура\".Причината е пътен инцидент с товарен автомобил в района на старозагорското село Пчелиново.Към момента товарните автомобили изчакват на място, а леките автомобили се пренасочват през прохода Шипка.Междувременно от полицията в Бургас съобщават и че в 14.15 ч. пътната отсечка между Айтос и с. Ябълчево /в района на Айтоския проход/ ще бъде изцяло затворена за движение. Причината е, че се налага да бъде изтеглен аварирал в канавката товарен автомобил, превозващ 25 тона арматурно желязо.Проходът ще остане затворен до приключване на дейностите. ", "date": "2019.05.17", "title": "Катастрофа блокира Прохода на Републиката"}
{"url": "https://news.bg/crime/uslovna-prisada-za-shofyor-karal-s-narkotitsi-v-kravta.html", "text": "Условна присъда получи мъж, шофирал след употреба на наркотици, съобщиха от прокуратурата, които одобриха споразумението с обвиняемия. Присъдата е три години \"лишаване от свобода\" с 3-годишен изпитателен срок. Мъжът е лишен от правото си да шофира за пет месеца.Д. И. се призна за виновен за това, че на 14 април 2019 г. около 17.40 часа, на второкласен път, до бензиностанция \"Газпром\", в землището на Ловеч, е шофилаб лека кола \"Форд Фокус\", след като употребил метамфетамин. Наличието на наркотици е установено с тест.Споразумението има последици на влязла в сила присъда.", "date": "2019.05.17", "title": "Условна присъда за шофьор, карал с наркотици в кръвта"}
{"url": "https://news.bg/world/kremal-se-zakani-da-otgovori-na-novite-sanktsii-na-sasht.html", "text": "Кремъл съобщи, че ще отговори на новите санкции на САЩ срещу руски граждани, като отбеляза, че отговорът ще бъде в съответствие с националните интереси на Русия, информира \"Ройтерс\".Вчера САЩ наложиха санкции на чеченска група и на петима души, включително и на трима руснаци. Те са обвинявани в нарушаване на правата на човека, убийства и изтезания на хора от ЛГБТ общността. Санкциите са по \"закона Магнитски\".Към момента в списъка по \"закона Магнитски\" са включени 55 лица.Списъкът \"Магнитски\" е наречен така в памет на руски адвокат, починал в московски арест. Той беше гласуван от американския Конгрес през 2012 г., а впоследствие беше допълван. В отговор Москва забрани на американци да осиновяват руски деца. Сергей Магнитски бе вкаран в ареста, след като помогнал за разкриването на схема за данъчни измами в размер на 230 милиона долара. Той е осъден посмъртно от руски съд.", "date": "2019.05.17", "title": "Кремъл се закани да отговори на новите санкции на САЩ"}
{"url": "https://news.bg/energy/dokato-ne-startira-protsedurata-za-aets-belene-nyama-kak-da-rabotim-s-investitorite.html", "text": "Няма как да се работи с потенциалните стратегически инвеститори за изграждането на АЕЦ \"Белене\", докато не се даде стартът на процедурата.Така енергийният министър Теменужка Петкова отговори на въпрос какво се случва с  след участието си на осмата регионална конференция \"Дневният ред на енергийното развитие на региона - приоритети, технологии, пазари\".Петкова обясни, че процедурата за АЕЦ \"Белене\" трябва да бъде преведена на всички езици на държавите членки на ЕС и до края на май или първите дни на юни да бъде публикувана. Тогава започва да тече срокът за подаване на заявленията, който е 90 дни от дата на публикуване в официален вестник на Европейския съюз.Компанията ще се избере в хода на преговорите и енергийният министър смята, че в рамките на стартирането на преговорите с потенциалните стратегически инвеститори, се очаква да бъде ситуирана проектната компания. \"Това е по-добрият за България вариант\", посочи тя.Запитана каква е дупката на енергетиката, тъй като по думи на Антон Иванов от Българския енергиен и минен форум имало 5 млрд. лв., Петкова отбеляза, че не знае откъде той борави с подобни данни и припомни с какъв дефицит е поела енергийния сектор през ноември 2014 г.По думите й в НЕК тарифният дефицит е намален и свит до минимално количество на базата на настоящата ситуация. Това, което трябва да се случи оттук нататък, според Теменужка Петкова е да се върви към пълната либерализация на електроенергийния пазар. За да се случи това обаче, трябва да бъдат предприети мерки по отношение на тарифния дефицит.Тя изтъкна, че има още важни детайли, които трябва да бъдат изяснени. По отношение на  било депозирано писмо до Европейската комисия с ясната заявка да бъде увеличен капиталът на дружеството, с размера на задълженията, които има към Българския енергиен холдинг (БЕХ). Петкова посочи, че задълженията произтичат само от разходите, които са направени през последните 3 години за закупуване на емисии.Енергийният министър припомни, че било получено писмо с допълнителни въпроси от Европейската комисия, на които трябва да се отговори до 20 дни. Комисията питала различни неща, които да й дадат информация как действа Българския енергиен холдинг (БЕХ).\"Ще бъдат предприети действия, които да защитават интересите на българската държава, но и интересите на инвеститорите. Никой няма да предприеме действия, които да нарушат по някакъв начин интереса на някого\", обеща Петкова.На въпрос кога американските централи ще започнат сами да си купуват емисиите, а не НЕК и българската държава да ги купува, енергийният министър подчерта, че това ще се случи, когато бъде постигнато съгласие как ще се върви оттук нататък.", "date": "2019.05.17", "title": "Докато не стартира процедурата за АЕЦ \"Белене\", няма как да работим с инвеститорите"}
{"url": "https://news.bg/crime/izselili-ot-kostenets-eventualno-zastrasheni-ot-zaykov.html", "text": "МВР няма данни убиецът от Костенец Стоян Зайков да е напуснал страната. Това стана ясно от думите на вътрешния министър Младен Маринов в кулоарите на НС.Значителен полицейски ресурс е изпратен на място. Там е и главният секретар на МВР Ивайло Иванов.Работата върви в няколко посоки и по всички версии, изтъкна силовият министър. Едната е операция по непосредствено издирване на евентуалния извършител и лицето, което се укрива - Зайков, поясни министърът.Психолози правят психопрофил на убиеца. Маринов не изключи обаче и версията убиецът да е напуснал района. Работи се и с лица, които биха попаднали в графа на застрашени. Някои дори са делокалиризарани, подчерта Маринов. Става въпрос за хора, с които Зайков е имал конфликт или са роднини.Маринов не иска да дава повече подробности, за да не се създава паника сред населението. Припомняме, че вече тръгна слух, , че е открит списък с цели на Зайков.МВР шефът не отговори има ли връзка между двете убийства в Костенец -  и  на издирвания.", "date": "2019.05.17", "title": "Изселили от Костенец евентуално застрашени от Зайков"}
{"url": "https://news.bg/crime/zaloviha-trima-avtokradtsi-v-sofiysko.html", "text": "Хванаха трима автокрадци в момент на разкомплектоване на автомобил, съобщават от полицията.На 6 май постъпил сигнал за кражба на лек автомобил \"Мерцедес Е 350\", който бил паркиран пред жилищна кооперация в ж.к. \"Манастирски ливади\".При последвалото полицейско издирване служителите на реда установили, че колата е укрита в хале в селскостопански двор в с. Кривина.На 12 май униформените заловили трима мъже на възраст 49, 20 и 31 години, докато разкомплектовали мерцедеса в халето. Единият от тях бил собственик на автоморга.При последвалия обиск в жилищата на задържаните полицаите иззели четири технически средства за заглушаване на GPS сигнали, мобилни телефони, няколко комплекта регистрационни табели, въздушна пушка и боеприпаси, голяма сума пари, компютри от различни марки автомобили и автоключ за \"Мерцедес\".Тримата са привлечени като обвиняеми. Те са задържани за 72 часа.Работата по случая продължава.", "date": "2019.05.17", "title": "Заловиха трима автокрадци в Софийско"}
{"url": "https://news.bg/world/upravlyavashtata-koalitsiya-v-ukrayna-se-razpadna-1.html", "text": "Управляващата коалиция в Украйна се разпадна, след като партия \"Народен фронт\" напусна фракцията на оттеглящия се държавен глава Петро Порошенко, обяви председателят на парламента, цитиран \"Ройтерс\".Парламентът сега има един месец да сформира нова коалиция или президентът може да разпусне Върховната рада и потенциално новоизбраният президент Владимир Зеленски може да свика предсрочни избори.\"Ние обявяваме изтеглянето си от настоящата коалиция, прекратяваме работата си...и започваме формиране на нова коалиция с нов дневен ред\", каза лидерът на \"Народен фронт\" Максим Бурбак пред законодателния орган.През миналия месец на балотажa, но новата му партия няма представители в парламента. Вероятно предсрочни парламентарни избори ще са в изгода за Зеленски, чиято популярност е висока и проучванията показват, че партията му е на път да спечели изборите, но няма да успее да събере мнозинство.Зеленски ще Председателят на парламента Андрей Парубий съобщи, че коалицията в парламента прекратява работата си и че \"в рамките на един месец от днес...нова коалиция трябва да бъде сформирана\".", "date": "2019.05.17", "title": "Управляващата коалиция в Украйна се разпадна"}
{"url": "https://news.bg/crime/mitnichari-zadarzhaha-obshto-30-000-kg-nezakonen-tyutyun-za-nargile.html", "text": "Общо 30 000 кг незаконен тютюн за наргиле задържаха в района на ГКПП Дунав мост 2 при Видин и в склад в София, съобщиха от Агенция \"Митници\".Служителите на реда проверили камион с молдовска регистрация в района на Дунав мост при Видин.По думите на двамата шофьори - единият с португалски, а другият - с албански паспорт, товарът представлявал сушени плодове.При сканиране с рентген е установено изображение, което не отговаряло на обявената стока, а при последвалата проверка митничарите намират в товарното помещение 19 палета с 14 256 опаковки по 1 кг или общо 14 256 кг тютюн за наргиле.Служители от ГД МРР в София провеждат разследване и откриват мястото на товарене на стоката - склад в София, който се използва за депо и няма регистрация по Закона за акцизите и данъчните складове.Към момента на проверката в склада са установени още 15 744 кг. тютюн за наргиле без бандерол. А в ремарке, паркирано пред складовото хале, са открити и 2000 кутии цигари, марка MAYFАIR, без бандерол за платен акциз.", "date": "2019.05.17", "title": "Митничари задържаха общо 30 000 кг незаконен тютюн за наргиле"}
{"url": "https://news.bg/int-politics/orban-obsazhdal-s-tramp-zakupuvane-na-raketi-ot-sasht-i-gaz-ot-cherno-more.html", "text": "Министър-председателят на Унгария Виктор Орбан обяви, че е обсъждал закупуването на противовъздушни ракетни системи със среден обсег по време на срещата си в понеделник с американския президент Доналд Тръмп в Белия дом, за да се укрепи недостатъчно добрата отбрана на критичната инфраструктура на страната, съобщава \"Ройтерс\".Той добави, че е поискал от Тръмп да помогне за започването на производството на природен газ в румънската част на Черно море, което ще бъде направено с участието на американския петролен гигант Exxon Mobil, за да се осигури единствената приемлива алтернатива на руския газ.\"Диверсификацията е правдоподобна, ако сътрудничеството между САЩ и Румъния се случи бързо\", каза Орбан, допълвайки: \"Призовах президента да помогне за това\".В първата двустранна среща между двамата държавни ръководители, Тръмп похвали Орбан за твърдата му позиция по отношение на имиграцията, наричайки го негов \"близнак\".От своя страна Орбан заяви, че военното сътрудничество е от първостепенно значение и че Унгария, чиято икономика расте по-бързо от повечето други в Европа, вече може да си позволи да създаде мощна военна сила.\"Налице са части от военното развитие, в които ние разчитаме на американците\", посочи Орбан пред държавното радио.\"Критичната инфраструктура трябва да бъде защитена в случай на военна атака, а способността на Унгария в това отношение е непълна. Ние се нуждаем от ракети със среден обсег тук. Правната процедура за тяхното придобиване напредва бързо\", отбелязал унгарският премиер. От своя страна посланикът на САЩ в Унгария Дейвид Корнщайн заяви пред унгарския новинарски сайт 444.hu, че той и представител на унгарското правителство са посетили американските оръжейни производители Raytheon и Lockheed Martin по време на посещението на Орбан в САЩ.Орбан, чиито близки отношения с Русия и Китай предизвикаха критики от международни партньори и особено от страна на Вашингтон, заяви, че иска да изгради по-добри отношения с всички големи световни сили.\"Ние си сътрудничим с китайците и руснаците, както и с американците\", изтъкна той, допълвайки: \"Със сигурност с тях (американците) сме във военен съюз, следователно тези връзки са по-силни.\"Ала той заяви, че да се определя външната политика на Унгария като послушна принадлежност към някакъв съюз, вместо да се стреми да защитава своите собствени интереси, е \"изкривен\" възглед.", "date": "2019.05.17", "title": "Орбан обсъждал с Тръмп закупуване на ракети от САЩ и газ от Черно море"}
{"url": "https://news.bg/politics/vazrazhdane-pred-turskoto-posolstvo-hasane-marsh-obratno-v-anadola.html", "text": "След като преди седмица турският посланик в България - Хасан Улусой, направи скандалното си изказване, че в българските училища трябва да се преподава турски език, включително за българите, първата организация, която реагира на провокацията - партия \"Възраждане\", организира и протест пред турското посолство в София.Припомняме, че позорното изявление на турския дипломат у нас отприщи вълна от реакции, а \"Възраждане\", която първа излезе с официална позиция по въпроса, поиска той да бъде обявен за персона нон грата, след което да бъде изгонен от страната. В допълнение към тези мерки от партията на Костадин Костадинов призоваха и за признаване на българско национално малцинство в Турция, с признаване на всички възможни права, следващи се на всяка една национално-малцинствена общност, според международните конвенции и стандарти, третиращи този въпрос.И тъй като нищо от това не се случи, а официалните власти в България за пореден път запазиха позорно мълчание, патриотите на Костадинов, проведоха в рамките на вчерашния ден и протест, както пред турското посолство в София, така и пред генералното консулство на южната ни съседка в Бургас.И на двата протеста, възрожденците поискаха турския посланик да напусне страната, а официалните български власти да покажат повече твърдост, както в този конкретен случай, така и винаги, когато занапред чужди представители се гаврят със страната ни.Пред сградата на турското посолство в София председателят на \"Възраждане\" произнесе кратка реч и буквално каза следното:\"\"В заключение, от \"Възраждане\" заявиха, че каузата за изгонването на Хасан Улусой от страната ни оттук нататък се превръща в една от основните за тях, както и че няма да спрат, докато това не се случи.След което завършиха с вече превърналото се в традиционно за тях:", "date": "2019.05.17", "title": "Възраждане пред турското посолство: \"Хасане, марш обратно в Анадола!\""}
{"url": "https://news.bg/regions/borisov-inspektira-stroezha-na-am-hemus.html", "text": "Премиерът Бойко Борисов направи проверка на строежа на АМ \"Хемус\" при Боаза, като премина през трасето.С него бяха още заместник-министърът на регионалното развитие и благоустройството Николай Нанков и министъра на финансите Владислав Горанов.Сега вече слизаме към Боаза - път през скала. Както го гледаш - август месец ще го свършат\", казва премиерът, докато шофира.Борисов: \"Това ще спестява половин час на трафика лятно време, тази отсечка, но затова са стигнали до Правец и са спрели, за да се отводнят деретата, а после - колко лесно изглежда. Като отидем някъде в студио и викат - абе, стига с тея магистрали, дай да си говорим за фугата на \"Граф Игнатиев\". Хиляди българи работят на тези участъци\".През месец април той направи символична първа копка на новия етап от трасето - 134- километровия участък между Боаза и пътя Велико Търново - Русе.Отсечката трябва да бъде завършена през 2023 година.За изграждането ѝ държавата отдели 1 120 000 000 лева.", "date": "2019.05.17", "title": "Борисов инспектира строежа на АМ \"Хемус\""}
{"url": "https://news.bg/int-politics/tramp-ne-iska-voyna-sasht-iran-pritesnen-e-che-boltan-nastoyava.html", "text": "Американският президент Доналд Тръмп е коментирал пред своя екип за национална сигурност и други съветници, че не иска напрежението с Техеран и да се превърнат във въоръжен конфликт, съобщава \"Ройтерс\".\"Той не иска война. Не е такъв човек\", обяснява представител, пожелал анонимност. Но Тръмп дава ясно да се разбере, че ще защити американските интереси в региона.Американските разузнавателни служби са показали засилена активност на Иран или негови прокси сили, които американски служители приемат като заплаха срещу американски цели в региона.\"Надявам се, че не\", коментира Тръмп, попитан от журналисти, дали Вашингтон ще воюва с Техеран.Напрежението ескалира през последните дни с нарастваща загриженост за потенциален конфликт между САЩ и Иран. По-рано тази седмица  от посолството си в Багдад след  в Персийския залив.\"Президентът е наясно, че Съединените щати не търсят военен конфликт с Иран и той е отворен за разговори с иранското ръководство. Въпреки това, вариантът на Иран по подразбиране за 40 години е насилие и ние ще защитим американския персонал и интереси в региона\", коментира Гарет Маркиз, говорител на Съвета за национална сигурност в Белия дом.Тръмп заявява публично, че иска дипломатически път с Иран година след изтеглянето на САЩ от ядрената сделка през 2015 г. Той е обяснил насаме, че е притеснен от някои свои съветници, като съветника по националната сигурност на Белия дом Джон Болтън, който настояват за война, коментират двама служители.Пентагонът е подготвил варианти за потенциално изпращане на американски войски в региона, ако е необходимо, като се започне от , въпреки че властите подчертаха, че това са вариантите, които винаги се разглеждат за горещи зони.Говорителката на Белия дом Сара Сандърс коментира пред \"Фокс нюз\", че няма разногласия между Тръмп и неговите съветници и той няма против различни гледни точки.\"Той е избраният от американския народ. Той ще вземе предвид информацията и насоките от целия си екип за национална сигурност и след това ще вземе решение за това, което смята, че е най-доброто и най-безопасното за американския народ\", обяснява тя.Председателят на камарата на представителите Нанси Пелоси приветства в липсата на \"апетит\" на Тръмп за военен конфликт с Техеран.По информация на \"Уол стрийт джърнал\", Американското разузнаване вижда неразбирателство в действията на САЩ и Иран, което предизвиква и напрежението.Лидерите в Техеран вярват, че са изправени пред атака и подготвят възможни контра-удари, според интерпретация на информация, но други в администрацията на Тръмп не са съгласни със значението.Тази гледна точка на разузнаването може да помогне и да обясни, защо иранските сили и техните съюзници предприемат действия, за които се смята, че заплашват американските сили в Ирак и другаде, което води и до натрупване на военни сили на САЩ в региона на Персийския залив и намаляване на американските дипломати в Ирак.Според публикацията, администрацията на Тръмп не е съгласна как да тълкуват изявленията на Техеран. Някои представители в администрацията са убедени, че Иран се готви първи да започне война със САЩ.", "date": "2019.05.17", "title": "Тръмп не иска война САЩ-Иран, притеснен е, че Болтън настоява "}
{"url": "https://news.bg/regions/komisiya-otsenyava-shtetite-ot-gradushkata-v-nova-zagora.html", "text": "Свикват комисия в Нова Загора за оглед и оценка на щетите от градушката, предаде БНР по информация на кмета на града Николай Грозев.Градоначалникът увери, че обстановката вече е нормализирана.Припомняме, вчера По думи на кмета са нанесени сериозни щети по черешовите и малиновите градини, както и по площите с царевица, пшеница и ечемик. Според него посевите в поразените площи са унищожени, а свиканата извънредна комисия тепърва ще уточнява точната стойност на щетите.Грозев заяви, че земеделските производители ще бъдат уведомени, че могат да подадат молба и в 7-дневен срок комисия да оцени щетите на земеделските му площи.Колкото до хората в населените места, на които е унищожена продукцията в дворовете, там няма какво да се направи, ако не е застрахована, обясни той.Грозев съобщи и че е разпоредена проверка на нивата на язовирите в общината. Засега не се отчита опасност от преливане или скъсване на диги.Припомняме, в рамките на месеца това е втората опустошителна градушка. На 6 май в няколко района на Централна северна България падна силна градушка. , където са унищожени всички лични стопанства и посеви на полето, след като там паднаха ледени зърна с големината на орех.Ден по-късно беше , която да извърши оценка на щетите на място.Министърът на земеделието, храните и горите Румен Порожанов лично посети опустошеното плевенско село и увери хората, че По-късно стана ясно, че Агенцията за борба с градушките може да предпази", "date": "2019.05.17", "title": "Комисия оценява щетите от градушката в Нова Загора"}
{"url": "https://news.bg/world/varnaha-chelsi-maning-v-zatvora.html", "text": "Челси Манинг, бивш аналитик от военното разузнаване на САЩ, отново е върната в затвора, след като пак отказа да свидетелства пред съда по случай, свързан с \"Уикилийкс\", съобщава американска медия, цитиран от ДПА.Правителството на САЩ обвинява основателя на \"Уикилийкс\" Джулиан Асандж в заговор с Манинг за разкриване на класифицирани документи през 2010 г.Окръжният съдия Антъни Тренга призна Манинг в неуважение към съда с отказа си да сътрудничи на съдебните власти за втори път и нареди да бъде върната в затвора в Александрия, Вирджиния, информира CBS.Съдията добави, че Манинг ще бъде глобявана с по 500 долара на ден през следващите 30 дни, ако продължи да отказва да даде показания пред съда, също така глобата ще нарасне до 1000 долара на ден след 60 дни.Само преди няколко дни Манинг беше освободена от същия затвор, където лежа два месеца за отказ да свидетелства пред голямо жури по случай с \"Уикилийкс\".Тя твърди, че вкарването й в затвора няма да я убеди да свидетелства.Манинг беше осъдена на 35 г. затвор за разкриване на военна разузнавателна информация, която беше публикувана от \"Уикилийкс\". През 2017 г. Барак Обама я помилва след седем години зад решетките.Манинг е родена като Брадли Манинг, бивш младши аналитик в разузнаването. Ден след осъждането на Манинг през 2013 г. той обяви, че от дете се чувства като жена и иска да живее като жена с името Челси. При престоя си в затвора той подаде заявление за смяна на името и пола си, като започна и хормонална терапия за осъществяване на физическата промяна. Адвокатите на Манинг съобщиха, че е извършила два опита за самоубийство заради невъзможност да понесе условията в затвора.", "date": "2019.05.17", "title": "Върнаха Челси Манинг в затвора"}
{"url": "https://news.bg/politics/borisov-ne-odobryava-che-se-barka-v-nezavisimata-sadebna-vlast.html", "text": "\"Не одобрявам това, че някоя от властите се опитва да се бърка в независимата съдебна власт. Нали затова се борехме съдебната власт да е независима.\" Това заяви министър-председателят Бойко Борисов, който инспектира строежа на АМ \"Хемус\" при Боаза.Коментарът на премиера е по повод водените от президента срещи с висши магистрати относно избора на нов главен прокурор и правомощията на институцията. На поканата на президента откликнаха , въпреки мнението си, че стартът на обсъжданията не е навременен, председателите на ВКС и ВАС  и ,  и главният съдебен инспектор . Днес предстои среща и с председателстващия ВСС Боян Магдалинчев. Изборът на главен прокурор трябва да стане в края на тази година, тъй като мандатът на Сотир Цацаров изтича през януари 2020 г. Процедурата трябваше да започне през юли месец.\"Прокурорите си избират прокурори, съдиите си избират съдии, а ние другите власти - президентска, изпълнителна и законодателна си гледаме всеки своите задачи, но така са решили - така правят\", коментира премиерът.По думите му не е работа на изпълнителната власт да следи за избора на нов главен прокурор.\"Това не е моя работа да го следя, не е работа на изпълнителната или която и да било друга власт. Има ВСС, има начин, по който да се избира. Президентската институция има право да одобри или да не одобри. Тогава влиза в сила нейната роля\", каза още премиерът Борисов.", "date": "2019.05.17", "title": "Борисов не одобрява, че се бърка в независимата съдебна власт"}
{"url": "https://news.bg/world/iran-zove-mezhdunarodnite-si-priyateli-da-spasyat-yadrenata-sdelka.html", "text": "Иран призовава международните си \"приятели\" да предприемат \"конкретни действия\" за спасяване на Съвместния всеобхватен план за действие и ограничителни мерки (JCPOA), известен като иранското ядрено споразумение, информира АФП.В същото време външният министър на Иран Мохамед Джавад Зариф пристигна в Пекин. Вчера Зариф беше в Япония, където обсъди ядрената сделка с японския си колега Таро Коно в опит да получи подкрепата на Токио.\"Към момента международната общност основно прави изявления вместо да спасява сделката\", каза Зариф пред китайския си колега. \"Практическата стъпка е доста ясна: икономическите отношения с Иран трябва да се нормализират. Това е, което споразумението ясно отразява\", добави той, цитиран от АП.Вчера президентът на САЩ Доналд Тръмп изрази \"Ирански представител коментира, че налагане на санкции и в същото време търсене на преговори е като \"да насочиш оръжие към някого и да поискаш приятелство\".", "date": "2019.05.17", "title": "Иран зове международните си „приятели” да спасят ядрената сделка"}
{"url": "https://news.bg/crime/tsenko-chokov-otnovo-pod-domashen-arest.html", "text": "Бившият кмет на врачанското с. Галиче Ценко Чоков отново беше пуснат под домашен арест, съобщиха от . Мярката му ще бъде в сила, докато трае заведеното срещу него дело в Специализирания наказателен съд.Сред мотивите за решението на съдиите е влошеното здравословно състояние на подсъдимия.Бившият кмет кмет страдал от диабет, полиневропатия, остра язва, дискова болест и урологично заболяване. Наскоро Чоков претърпял операция, предстоят му и други.Въпреки по-леката мярка за неотклонение обвиняемият остава на разположение на съда и ще чака поредното заседание в апартамента си в София.Припомняме, през май 2018 година Чоков беше  за организиране на престъпна група.Няколко месеца по-късно обаче той беше  заради влошеното си здравословно състояние. Тогава от Спецапелативният съд увериха, че Чоков ще остане в София, за да няма възможност да извърши ново престъпление в Галиче.Въпреки това бившият кмет  поради което съдът го ", "date": "2019.05.17", "title": "Ценко Чоков отново под домашен арест"}
{"url": "https://news.bg/regions/izgoryaha-tri-koli-na-parking-vav-varna.html", "text": "Три автомобила бяха опожарени във Варна, съобщи Нова телевизия.Малко преди 02:00 ч. тази нощ е получен сигнал за запален автомобил в морския град.Огънят обхванал и паркираните до него две други коли.От Областната дирекция на МВР във Варна обясняват, че материалните щети са сериозни, но няма пострадали хора.Причината за инцидента е в процес на изясняване. По случая има образувано досъдебно производство.", "date": "2019.05.17", "title": "Изгоряха три коли на паркинг във Варна"}
{"url": "https://news.bg/world/nulev-shans-za-sdelka-mezhdu-mey-i-leybaristite-za-brekzit-razkriha-iztochnitsi.html", "text": "Преговорите между премиера на Великобритания Тереза Мей и опозиционната Лейбъристка партия за Брекзит няма да успеят, защото нейното правителство е на път да се разпадне и до няколко седмици може да има нов лидер.Това съобщи източник от Лейбъристката партия, цитиран от \"Ройтерс\".\"В момента има нулев шанс за постигане на споразумение\", каза източникът, пожелал анонимност. \"Не можем да постигнем споразумение с правителство, което е на път да се разпадне\", добави представителят.Източници от опозиционната партия са съобщили пред вестник \"Сън\", че преговорите с правителството на Великобритания приключиха. Медии съобщават, че по-късно се очаква официално съобщение, в което се признава, че планът за съвместен законопроект за напускане на ЕС ще бъде изоставен на фона на закъсалите преговори с Мей.Вчера Консервативната партия разкри, че веднага след гласуването на законопроекта за Брекзит в началото на юни. ", "date": "2019.05.17", "title": "Нулев шанс за сделка между Мей и лейбъристите за Брекзит, разкриха източници"}
{"url": "https://news.bg/press/izdirvaneto-na-zaykov-prodalzhava-taneva-e-imala-samneniya-za-kashtite-za-gosti-mashinite-za-evrovota.html", "text": "Убийствата в Костенец са сред водещите теми на петъчните вестници.\"Ще си тръгнем от Костенец, когато случаят приключи, заяви главният секретар на МВР Ивайло Иванов по повод на продължаващото издирване на заподозрения за убийство Стоян Зайков. Той призова да не се злоупотребява и да не се подават недоброжелателни сигнали, както и хората да не предприемат самостоятелни действия в случай, че забележат издирвания мъж, съобщиха от пресцентъра на МВР. \"Издирването на заподозрения продължава, за съжаление към този момент нямаме резултат. Единственото положително, което можем да отбележим е, че хората започнаха да се активизират и да ни помагат. Използвам момента да подчертая, че получаваме доста сигнали, сред които за съжаление и недоброжелателни. Не може да се злоупотребява с подобни случаи, още повече когато е известно, че полицията реагира сериозно и проверява абсолютно всеки един сигнал. Няма как някой от тях да бъде подценен\", подчерта главният секретар на МВР гл. комисар Ивайло Иванов и апелира да се спре с подаването на фалшиви сигнали, които затрудняват работата на служителите. \"Двете убийства по динамика на престъпленията не си приличат, нямаме категорични данни, че извършителят е един и същ. Единственото, което към момента можем да кажем със сигурност, е часът на смъртта е на 14 май вечерта. Според събраните данни е използван ловен патрон, 12 калибър, на този етап не можем да кажем категорично вида на оръжието. Следи от взлом няма в къщата, където е намерено тялото на втория убит. Още не са готови назначените експертизите, които могат да ни дадат по-голяма категоричност, за да кажем, дали извършителят е един и същ. И в двата случая нямаме данни за съучастници. Всеки един сигнал приемаме с еднаква сериозност и подхождаме абсолютно отговорно. Получихме съобщение, че заподозряното лице се укрива в една къща, колегите от СОБТ, отивайки на място, преценявайки ситуацията, при влизане са използвали светлинна звукова граната, тя цели да дезориентира евентуалния извършител\", поясни още главният секретар на МВР. \"Нашата основна цел е да гарантираме живота и здравето на гражданите, да гарантираме живота и здравето на полицаите, затова обмисляме всеки един ход, използваме само специално обучени служители. Още от самото начало работим и с нашите психолози. Денонощно сме тук и ще си тръгнем само, когато случаят приключи\", категорично заяви главен комисар Иванов. Той още веднъж апелира хората да подават сигнали в полицията и да не предприемат самостоятелни действия, защото издирваният е опасен.\" - в. \"Труд\".\"Паниката сред жителите на Костенец расте след като седми ден убиецът на фризьорката Малина Стоян Зайков-Чане е неоткриваем. Истерията стана още по-голяма след като напук на внушителното присъствие на полицаи и барети г вчера беше намерен застрелян братовчед и съсед на Чане. 42-годишният Валентин Петров е убит с ловна пушка, различна от оръжието на убийството на Малина, обясни главният секретар на МВР Ивайло Иванов. Въпреки обясненията му, че няма доказателства кой е виновен за смъртта му, местните са убедени, че и втората жертва е дело на бившия затворник Стоян. Засега е ясно, че убиецът на Валентин е влязъл в дома му през прозореца. От него са открити следи на тавана. Не са готови обаче пробите от ДНК експертизата, които да докажат кой е убиецът . Валентин е гръмнат с 12 калибър. Милена е застреляна с 22 калибър. В Костенец вече вървят слухове, че Чане има списък от хора, с които иска да си разчисти сметките след като вече има два трупа на сметката си. В същото време стана ясно, че много хора разиграват нарочно с фалшиви сигнали струпаните в Костенец полицаи и барети, към които се присъединиха и антимафиоти. Днес участниците н акцията по издирване на Зайков щурмуваха с шумозаглушителна граната къща в близкото село Очуша, а след блокираха и училището \"Св; св. Кирил и Методий\" в града, хвърляйки в паника деца, учители и родители. \"Издирването на заподозрения продължава, за съжаление към този момент нямаме резултат. Единственото положително, което можем да отбележим е, че хората започнаха да се активизират и да ни помагат. Използвам момента да подчертая, че получаваме доста сигнали, сред които за съжаление и недоброжелателни. Не може да се злоупотребява с подобни случаи, още повече когато е известно, че полицията реагира сериозно и проверява абсолютно всеки един сигнал. Няма как някой от тях да бъде подценен\", коментира ситуацията главният секретар на МВР Ивайло Иванов и апелира да се спре с подаването на фалшиви сигнали, От МВР предупредиха, че Зайков е особено опасен и никой не трябва да се опитва да предприема каквито и да било мерки, ако го види, освен да съобщи в полицията. Криминалният психолог Тодор Тодоров пък коментира пред bTV, че макар да няма опасност за обикновените хора в Костенец, би посъветвал всички, които са имали лични отношения с беглеца, да се обърнат към разследващите, за да гарантират собственото си оцеляване. Той определи Зайков като асоциален, егоцентричен и страхлив човек, който е загрижен единствено за себе си и собственото си оцеляване. \"Той би могъл да се крие навсякъде, където му е познато на него. Защото такива хора като него мислят само за себе си и постъпват така\", обясни експертът. Тодоров допълни, че не се интересува от нищо и от никого. По думите му в подобни случаи е важно издирването да е целенасочено и добре планирано.\" - в. \"Стандарт\".В. \"Стандарт\" информира за интерконектора с Гърция: \"Министър-председателят Бойко Борисов и гръцкият премиер Алексис Ципрас ще дадат началото на изграждането на междусистемната газова връзка между България и Гърция, съобщават от пресслужбата на Министерски съвет. Интерконекторът между двете страни е един от приоритетните проекти за сигурност и конкурентоспособност на енергийния пазар в Европейския съюз, съобщиха от правителствената пресслужба. Проектът е изключително важен и от гледна точка осигуряване на диверсификация на източниците и доставките на газ за България и региона на Югоизточна Европа. Церемонията за даване началото на строителните дейности по проекта ще се състои на 22 май 2019 г. до с. Кирково.\"Събитията в сектора на земеделието също са сред тематичните акценти.\"Управителният съвет на Държавен фонд \"Земеделие\" гласува освобождаването на заместник-изпълнителния директор на Фонда Иванка Багдатова-Мизова, считано от днес. УС избра на нейно място Евдокия Кръстева. Кръстева има две магистратури - по право и по аграрна икономика от Университета за национално и световно стопанство. В периода февруари 2001 г.- юни 2008 г. е била главен секретар на Изпълнителната агенция по лозата и виното. От октомври 2012 г. до юли 2015 г. е съветник по кохезионната политика в постоянното представителство на България в Брюксел. От юни 2008 г. до момента работи в Министерски съвет като държавен експерт в дирекция \"Централно координационно звено\" и началник отдел в дирекция \"Мониторинг на средствата от ЕС\". Заради скандала с къщи за гости, строени с европейски пари по земеделските програми и използвани не по предназначение, Румен Порожанов се раздели с поста си на земеделски министър. Срещу него прокуратурата стартира разследване. Мястото му зае Десислава Танева. Веднага след като депутатите одобриха кандидатурата ѝ, тя увери, че Иванка Багдатова-Мизова, чийто телефонен номер бе посочен в обява за къща за гости, ще бъде освободена от поста заместник-председател на ДФ \"Земеделие\"...\" - в. \"Сега\".\"Новият земеделски министър Десислава Танева, която за втори път зае поста, заяви пред Би Ти Ви, че още в първия си мандат е имала съмнения около изграждането на къщите за гости с европейски пари. По думите ѝ последният сключен договор за отпускане на средства от ЕС по тази програма е от септември 2014 г. и е малко преди да встъпи в длъжност като министър във втория кабинет на Бойко Борисов. \"Усещането за корупция е много тежко, репутационният риск също. Съмнението, че ще има проблеми с къщите за гости ми е от първия ми мандат\", каза Танева и предположи, че повечето от тези къщи са направени в рамките на зададената процедура от Брюксел, но оставало съмнението дали се използват по предназначение. Според нея къщите за гости са друг начин за изкарване на прехраната на живеещите по селата, които се занимавали основно със земеделие. Тя коментира и случаите, при които роднини или близки на политици са изградили къщи за гости. Заради подобен случай оставка подаде зам.-министърът на икономиката Александър Манолев. Танева пък смени на поста Румен Порожанов, който ръководи Държавен фонд \"Земеделие\" по време на отпускането на парите за къщи за гости. В момента той е разследван от прокуратурата. \"Всеки има втори или трети братовчеди, но не всички са в добри отношения. Не може защото имаш роднини политици, да не можеш да работиш. Ако е имало лобизъм, всичко е установимо\", добави земеделският министър. Тя каза още, че няма къща за гости и е декларирала всичките си придобивания. По думите ѝ след влизането ѝ в политиката през 2007 г. се е въздържала да купува имоти заради усещането, което щяло да се създаде.\" - в. \"Дневник\".\"Танева поиска оценка на щетите от градушката в Карлово и Нова Загора По разпореждане на министъра на земеделието, храните и горите Десислава Танева са сформирани комисии за оценка на щетите от градушката в населените места край Карлово и Нова Загора. Представители на общинските земеделски служби започват още утре обследвания на пораженията. Те ще имат задача да опишат щетите на земеделските стопани, за да им бъдат изплатени в най-кратки срокове обезщетения. Утре засегнатите населени места ще бъдат посетени от директора на Областна дирекция Земеделие-Пловдив и директора на Областна дирекция Земеделие-Сливен. За улеснение на засегнатите стопани е създадена организация за подаване а заявления за обезщетение до кмета на населеното място. Това съобщиха от МЗХГ. От Изпълнителна агенция за борба с градушките съобщават, че в района на село Каравелово и в района на Нова Загора не са извършвани противоградови действия, тъй като те са извън защитавана територия. От Агенцията припомнят, че не се извършват противоградови действия и над населени места. До края на месеца се очаква да стартира дейността на новоизградената ракетна площадка и команден пункт в района на Област Стара Загора-Тъжа.\" - в. \"24 часа\".Евроизборите също неизменно са сред актуалните теми.\"При машинното гласуване на евроизборите на 26 май избирателите ще упражняват правото си на глас посредством специална пластмасова смарткарта, която ще се поставя в четеца на машината. Това стана ясно при демонстрация на машинното гласуване в Централната избирателна комисия. След като упражни правото си на глас, избирателят ще получи разписка, в която ще бъде записана партията, за която е гласувал, както и дали е осъществил преференция за някой от кандидатите. Стефан Митков от екипа на фирма \"Сиела норма\", която спечели обществената поръчка за наемането на три хиляди машини за евроизборите, обясни: \"Тази машина, мисля че ще се убедите сами, че е по-лесна от работата с банкомат, а всички пенсионери си получават повечето пенсии от банкомат\". 3300 машини, предназначени за гласуване на европейските избори на 26 май, вече са доставени на склад в София. Машините са нови и са произведени тази година в Тайван по дизайн на \"Smartmatic\", специално за евровота у нас и вече е започнал процесът на тяхното одитиране. \"Машините са напълно готови за изборния процес\", увери Веселин Тодоров, изпълнителен директор на фирмата-доставчик \"Сиела норма\". Във връзка с публично оповестената информация за манипулация на изборите във Венецуела, където също се е гласувало с машини на \"Smartmatic\", Тодоров обясни, че вотът там е проведен перфектно от гледна точка на машинното гласуване, а фирмата не носи отговорност за последвали нарушения. Именно затова тя е прекратила и договора си с венецуелската държава. Експедирането на машините в секциите ще започне на 24 май. \"Имаме сложната задача да посетим, обслужим и поддържаме процеса в много градове и села\", обясни Тодоров. Според последните промени в Изборния кодекс за настоящите европейски избори с машини ще се гласува в 3 000 секции, а на следващите местни избори - в 6 000. Оттам нататък страната ни поема по пътя на пълното въвеждане на машинно гласуване. В петък пък предстои да бъде готов предварителният одит на машините. Според екипа, който го извършва, те са доста по-надеждни и функционални от тези през 2016. \"Имат своите пропуски и ще ще бъдат предложени процедури за тяхното коригиране\", обясни доц. д-р Златогор Минчев от БАН, който е член на проверяващия екип. Как се гласува машинно? Първо се снема самоличността на избирателя от секционната избирателна комисия. След като устно заяви, че желае да гласува машинно, му се дава електронна карта, която да постави в четеца на машината. Екранът визуализира изборната бюлетина, върху която гласоподавателят трябва да отбележи своя вот. След гласуването от машината излиза разписка, която се сгъва и поставя в специално определена кутия, различна от урната за хартиени бюлетини. Тестовете показват, че машинното гласуване отнема само няколко секунди и не е по-сложно технически от използване на банкомат.\" - в. \"Стандарт\".\"Около 400 милиона европейци от 28 страни ще се отправят към избирателните секции в дните от 23 до 26 май, за да изберат законодатели, които да ги представляват в Европейския парламент през следващите пет години. Следва справка за това мащабно проявление на демокрацията - многонационалното гласуване за единствената демократично избрана институция на Европейския съюз. Кой, кога и как ще гласува в ЕС Изборният маратон в Европа започва на 23 май в Холандия и Великобритания - ако, както изглежда, Обединеното кралство все още е член на ЕС тогава. Избирателите в Ирландия излизат на следващия ден. Хората в Латвия, Малта, Словакия и Чехия гласуват на 25 май, а в останалите 21 страни бюлетините ще се пускат на 26 май. Гласоподавателите във всяка държава от ЕС ще избират част от 751-те законодатели в Европейския парламент, който заседава в Брюксел и Страсбург. Тази бройка може да бъде сведена до 705, в случай че Великобритания одобри сделката за Брекзит преди началото на изборите. Местата в Европейския парламент са разпределени пропорционално според числеността на населението на страните. Кипър, Люксембург и Малта имат най-малко места - по шест, а държавата с най-голямо население, Германия - 96. Резултатите във всяка страна ще бъдат оповестени на 26 май след затварянето на последната избирателна секция в ЕС. Колко важен е европарламентът? Правомощията на законодателното събрание бавно се увеличават. Парламентът помогна за подобряване на безопасността на въздушния трафик в Европа, за ограничаване на използването на пластмасата, сложи край на таксите за телефонен роуминг в рамките на блока, подсили защитата на личните данни, постави цели в борбата с климатичните промени, намали емисиите на въглероден двуокис от автомобилите. Той има думата и по договорите - от търговските преговори до Брекзит...\" - в. \"Дневник\".", "date": "2019.05.17", "title": " Издирването на Зайков продължава, Танева е имала съмнения за къщите за гости, машините за евровота…"}
{"url": "https://news.bg/world/vselenskata-patriarshiya-shte-razgleda-vaprosa-s-makedonskata-tsarkva.html", "text": "Сръбската православна църква ще поднови диалога с Македонската православна църква - Охридска архиепископия (МПЦ-ОА), след като Вселенската патриаршия реши да разгледа на дневен ред искането на \"църквата на Северна Македония\" за автокефалия, съобщи \"Дневник\".Според в. \"Нова Македония\", който цитира сайта на Вселенската патриаршия, в съобщение след заседание между 9 и 11 май в Истанбул се казва, че на заседанието се е говорело и за искането на църквата, \"която в момента, както стоят нещата, е в разкол\". На сайта на патриаршията съобщението е на гръцки език.Ако в текста не се споменават подробности от разговора, според анализатори поставянето на въпроса на дневен ред означава влизане в процедура, твърди \"Нова Македония\".Електронното издание МКД припомня, че през януари 2019 г. Вселенският патриарх Вартомолей предаде на украинския митрополит Епифаний томос за автокефалността на известната вече като Православна църква на Украйна, получила независимост от руската. Неназовани анализатори смятат, че в случая на МПЦ-ОА може да се приложи \"украинската рецепта\".", "date": "2019.05.17", "title": "Вселенската патриаршия ще разгледа въпроса с македонската църква"}
{"url": "https://news.bg/bulgaria/uraganat-sprya-vlakovete-mezhdu-levski-i-svishtov.html", "text": "Ураганен вятър и градушка с големина на бобено зърно нанесоха значителни материални щети в Свищовско. Прекъсната е железопътната линия при село Морава, предаде БНР.Паднали дървета са препречили пътища, скъсани са електропроводи. Няма ранени хора, съобщи за Хоризонт\" кметът на община Свищов Генчо Генчев.Най-значителни са щетите от бурята в свищовските села Морава и Деляновци. Няма пострадали и бедстващи хора, но са наводнени много имоти и пътища, заяви Генчев.\"Целият път към селото е наводнен с кал, наноси, тиня. Паднали огромни дървета, борове върху къщи, върху пътя. Същото е положението и в Деляновци. Скъсани са жиците на електрозахранването\" - посочи той.Екипи на Електроразпределителното дружество и общинския кризисен център в Овча могила работят по отстраняване на щетите. Паднали дървета са прекъснали железопътната линия Левски-Свищов в района на село Морава, допълни Генчев.\"Има четирима пътници, четирима студенти, в момента са настанени при началника на гарата в село Морава и пътува автобус от Свищов, за да можем да ги превозим\" - увери кметът.Сутринта ще бъде направен повторен оглед и оценка на щетите.", "date": "2019.05.17", "title": "Ураганът спря влаковете между Левски и Свищов"}
{"url": "https://news.bg/world/sadat-postanovi-da-se-publikuvat-chasti-ot-doklada-na-malar-svarzani-s-maykal-flin.html", "text": "Федералният съдия от окръг Колумбия Емет Съливан постанови да бъдат публикувани частите от  в които става дума за . Става дума за текстове, които досега не бяха обнародвани с мотива за секретност, предаде \"Асошиейтед прес\".Американското правосъдно министерство за първи път в историята получава съдебно разпореждане да разсекрети части от изготвен от самото него документ.Самият Флин е уведомил екипа на Мълър, че лица, свързани с президентската администрация и с американския Конгрес, са се опитали да повлияят на характера на неговото сътрудничество със следователите, разследващи руската намеса в американските избори.Като доказателство Флин е предоставил аудиозапис на един подобен разговор, се казва в документ, изпратен в съда от прокуратурата.Не е огласена информация за лицата, с които е контактувал Майкъл Флин, както и съдържанието на диалога . Само се посочва, че тези контакти биха могли \"да повлияят на \".Прокурорите посочват, че не са били уведомени за тези опити за влияние върху Флин, които са правени преди и след като бившият съветник призна вината си.Съдията Емет Съливан разпореди да му бъде предоставено копие от аудиозаписите и те да бъдат публикувани. Той е наредил също да се огласят стенограми от телефонните разговори на Флин с руски официални лица, сред които е и .", "date": "2019.05.17", "title": "Съдът постанови да се публикуват части от доклада на Мълър, свързани с Майкъл  Флин"}
{"url": "https://news.bg/world/iztrebitel-f-16-padna-v-kaliforniya.html", "text": "Изтребител F-16 е паднал над нежилищен район в Морено Уоли, Калифорния, съобщи \"The Los Angeles Times\".Пилотът е успял да катапултира. Няма данни за пострадали хора.Самолетът се е връщал в базата си, когато е станал инцидентът.\"The Los Angeles Times\" цитира заместник-шефа на пожарната част във военновъздушната база \"Марч\" Тимъти Холидей, който съобщава, че падането на самолета е причинило малък пожар.", "date": "2019.05.17", "title": "Изтребител F-16 падна в Калифорния"}
{"url": "https://news.bg/world/zavarsheno-e-programnoto-obnovyavane-na-samoletite-boeing-737-max.html", "text": "Компанията \"Боинг\" съобщи, че е завършено програмното обновяване на самолетите 737 Max, предаде Би Би Си. Лайнери от този вид катастрофираха в Индонезия и Етиопия.Засега забраната за полети остава в сила. Корпорацията предоставя поисканата от Федералното управление за гражданска авиация на САЩ (FAA) допълнителна информация, предаде \"Ройтерс\". Тя включва инструкции за действията на пилотите в различни режими на полет.След като приключи предоставянето на такава информация, \"Боинг\" ще планира изпитателен полет съвместно с FAA и ще предостави окончателната документация за сертифициране.На 23 май в Тексас ще се проведе конференция за представители на държавите, където има Boeing 737 Max в експлоатация. На форума ще бъде предоставена информация за промените в подготовката на пилотите.Програмното обновяване засяга системата MCAS, която е свързана с предотвратяване на загубата на височина при изключен автопилот.", "date": "2019.05.17", "title": "Завършено е програмното обновяване на самолетите Boeing 737 Max"}
{"url": "https://news.bg/int-politics/i-v-misuri-zabraniha-abortite.html", "text": "Законодателите в американския щат Мисури приеха законопроект, забраняващ абортите след осмата седмица на бременността практически при всички обстоятелства, предаде Би Би Си.За документа гласуваха 24 сенатори от щата, 10 бяха против. В Мисури мнозинство имат републиканците.Предстои законопроектът да бъде гласуван и в долната камара на щатския Конгрес, след което трябва да бъде одобрен от губернатора Майк Парсън - също републиканец.Ако той влезе в сила, абортите след осмата седмица ще бъдат незаконни в Мисури, дори в случаи на изнасилване или инцест.Демократката Джил Шуп обвини в сената законодателите, че нямат желание да разберат, че животът на различните жени протича по различен начин.Сенаторите-републиканци Дейв Шац и Кейлъб Роудън публикуваха съвместно изявление, в което изразяват задоволство от законопроекта, който по думите ми утвърждава правото на живот.", "date": "2019.05.17", "title": "И в Мисури забраниха абортите  "}
{"url": "https://news.bg/crime/politsiyata-otricha-za-spisak-s-potentsialni-zhertvi-na-zaykov.html", "text": "Продължава издирването на 43-годишния Стоян Зайков. Полицейското присъствие е сериозно и тече много мащабна и безпрецедентна по размери операция, коментира от Костенец, главният секретар на МВР Ивайло Иванов.  Районът е претърсван от специализирани части, но Иванов няма да уточни тяхната бройка, нова информация също няма, използваният боеприпас при  е . Няма как да се докаже колко време Зайков е обитавал къщата.Главният секретар обясни, че относно информацията за застрашени хора от отмъщения, такъв списък не е намерен, това са слухове сред местните, а и да има, той би бил в заподозряния. За всички хора са взети предпазни мерки.Не изключваме нито един вариант, не само кварталът с убийствата, а и целия периметър е със засилено полицейско присъствие. Локализирани са няколко периметъра, там се извършват щателни проверки на всяка една къщурка и постройка. На този етап нямаме нови сигнали. Той уточни, че още не са готови експертизите, които категорично да потвърдят, че извършителят на двете престъпления е един и същ. По думите му винаги съществува вариант издирваният да е напуснал периметъра.Главният секретар отново призова да не се подават фалшиви сигнали, защото това разпилява ресурса, съсредоточен в операцията. Той даде пример със сигнал, подаден снощи, че издирваният е забелязан в Сандански. Изчистен е сигналът, отхвърлен е, въпреки, че подателят се и кълнял, че е разговарял с издирвания мъж.Бившият шеф на НСБОП Кирил Радев обясни пред БТВ, че е нормално в такива случаи града да е наситен с такива сили, но можеше да не се стигне до второ убийство, ако оперативните служби си бяха свършили работата, ако приемем че извършителя е един и същ.Много полиция и жандармерия не е показност, но няма достатъчно информация която да ги насочи за да се предприемат издирвателни действия. Това лице не е закоравял престъпник и вероятно нещо се е случило с неговата психика и е преминал границата, след което няма връщане назад, допълни той.Би трябвало криминалния контингент да се наблюдава, вероятно е имало сигнали за насилие, но не са допускали какво че се случи. Този човек изгледал дете на 14-години, има някаква емоционална връзка. Мен ме притеснява ако реши да се спасява с вземане на заложници. Бих посъветвал граждани с вили и къщи в района да не почиват в тях поне докато не го заловят, коментира Кирил Радев.В отчаянието и страха за живота си трябва да му се гарантира че няма да бъде убит ако реши да се предаде. Моето убеждение е, че се крие и е наоколо, добави той.По-рано вчера на брифинг, всеоще Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков., като до момента са  в града, но без успех.", "date": "2019.05.17", "title": "Полицията отрича за списък с потенциални жертви на Зайков"}
{"url": "https://news.bg/int-politics/sasht-lishiha-turtsiya-ot-targovskite-y-preferentsii.html", "text": "Президентът на САЩ Доналд Тръмп подписа прокламация, с която обяви икономически мерки по отношение на Турция. С този акт Тръмп прекрати действието на преференциите с които се ползваше Анкара от 1975 г.Същевременно той намали наполовина митата за внос на турска стомана - до 25%, съобщи \"Ройтерс\".Тръмп посочва, че е решил от днес да лиши Турция от статута на развиваща се страна с оглед на нивото й на икономическо развитие.Досега страната се възползваше от системата на търговски преференции с по-ниски мита върху редица стоки. Преразглеждането на тази политика започна още през август 2018 г. на фона на нарастващото напрежение между двете държави. През този месец то се покачи още повече заради плановете на Анкара да закупи руски ракетни комплекси С-400.", "date": "2019.05.17", "title": "САЩ лишиха Турция от търговските й преференции "}
{"url": "https://news.bg/crime/posochiha-propuski-na-sluzhbite-pri-operatsiyata-v-kostenets.html", "text": "Органите на реда имали пропуски при организацията и оценката на ситуацията при издирването на Стоян Зайков, който е заподозрян за убийството в Костенец. Това посочи пред БНТ криминалистът Ботьо Ботев.Ако полицията не допуснала тези грешки, то досега Зайков щял да бъде заловен, прогнозира полицаят.Според него органите не е трябвало да допускат съседът на Зайков Валентин Петров, който след това беше открит убит в дома си, сам да претърсва къщата си.Петров получил разрешение сам да претърси къщата си дали Зайков не се крие там. След това полицаите разпитали Петров и той е изразил готовност да съдейства на разследването.\"Оперативно не е оценено това, което е подавал като информация човекът. Недопустимо е сам да е проверявал къщата си\", посочи Ботев.Той заяви още, че в досегашната си работа полицията залага повече на явните дейности за проверка на обекти, докато в оперативната оценка се правят сериозни пропуски.Васил Василев, бивш директор на Национална служба \"Полиция\", посочи пред Нова телевизия други грешки на служителите на реда от последните дни.Според него още в началото е трябвало да бъдат ангажирани горски служители и ловци от района, които познават добре местността. Територията е огромна и има много възможности за укриване, включително землянки и заслони за животни.Службите трябвало да се съсредоточат най-вече върху претърсване на вили и заслони, каквито има много в региона, включително и такива, които са изоставени от години.Василев заяви, че трябва и може да се търси друга връзка на издирвания Зайков с хора от населеното място, които е възможно да са му помагачи. Включително и възможност за жена, която да му помага, или приятели, които да следят и да му предават информацията от медиите за хода на издирването и разследването.Според Василев Зайков е селски човек и няма мотивацията да премине границата и да избяга в чужбина. Той обаче е опасен, защото може да вземе заложник, смята бившият директор на Национална служба \"Полиция\". ", "date": "2019.05.17", "title": "Посочиха пропуски на службите при операцията в Костенец"}
{"url": "https://news.bg/society/tol-sistemata-da-e-saobrazena-s-vazmozhnostite-na-grazhdanite.html", "text": "ТОЛ системата да е съобразена с възможностите на гражданите и да не се отрази в шокови цени на основи стоки, коментираха пред БНТ Христо Христов от съюза на международните превозвачи и Явор Панталеев от Националния съюз на спедиторите.ТОЛ системата показва добрите намерения в лицето на премиера да се търсят компромиси за такси и правила, бизнесът смята че е правилно да има ТОЛ такси, няма по-добро, но при нас самата обезпеченост на таксите не е готова и не е подготвена системата. Самите такси и ценообразуването не са съобразени с покупателната способност, обясни Христов.Като превозвачи нямаме ресурс и искаме ТОЛ да се по магистрали и първокласни пътища и цените да бъдат реални, за да не се отрази в шоково поскъпване на основите стоки, допълни Панталеев. Защо трябва да тръгваме колко липсва в цялата система 600 или 800 млн. лева, а не от покупателната способност, след като години не сме се интересували от пътната инфраструктура, коментира Христов.Според Панталеев, е важно да може да планира с какви разходи ще се сблъскат, явно ще има . За нас е важно да има време да предоговорим цените за да няма фалирали в бранша. Това което се случи вчера е хубаво, но след това тези данни трябва да бъдат анализирани с достатъчно време и да се даде още време, всеки да прецени с колко да се коригират цените, По думите на Христов, след тези 3 месечни тестове да се разбере как е направена връзката с НАП, граничните пунктове. Българският гражданин трябва да е с приоритет и как, и какво може да плаща той.\"МРРБ има ясно разпределени функции и не съм в течение на конкретните действия на Агенция \"Пътна инфраструктура\" по отношение на ТОЛ системата\", обясни преди дни заместник-министърът на регионалното развитие и благоустройството Валентин Йовев по повод  и спекулация са , че , коментира по-рано заместник-министърът на регионалното развитие и благоустройството Николай Нанков.", "date": "2019.05.17", "title": "ТОЛ системата да е съобразена с възможностите на гражданите"}
{"url": "https://news.bg/society/byuletinite-za-evrovota-tragnaha-kam-sektsiite.html", "text": "Започна транспортирането на бюлетините за вота на 26 май. Камионите ще се движат с охрана през цялото време.Бюлетините тръгват днес към няколко града. Общо 7 милиона и 48 000 са изборните бюлетини у нас, съобщи говорителят на ЦИК Александър Андреев.Около 200 000 бюлетини ще бъдат изпратени за Европа.По думите на заместник-директора на Главна Дирекция Жандармерия Станислав Теофилов от печатницата на БНБ вече е започнало транспортирането на изборните бюлетини и книжа за 12 избирателни секции, сред които Бургас, Сливен, Ямбол, Варна, Кърджали, Смолян, Стара Загора. На 21 май ще приключи цялостната процедура.Бюлетините за чужбина са предадени на МВнР на 12 май, каза още Теофилов.През цялото време на транспортирането на се предвижда промяна в движението. По време на самото транспортиране няма да се извършват проверки от страна на ЦИК. Такива ще има само в процеса на предаването на районните избирателни комисии при отпътуване на каминионите.", "date": "2019.05.17", "title": "Бюлетините за евровота тръгнаха към секциите"}
{"url": "https://news.bg/health/zakonodatelni-promeni-pazyat-selata-ot-lipsa-na-lekari.html", "text": "Спешно промениха Закона за лечебните заведения, за да не останат малките населени места без лични лекари.Действащите разпоредби от преходните и заключителните разпоредби към Закона за допълнение на Закона за лечебните заведения еднозначно посочват, че лекарите, осъществяващи дейност като индивидуална или групова практика за първична медицинска помощ, които не притежават специалност \"Обща медицина\", са задължени да придобият специалност в срок до 3 юни 2019 г.По данни на регионалните здравни инспекции броят на лекарите, осъществяващи дейност като индивидуална практика за първична медицинска помощ, които не са придобили специалност \"Обща медицина\" и чиято регистрация подлежи на заличаване след 3 юни 2019 г. поради изтичане на законоустановения срок, е общо 568. Лекарите, осъществяващи дейност като групова практика за първична медицинска помощ, които не са придобили специалност \"Обща медицина\" и чиято регистрация подлежи на заличаване след 3 юни 2019 г., са общо 105.Не малка част от общопрактикуващите лекари изпитват затруднение при изпълнение на изискването за придобиване на специалност \"Обща медицина\" в определения от закона срок, тъй като се налага да отсъстват от практиката си за времето на обучение и са изправени пред невъзможността да намерят заместник за времето на отсъствието.Този проблем е най-често срещан при практиките на общопрактикуващи лекари в отдалечени и труднодостъпни райони, поради което тези лекари са обективно затруднени да провеждат обучението си за придобиване на специалност \"Обща медицина\" в законоустановените срокове.С предлаганите промени се цели да се предотврати закриването на голям брой практики за първична медицинска помощ, особено в отдалечени и труднодостъпни райони, и да се гарантира достъпът на населението до първична медицинска помощ.Със законопроекта се предлага лекарите, които до 3 юни 2019 г. не са придобили специалност \"Обща медицина\", но са започнали обучение за придобиване на тази специалност, да продължат да осъществяват дейност като индивидуална или групова практика за първична медицинска помощ за срок от 4 години от влизането в сила на закона.Предлага се и удължаване на срока за лекарите, които до 3 юни 2019 г. не са зачислени за придобиване на специалност по обща медицина да могат да продължат да работят като индивидуална или групова практика за първична медицинска помощ за срок от 4 години от влизането в сила на този закон, при условие, че започнат обучение за придобиване на специалност \"Обща медицина\" в срок до една година от влизането в сила на закона.", "date": "2019.05.17", "title": "Законодателни промени пазят селата от липса на лекари"}
{"url": "https://news.bg/energy/petkova-balgariya-ima-resurs-da-proizvezhda-energiya-ot-vaglishta-za-60-g-napred.html", "text": "\"В следващите години занапред България ще продължи да разчита на централите, които произвеждат електрическа енергия от въглища\". Това заяви енергийният министър Теменужка Петкова при откриването на осмата регионална конференция \"Дневният ред на енергийното развитие на региона - приоритети, технологии, пазари\".Петкова изтъкна, че използването на централите, които произвеждат енергия от въглища, е гаранция за енергийна сигурност и диверсификация. Според нея имаме такъв ресурс за следващите 60 години.По думите ѝ темата за доставката на природния газ също е важен приоритет на правителството, свързан с диверсификацията на източниците и маршуритите за доставка на природен газ. Петкова посочи, че като разполагаме само с един източник за доставка, трудно може да говорим за развитие на пазара на природния газ.Енергийният министър се надява да имаме и друг, различен доставчик на природен газ. В рамките на следващата седмица ще бъде даден стартът на строителството на интерконектора Гърция-България. С реализацията на проета 1/3 от потреблението на природен газ ще бъде от друг, различен източник за доставка, изрази увереност тя.\"Това ще бъде реална диверсификация и доставка на природен газ\", отбеляза Петкова.По думите ѝ темата за енергетиката е изключително важна, защото всички знаем колко е важен енергийният сектор за икономиката и за гражданите. От развитието на енергийния сектор зависи до каква степен ще бъде конкурентноспособна икономиката ни, икономиката на Европейския съюз и до каква степен ще успеем да се преборим с климатичните промени, за да гарантираме живота и здравето на хората, поясни енергийният министър.Тя акцентира, че България като член на Европейския съюз спазва основните цели и приоритети на съюза - функциониращ енергиен апазар, гарантиране на енергийната сигурност и насърчаване на мерките за развитието на енергийната ефективност.Енергийняит министър изрази увереност, че с успешното приключване на преговорите за директивата за енергийната ефективност, с регламента, свързан с дейността на регулаторите и с регламента за управление на пазара в следващите години ще дадат визията и развитието на енергетиката.", "date": "2019.05.17", "title": "Петкова: България има ресурс да произвежда енергия от въглища за 60 г. напред"}
{"url": "https://news.bg/politics/samo-14-neznaeshti-za-kogo-da-glasuvat-izmeri-sova-haris.html", "text": "Само 14% незнаещи за кого да гласуват измери \"Сова Харис\" в периода 8-13 май.На въпрос, доколко сте сигурни в своя избор за кого ще гласувате на изборите за ЕП, 50,9% смятат, че са сигурни; 9,9% могат да променят решението си, като без решение и няма да гласуват са 25,2%.В последното изследване, малко над 47%, заявяват че със сигурност ще гласуват и са сигурни в избора си, спрямо избирателните списъци биха гласували около 40%.На предишните избори за ЕП в България са гласували 33% спрямо избирателните списъци.Социологическите изследвания отразяват мнението на реалните гласоподаватели в страната. Избирателните списъци включват и около 1 милион български граждани, пребиваващи в чужбина.За ГЕРБ, СДС биха гласували - 34,4%, за БСП - 33,5%; за ДПС - 13,7%; за \"Воля\" - 4,7%; за ВМРО-БНД 4,4% и за \"Атака\" - 3,8%;Според проучването, коя партия би защитавала националните интереси на България в ЕП: 29,9% определят ГЕРБ; 21,8% виждат БСП, а 29,2% не могат да преценят.Относно тов, дали националистическите движения в Европа ще допринесат за правилна посока за развитие на ЕС: 42,4% не са съгласни, 23,8% смятат че е възможно, а 33,8% не могат да преценят.Според данните, по-ниска избирателна активност ще облагодетелства партии, при които се наблюдава по-висока мобилизация на ядрата от твърди симпатизанти - БСП и ДПС. По-висока избирателна активност ще бъде по-благоприятна за партиите с по-голяма електорална периферия - в сегашния случай ГЕРБ и другите кандидати за преодоляване на изборната бариера.Регистрираните резултати показват паритет между двете водещи политически сили ГЕРБ и БСП. Минимален превес от 0,8% имат управляващите. Тази разлика е в рамките на допустимата статистическа грешка, така че въпросът за крайния победител продължава да бъде отворен.", "date": "2019.05.17", "title": "Само 14% незнаещи за кого да гласуват измери \"Сова Харис\""}
{"url": "https://news.bg/energy/otchitame-40-po-golyam-iznos-na-el-energiya-ot-2018-g.html", "text": "С 40% е по-голям износът на електрическа енергия за разлика от миналата година по същото време.Такъв коментар направи председателят на енергийната парламентарна комисияВалентин Николов на осмата регионална конференция \"Дневният ред на енергийното развитие на региона - приоритети, технологии, пазари\".Николов посочи, че по всякакъв начин електроенергетиката трябва да бъде конкурентноспособна, либерализирана, да има конкуренция и да се формира пазарна цена на електрическата енергия, която да удовлетворява потребителите, големите индустриалци и да не декапитализира производителите на електрическа енергия.Предизвикателството е да се либерализират домакинствата на енергийния пазар с 30-40% на година и да се създаде фонд, с който да се подпомагат енергийно бедните. Другото предизвикателство пред България по мнението на Николов е приемането на енергийната стратегия до 2020 г.Шефът на ресорната парламентарна комисия настоява да се модернизират въглищните централи, да се намалят всякакви видове емисии и да се запазят работните места. Той призова да развиваме енергийната ефективност, защото \"всеки един вложен лев, много по-бързо се възвръща\".По думите на Николов в газовия сектор не била направена достатъчно добра енергийна рамка, така че да се развие газов хъб \"Балкан\". Според него трябва да се сложи една рамка, в която да се развие газовият пазар в България.Николов очаква до края на юли месец в Народното събрание да се регламентират всички участници на газовия пазар, така че да се развие с всичките си сегменти.", "date": "2019.05.17", "title": "Отчитаме 40% по-голям износ на ел. енергия от 2018 г."}
{"url": "https://news.bg/int-politics/tramp-iska-premahvane-na-zelenite-karti-i-vavezhdane-na-tochkova-sistema.html", "text": "Президентът на САЩ Доналд Тръмп представи план за имиграционна политика, предвиждащ промяна в системата за подбор на легални имигранти и укрепване на границите за противодействие , предадоха информационните агенции. Президентът изложи детайли по темата пред журналисти в Белия дом.Планът предвижда изискване за владеене на английски език и полагане на специален изпит за гражданство. Освен това мигрантите ще трябва да са в състояние да се издържат сами.По думите на Тръмп, трябва да бъде въведена точкова система, подобна на тази, която се използва в Канада, вместо досегашната лотария със зелените карти.\"Системата ще бъде най-после честна, прозрачна и ще осигурява равнопоставеност\", заяви Тръмп.Той обеща да предложи законови промени с цел  деца и \"хуманно, но незабавно децата без придружители да се , от които са дошли\".На някои категории кандидати за гражданство ще се дава приоритет.Повече точки ще получават младите имигранти, които биха имали по-голям принос в социалната система на страната. Същото ще важи за хората с ценна квалификация, високо образование, както и за тези, които създават работни места.", "date": "2019.05.17", "title": "Тръмп иска премахване на зелените карти и въвеждане на точкова система"}
{"url": "https://news.bg/weather/kratkotrayni-valezhi-s-gramotevitsi.html", "text": "Времето отново ще бъде динамично и нестабилно с валежи и гръмотевична активност.През първата половина на деня се очаква временно разкъсване на облачната покривка и спиране на валежите, а през втората отново ще има краткотрайни дъждове с гръмотевици на много места в страната. Не се очакват екстремни явления.През нощта срещу събота отново ще има краткотрайни валежи, предимно в източната част от страната.Вятърът ще бъде слаб до умерен, ориентиран от североизток.Максималните температури са в интервала 18-23 градуса, в Тракийската низина малко по-високи.Минималните в по-голямата част от страната са между 9 и 13 градуса, в София 8.", "date": "2019.05.17", "title": "Краткотрайни валежи с гръмотевици"}
{"url": "https://news.bg/regions/zatvaryat-i-poslednite-domove-za-siratsi-vav-varnensko.html", "text": "Три институции за деца, лишени от родителска грижа, са закрити в област Варна, съобщават от Областния информационен център. В тях са били настанени общо 45 подрастващи.През 2010 г. е закрит Домът за деца, лишени от родителска грижа в Провадия, който е бил с капацитет за 10 деца. От 2015 г. не функционира и Домът за деца, лишени от родителска грижа в с. Бързица с капацитет 20 места. През 2017 г. е закрит и Домът за деца, лишени от родителска грижа \"Другарче\" във Варна, в който са били настанени 15 деца.Към момента на територията на областта съществуват две специализирани институции за деца. Предстои да бъде извършена оценка на индивидуалните потребности на настанените в тях подрастващи, което ще позволи извеждането им и преминаване към грижа в семейна или близка до семейната среда, посочват от Областния информационен център.По техни данни към 1 март 2019 г. във Варненска област функционират 29 социални услуги за деца с общ капацитет за 819 места и заетост 865 потребители.От началото на реформата за деинституционализация на грижите за деца у нас броят им в специализирани институции е намален с 87% - от 7 587 деца през 2010 г. до 661 през 2019 г. За същия период са закрити 108 специализирани институции, включително и за деца с увреждания.В момента в институции са настанени 661 деца и младежи. Домовете за медико-социални грижи на територията на страната са 15, като в тях се отглеждат 440 деца. Общо 14 са Домовете за деца, лишени от родителска грижа - в тях са настанени 221 деца и младежи.Най-големият успех на реформата за деинституционализация е подобреното качество на живот на децата, изведени от специализираните институции, посочват от Областния информационен център.Започналата на 18 октомври 2018 г. кампания \"Мисията е възможна\" на Оперативна програма \"Развитие на човешките ресурси\" 2014-2020г. ще продължи до същия месец на 2019 г. Нейната основна цел е всяко дете, лишено от родителска грижа, да расте в семейна или близка до нея среда и да се реализира успешно в обществото.", "date": "2019.05.17", "title": "Затварят и последните домове за сираци във Варненско"}
{"url": "https://news.bg/politics/ostavkite-ne-vrashtat-doverieto-vav-vlastta-no-borisov-vodi-s-9-na-ninova.html", "text": "Оставките не връщат доверието във властта, но Борисов води с 9% на Нинова, отчете Сова Харис.На въпрос дали имат доверие на политическите лидери, 32,6% отговарят положително за Бойко Борисов, а 23,4% за Корнелия Нинова. На Каракачанов се доверяват 17,4%.63% от запитаните не считат, че оставките ще възстановят доверието на избирателите в управляващата партия. Относно скандалът с апартаментите, 43,5% отговарят, че това няма да се отрази на начина им на гласуване.Според Сова Харис, партията на Борисов залага на позитивна кампания, като се опитва да привлече обществено внимание с примери за добри резултати от своето управление. Основен аргумент, е принадлежността към Европейската Народна партия и интегритет към европейските институции. Успешно европредседателство, се изтъква като съществена заслуга. Основният опонент на управляващите и претендент за победа на изборите, БСП - залага на значението на предстоящия вот за развитието на обстановката вътре в страната. Изтъкват се организационни неуредици и корупция като съпътстващи управлението и се представят като основен аргумент за належаща спешна смяна на изпълнителната власт.Според данните от изследването, третата партия с присъствие в следващия Европарламент е ДПС. Движението залага на добра експертиза на своите кандидати и членството си в едно от големите семейства в ЕП - Либералния Алианс. Партията на Веселин Марешки има шансове за четвърта политическа сила. Явяването на тези избори на партиите от Обединени патриоти по отделно и противоборството между тях създават тази възможност, вероятно за повишаване на авторитета ще изиграе и присъединяването към политическото семейство на Марин Льо Пен.На този етап при Обединени патриоти се откроява кампанията на ВМРО. Това води до регистриране на по-висока готовност за подкрепа от избирателите. Те залагат на позиции по теми, които развиват от години и които добиват актуалност: миграция, ромска престъпност, македонски въпрос и др. ВМРО е третата партия заедно с ГЕРБ и ДПС, които залагат в кампанията си на определени успехи в развитието на страната. Относно партия \"Атака\", хората на Волен Сидеров се включват по-късно в предизборната надпревара, но правят успешен ход със съставянето на листа от млади хора, подбрани чрез публичен формат.Засега присъствието на НФСБ изглежда остава незабелязано от широката аудитория. Фокусирането върху личността на лидера на формацията на този етап не носи очаквания от тях електорален ефект.За партиите от градската десница можем да се каже, че в тази кампания губят стратегическо предимство. Сега се налага да убеждават симпатизантите си във вероятността да преодолеят изборната бариера, вместо да се налагат чрез предимствата на проевропейската си ориентация.От останалите политически субекти трябва да се отбележи кампанията на Коалиция за България. На тези избори съществува възможност част от гласоподавателите на левицата да изберат тази бюлетина по инерция от миналото.Темата с имотите на властта не стихва, от резултатите се вижда, че значителна част от избирателите проявяват изострена чувствителност по имотния въпрос, като не са малко тези, които са склонни дори да променят избора си. Предизвиканите оставки играят ролята на буфер, но не успяват да възстановят доверието на част от периферния електорат.Нишата на патриотичните и дясно-центристките формации е значителна. Голямата раздробеност в този спектър на политическото пространство е проблем при консолидацията на нагласите.Политическата ситуация е турболентна до степен на невъзможност да се направят твърди прогнози за изхода от предстоящите избори. Най-общо би могло да се дадат някакви интервали, в които могат да се вместят претендиращите за успех политически субекти.За ГЕРБ и БСП може да се каже, че ще спечелят между 5 и 7 места в Европейския парламент. ДПС най-вероятно ще се вмести в интервала между 3 и 5. А някоя от следните формации: \"Воля\", ВМРО, \"Атака\", \"Демократична България\" и \"Коалиция за България\" при определени условия би могла да достигне до 1 мандат.", "date": "2019.05.17", "title": "Оставките не връщат доверието във властта, но Борисов води с 9% на Нинова"}
{"url": "https://news.bg/finance/nadzorat-udrya-bankovoto-finansirane-za-investitsionnite-druzhestva.html", "text": "Европейския банков надзор е решил сериозно да ограничи апетитите на банките за инвестиции в дружества за рисков капитал, във взаимни фондове и дружества със специална инвестиционна цел (SPV), станали известни у нас покрай фалита на Корпоративна банка, и във всякакви други подобни рискови финансови схеми.За това негово намерение говори специалният документ на Европейския банков орган, наречен \"Насоки относно определянето на видовете експозиции, свързани с висок риск\". На своето заседание на 16 май Управителния съвет на БНБ взе решение да започне да прилага тези насоки в пълния им обем от 1 юли 2019-а. \"С тези насоки (и единствено за техните цели) са представени определения за понятията \"рисков капитал\" и \"дялов капитал\", както са посочени в Регламент (ЕС) № 575/2013.С тези насоки се поясняват и понятията за инвестиции в дружества за рисков капитал и инвестиции в дялов капитал, както е посочено в Регламента. Посочва се също кои видове експозиции трябва да се свързват с особено висок риск и при какви обстоятелства\", пише в съобщението на БНБ.С други думи всички банкови инвестиции в дялове и акции на инвестиционни и взаимни фондове и в дружества със специална инвестиционна цел ще се оценяват според разпоредбите на чл. 128 от Регламент 575/2013 на ЕС. За да сме точни ще цитираме текста дословно:\"Член 128Високо рискови експозиции1. Когато е уместно, институциите определят рисково тегло от 150 % на експозициите, включително под формата на акции или дялове в предприятие за колективно инвестиране, които са свързвани с особено високи рискове.2. Високо рисковите експозиции включват която и да е от следните експозиции:а) инвестиции в дружества за рисков капитал;б) инвестиции в АИФ по смисъла на член 4, параграф 1, буква а) от Директива 2011/61/ЕС, освен случаите, в които мандатът на фонда не допуска ливъридж, по-висок от изисквания съгласно член 51, параграф 3 от Директива 2009/65/ЕО;в) инвестиции в дялов капитал;г) спекулативно финансиране на недвижими имоти.3. При преценяването на това дали дадена експозиция, освен експозициите, посочени в параграф 2, е високо рискова, институциите вземат под внимание следните рискови характеристики:а) съществува висок риск от загуба в резултат на неизпълнение от страна на длъжника;б) невъзможно е да се оцени адекватно дали експозицията попада в обхвата на буква а). ЕБО издава насоки, в които се уточнява кои видове експозиции са високо рискове и при какви обстоятелства.\"Какво означава всичко това за банките? Един кредит или каквото и да е вземане от фирма или гражданин, по което няма заложен имот, сега се оценява със 100% риск. При това положение за едно такова вземане от например от 10 млн. лева, банката трябва да осигури капиталово покритие от 1.5 млн. лева.Ако общия размер на тези вземания е 1 млрд. лева, каквито случаи у нас не са малко, банката трябва да разполага с капитал, който да е от минимум 150 млн. лева.Ако вземането на банката за 10 млн. лева е от инвестиционно дружество, тогава то ще носи риск от 150% и капиталът, който го покрива, ще трябва да е не 1.5 млн. лева, а 2.25 млн. лева. И тук не става въпрос само за инвестиции на банките в дялове и акции на такива високо рискови компании.В насоките на ЕБО, които БНБ се е ангажирала да прилага от 1 юли 2019-а, пише следното: В обхвата на процедурата за определяне на позициите, свързани с особено висок риск, които не са обхванати от член 128, параграф 2 от Регламент (ЕС) № 575/2013, следва да се включват всички класове експозиции, с особен акцент върху класовете експозиции, посочени в член 112, букви ж), п) и р) от Регламент (ЕС) № 575/2013\". Буква ж) в този член 112 третира експозиции към предприятия. А под експозиция се разбира всяко едно балансово или задбалансово вземане в това число по кредити и издадени от длъжника корпоративни облигации или други дългови ценни книжа. Те също ще се оценяват със 150% риск, ако са на инвестиционни дружества и на взаимни фондове.Що се отнася конкретно до дружествата със специална инвестиционна цел (SPV) и тяхното многообразие, в насоките на ЕБО има специален текст за техния случай. Например в тях е посочена следната хипотеза, при която трябва да се налага рисков коефициент от 150%: \"всяко финансиране на спекулативни инвестиции както във финансови, така и в нефинансови активи, различни от недвижими имоти, с което длъжникът възнамерява да препродаде активите с цел печалба, включително финансиране на спекулативни инвестиции в движимо имущество, селскостопански продукти или нематериални активи (като например лицензи или патенти), когато са изпълнени следните две условия:(i) съществува особено висок риск от загуба в случай на неизпълнение от страна на длъжника, по-специално в случай на недостатъчна пазарна ликвидност или висока променливост на цените за финансирания обект, която все още не е достатъчно редуцирана чрез договорни споразумения, включително неотменяеми договори за предварителна продажба;(ii) налице са недостатъчни други доходи и активи на длъжника за намаляване на риска от загуби за финансовата институция, по-специално в случаите, при които рискът от загуби е висок по отношение на финансовите ресурси на длъжника;\"С други думи всеки един заем за стартиращ проект носи риск да се третира като финансиране за дружество със специална инвестиционна цел и банката, която го отпуска, трябва по всяко време да е готова да му осигури по-високо капиталово покритие.А най-добре да го направи предварително, стига да може. В България тези насоки на ЕБО ще ударят първо банките, които имат свои инвестиционни компанни и взаимни фондове или притежават значителни дялове и акции в такива, или пък са купили облигации на подобни дружества. Но както вече казахме, под ударите на тези надзорни правила могат да попаднат и вземанията от най-обикновени фирми със стартиращ бизнес.Така че е добре още отсега кредитните институции у нас да направят преглед на корпоративните си портфейли и ако открият, че имат клиенти, които носят риск от активиране на тези рестрикции на ЕБО, да поискат от тях адекватно обезпечение в недвижими имоти.Ако това е невъзможно, е добре въпросните банки още отсега да преизчислят капиталовите си показатели, съобразявайки ги с един неблагоприятен сценарий при надзорното третиране на някои техни корпоративни вземания.", "date": "2019.05.17", "title": "Надзорът удря банковото финансиране за инвестиционните дружества"}
{"url": "https://news.bg/int-politics/v-kitay-napadat-sasht-za-drebnavite-im-nomertsa.html", "text": "Искреността на правителството в Пекин \"не се връща с положителен отговор\" от страна на САЩ. Това се изтъква в коментар, публикуван в един от китайските печатни официози, в който САЩ са обвинени в \"дребнави номерца\" и липсата на искреност.Изданието предупреждава, че няма \"никаква друга алтернатива\" освен Китай да отвърне с вносни мита.Преговорите на Китай с търговския представител на САЩ Робърт Лайтхайзър и американския финансов министър Стивън Мнучин се провалиха миналата седмица, като в статията се изтъква, че \"някои\" смятат, че страната с най-многобройното население в света \"е слаба и може да бъде изнудвана\".Китай е твърдо решен да защитава интересите си в двустранните преговори със САЩ относно търговията и защитата на интелектуалната собственост, подчертава анонимният автор, като допълва, че преговорите по-скоро ще бъдат отменени вследствие на неприятелските ходове на другата страна.Държавната медия подчертава, че би било \"безсмислено\" за Мнучин да ходи в Китай, ако няма \"никакви конкретни действия\" за постигане на всеобхватно споразумение.", "date": "2019.05.17", "title": "В Китай нападат САЩ за \"дребнавите им номерца\""}
{"url": "https://news.bg/society/nad-70-000-obucheni-za-parva-pomosht-prez-2018-g-ot-bchk.html", "text": "Общо 71 771 души са били обучени за оказване на първа помощ за изминалата година. Тези данни бяха представени на 66-то общо събрание на БЧК.140 години сме в помощ и услуга на хората и всички заедно успяхме да надградим основите, които получихме.Това заяви по време на представянето на отчета на БЧК председателят акад. Христо Григоров.Омбудсманът Мая Манолова пък получи награда за признателност и активна работа по програмите.Манолова обяви, че се чувства сред съмишленици и приятели и като част от голямото семейство на БЧК. Успяхме да подкрепим многогодишни социално изключени бедни хора, както и хора, пострадали от бедствия, каза още тя.Манолова акцентира върху разкритата социална кухня, която в продължение на 4 месеца подкрепя около 500 души.Президентската институция също беше наградена от БЧК в знак на благодарност за подкрепата. В своя поздравителен адрес президентът Румен Радев подчерта, че доброволците на БЧК са сърцето на организацията и преди всичко се отличават с доброта и благородство. Давайте силна мотивацията на червенокръстците, призова Радев.Почетен знак получи и Министерство на здравеопазването.В сравнение с годините от 2015 година насам през 2018 година БЧК е организирала най-много спасителни акции - 113. ", "date": "2019.05.17", "title": "Над 70 000 обучени за първа помощ през 2018 г. от БЧК"}
{"url": "https://news.bg/politics/92-ot-izbiratelite-v-es-ne-odobryavat-razpadane-na-sayuza.html", "text": "Последното изследване на Европейски съвет за външна политика - ЕСВП разкрива, че седем дни преди изборния ден европейците подкрепят ЕС и се страхуват от негово евентуално разпадане.Мнозинството от хората в 11 от 14-те изследвани страни - включително Франция (58%), Германия (50%), Италия (58%), Холандия (52%), Полша (58%), Румъния (58%), Словакия (66%) и Швеция (44%), изпитва страхове, че ЕС може да се разпадне в следващите 20 години.Изследването разкрива, че почти 92% от избирателите мислят, че ще загубят, ако ЕС се разпадне.Ако това стане, европейците се притесняват, че ще загубят най-вече възможностите си за свободна търговия (38%), пътуване (37%), свободата на избор на местоживеене и работа (35%), съвместната дейност по сигурността и отбраната (28%) и принадлежността към съюз, който може да противостои на супер сили като САЩ и Китай (25%). Само 8% не мислят, че биха изгубили много от евентуалния разпад на ЕС.В пет ключови страни членки на ЕС (Франция, Германия, Италия, Полша и Испания) мнозинството от тези, които планират да не упражнят правото си на глас и значителен процент от тези, които планират да гласуват за анти-системни партии, вярват, че войната в ЕС е възможна.Например: 46% от подкрепящите Национален Фронт (Франция) и 41% от подкрепящите Алтернатива за Германия поддържат тази гледна точка.Противно на стереотипа за младежки оптимизъм, анализът на резултатите показва, че най-високия дял от избирателите, които се страхуват от военен конфликт в ЕС, попадат във възрастовата категория 18-24 и 25-34-годишни, като 46% от младите избиратели във Франция (18-24) са разтревожени за този евентуален сценарий.В заключение, авторите виждат изборите следващата седмица като \"разделен екран\".Те вярват, че половината от избирателите, които вярват в политическия процес и дебат, могат да бъдат ангажирани чрез традиционните методи и ще бъдат отворени за нормалния политически диалог.Те обаче предупреждават, че тези избиратели са намаляващ дял от електората и не бива да бъдат смятани като гаранция за победа на изборите.Вместо това те твърдят, че мейнстрийм париите трябва да потърсят нови целеви групи и да покажат на тези избиратели, че разбират политическия пейзаж.", "date": "2019.05.17", "title": "92% от избирателите в ЕС не одобряват разпадане на съюза "}
{"url": "https://news.bg/education/platiha-43-mln-lv-na-11-386-zemedeltsi.html", "text": "Държавен фонд \"Земеделие\" изплати 43.626 милиона лева по мярка 12 ,,Плащания по Натура 2000 и Рамковата директива за водите\" от ПРСР 2014 - 2020 година.Субсидиите постъпиха по сметките на 11 386 земеделски стопани.Мярка 12 ,,Плащания по Натура 2000 и Рамковата директива за водите\" от ПРСР 2014-2020 подпомага фермери със земи в обхвата на защитените зони по Натура 2000, които спазват забраните и ограниченията за съответната защитена зона.Изчисленията на финансовата помощ са извършени съгласно размера и комбинирането на компенсаторните плащания за забраните за прилагане на мярката.Финансовата подкрепа се предоставя под формата на годишни плащания на хектар земеделска площ за компенсиране на наложени режими (ограничения) за земеделски дейности, включени в заповедта на министъра на околната среда и водите, за обявяване на съответна зона от Натура 2000.", "date": "2019.05.17", "title": "Платиха 43 млн. лв. на 11 386 земеделци"}
{"url": "https://news.bg/regions/prokuraturata-proveryava-signal-za-izboren-turizam-vav-vrachansko.html", "text": "Прокуратурата прави проверка във Врачанско заради съмнения за изборен туризъм преди местните избори наесен, предаде bTV.Според сигнал до държавното обвинение със съдействието на кмета на криводолското село Галатин в една къща са регистрирани девет души.Въпреки че на адреса от години живеят само двама души, малко преди крайния срок за уседналост, който дава възможност да се гласува наесен, временна регистрация, но без в действителност да живеят в имота, са получили девет души от съседно село. По случая е разпоредена незабавна проверка.Стопанинът на къщата обясни, че е подписал документи, без да знае за какво. Жената, която ги донесла, го успокоила, че кметът я праща.От началото на годината до изтичане на крайния срок в селото са регистрирани 92 нови временни избиратели. Те обаче живеят в Галатин само на документи.Кметът на селото Петър Великов се оправда, че направените от другите партии регистрации са много повече от неговата партия. За къщата с деветимата нови обитатели Великов обясни, че си позволил да поиска от стопанина услуга, тъй като преди време му решил здравословен проблем. Той обаче отрича да е обещавал работа на стопанката на къщата с деветимата новодомци.От проверката на прокуратурата, която се очаква да приключи до дни, ще стане ясно дали има нещо противозаконно. Засега е известно, че за кметския пост в селото ще се борят най-малко четирима кандидати.", "date": "2019.05.17", "title": "Прокуратурата проверява сигнал за изборен туризъм във Врачанско"}
{"url": "https://news.bg/crime/15-po-malko-telefonni-izmami-ot-nachaloto-na-godinata.html", "text": "За периода от 1 януари - 30 април 2019 г. са регистрирани 344 телефонни измами спрямо 404 за същия период през 2018 г. Намалението е с повече от 15%, а причинените вреди са на стойност над 2.5 млн. лв.Данните представи силовият министър Младен Маринов по време на редовния парламентарен контрол в Народното събрание.Той отчете, че регистрираните телефонни измами през месец март са 56, спрямо 137 през миналата година. През месец април регистрираните телефонни измами са 48, спрямо същия месец за 2018 г.През последните 3 години от 2016 до 2018 г. МВР отчита намаление при регистрираните телефонни измами. През 2016 са регистрирани - 1399, през 2017 г. - 1325 и през 2018 - 1097 телефонни измами. За посочения период по неофициална информация причиняването на имотна вреда е на стойност на 20-23 млн. лв.Вътрешният министър отчете и дейността на МВР по противодействие на телефонните измами: целенасочени оперативно-издирвателни мероприятия и провеждане на превантивни мероприятия. Телефонните измами изискват комплекс от действия на полицията в няколко категории - въртачи, контрольори и мулета и доказване на организирана престъпна дейност.Пример за задържана група на телефонни измамници, Маринов даде със .От края на 2012 г. МВР повишава информираността на населението затова престъпление и дава съвети на хората как могат да се предпазят, подчерта Маринов и изрази съжаление, че има хора, които все още се подават на телефонните измами.Предоставени са критерии за идентификация на потенциални жертви на телефонните измами, акцентира той. Ползотворно е сътрудничество с операторите и по предложение на ГДНП се извършват комплексни мерки за извънреден мониторинг на телекомуникационен трафик.Маринов се похвали, че МВР и спецпрокуратурата са изградили екип, който е стигнал до най-високите етажи на организираната престъпна група. Той очаква да се промени подхода на самите измамници, но силовото ведомство ще реагира по подобаващ начин.Силовият министър призовава хората да не се доверяват на непознати хора по какъвто и да било повод, както и да не дават пари на непознати.По думите на Маноил Манев телефонните измами са бич за цялото ни общество, защото взимат събрани пари на нашите родители, баби и дядовци, които нанасят огромна социална щета. \"Има резултати и МВР предприе сериозна политика срещу измамите\", похвали Манев работата на вътрешното ведомство.", "date": "2019.05.17", "title": "15% по-малко телефонни измами от началото на годината"}
{"url": "https://news.bg/economics/grafikat-na-bdzh-za-2020-tseli-eliminirane-na-prinuditelniya-prestoy.html", "text": "От БДЖ публикуваха проекта на График за движение на влаковете за 2020 г. за обществено обсъждане на сайта на националния железопътен превозвач - www.bdz.bg, съобщиха от компанията..В планираното разписанието за 2020 г. акцентът е върху елиминиране на евентуален принудителен престой на подвижен състав поради ремонтна необходимост и липса на резервни части.От дружеството информират, че проектът на новото разписание е съобразено с ремонтната програма на дружеството. .Основна цел на ръководството на дружеството е повишаване на качеството на обслужване на пътниците, без да изостават от ремонтната програма.Предложения за изменения в проекта на График за движение на влаковете за 2020 г. могат да бъдат изпращани на e-mail: project_bdz@bdz.bg или внесени в деловодството на БДЖ на адрес: София 1080, ул. \"Иван Вазов\" № 3.", "date": "2019.05.17", "title": "Графикът на БДЖ за 2020 цели елиминиране на принудителния престой"}
{"url": "https://news.bg/crime/bivsh-politseyski-shef-poluchi-uslovna-prisada-za-katastrofa-sas-zaginal.html", "text": "Условна присъда получи бившият шеф на \"Криминална полиция\", причинил катастрофа, при която загина човек, съобщи bTV.Делото срещу него започна, като още на първото заседание той получи условна присъда от година и 8 месеца, както и лишаване от книжка за година и половина.Семейството на загиналия иска ефективна присъда. Те смятат да обжалват.През март миналата година Росен Любенов тръгва на работа с колата си, когато е връхлетян от друг автомобил. Зад волана му е бил шефът на \"Криминална полиция\" Захари Захариев. След дни в кома мъжът умира.Припомняме, че на 13 март миналата година в село Невестино, област Кюстендил е настъпило пътно транспортно произшествие, при което загива млад мъж. На 6 юли Софийска окръжна прокуратура привлече в качеството на обвиняем Захари З. от Кюстендил, като му е взета мярка за неотклонение \"Подписка\". ", "date": "2019.05.17", "title": "Бивш полицейски шеф получи условна присъда за катастрофа със загинал"}
{"url": "https://news.bg/curious/nova-usluga-na-apple-v-balgariya.html", "text": "Apple пуска нова услуга на родния пазар - Apple Pay.Британският \"Финтех\" Monese съобщи официално, че ще започне да предлага услугата на клиентите си в нови 13 страни, сред които е и България, пише .Apple Pay предоставя възможност да плащате със своя iPhone или Apple Watch, като запишете номера на картата си в специалното приложение.Чрез NFC чипа може да плащате навсякъде, където се плаща и с безконтактна карта.Услугата вече е активна в Полша, Норвегия, Белгия, Германия, Чехия, Австрия, Исландия и други. Очаква се скоро тя да стане активна и за Хърватия, Кипър, Естония, Гърция, Литва, Латвия, Малта, Португалия, Румъния, Словакия и Словения.За да се възползвате от нея, освен устройство на Apple, вашата банка също трябва да поддържа услугата.Засега няма информация някоя от кредиторите, опериращи у нас, да я поддържа.", "date": "2019.05.17", "title": "Нова услуга на Apple в България"}
{"url": "https://news.bg/tourism/spadat-na-ruski-i-nemski-turisti-ne-pritesnyava-angelkova.html", "text": "Министерството на туризма работи индивидуално с всеки от 10-те основни туристически пазара за страната ни, предаде БНР. Това стана ясно по време на среща на министъра на туризма Николина Ангелкова с бизнеса в Добрич.Тя съобщи още, че се подготвя наредба за детските лагери и се търсят мерки за удължаването на летния туристически сезон.По нейни думи в момента се отчита спад от около 2-3% на ранните записвания в района, а очакваните полети за летище Варна са по-малко с 13%.Въпреки това Ангелкова изрази надежда, че независимо от на пазари като Германия и Русия, спадът ще бъде компенсиран от страни като Украйна, Франция, Великобритания, Чехия и Полша.За периода януари-март в Добричко се наблюдава ръст от почти 18% в броя на нощувките, сочи статистиката.Министърът бе категорична, че ще се упражнява безкомпромисен и стриктен контрол на неохраняемите плажове - на територията на област Добрич техният брой е 15.", "date": "2019.05.17", "title": "Спадът на руски и немски туристи не притеснява Ангелкова"}
{"url": "https://news.bg/society/fond-nasarchava-populyariziraneto-na-kulturite-mezhdu-darzhavite.html", "text": "\"Работим за интегритета на региона. С декларацията от София правим крачка напред към регионалното сътрудничество в областта на културата чрез фонд за популяризиране на културите и наследството между държавите.\" Това обяви на пресконференция след заседание на Съвета на министрите на културата от страните от Югоизточна Европа министър Боил Банов.\"Този фонд е големият ключ, който ще даде устойчивост и ще даде перспектива на творците от целия регион да работят заедно, да се състезават заедно\", допълни Банов.По думите на министъра бюджетът му все още не е разработен, а в рамките на следващите няколко месеца ще бъдат обсъдени правилата и механизмите за неговото създаване.Фондът ще насърчава изпълнението на проекти за регионално сътрудничество.\"Разчитаме и подкрепата на ЕК, ЮНЕСКО и Съвета на Европа\", поясни още Банов. Той предаде председателството на Съвета на министрите на културата от Югоизточна Европа на Хърватия за следващия период от една година.\"Тази инициатива дава уникална възможност съвместно да се ангажират с културни стратегии, които допринасят за процесите на европейска интеграция\", заяви от своя страна заместник-министър на културата на Хърватия Ива Храсте Сочо.Приемайки председателството на Съвета на министрите на културата тя благодари от името на министерство на културата на Хърватия за приноса към работата на Съвета по време на българското европредседателство.Сочо подчерта, че Хърватия ще работи за поддържане на все по-добра кохезия в региона и Европа. Това председателство съвпада и с ротационното президентство на балканската страна на Съвета на ЕС.", "date": "2019.05.17", "title": "Фонд насърчава популяризирането на културите между държавите "}
{"url": "https://news.bg/disasters/zamarsyavaneto-na-vazduha-veroyatno-uvrezhda-vseki-organ-v-tyaloto.html", "text": "Замърсяването на въздуха може би уврежда всеки орган и почти всяка клетка в човешкото тяло. Това показва всеобхватен нов глобален преглед.Изследванията показват увреждания от главата до петите, от сърдечни и белодробни заболявания до диабет и деменция, както и от чернодробни проблеми и рак на пикочния мехур до крехки кости и увредена кожа. Плодовитостта, ембрионите и децата също са засегнати от токсичния въздух.Системните увреждания са резултат от замърсители, причиняващи възпаление, което след това се разпростира в тялото и ултрафините прахови частици се пренасят из тялото чрез кръвообращението.Замърсяването на въздуха е \"извънредна ситуация за общественото здраве\", според Световната здравна организация (СЗО), като повече от 90% от световното население понася токсичен въздух на открито. Новият анализ показва, че 8,8 млн. ранни смъртни случая всяка година - двойно повече от по-ранните оценки - правят замърсяването на въздуха по-голям убиец от тютюнопушенето.Но влиянието на различните замърсители върху много заболявания остава да бъде установено, като се предполага, че добре познатите увреждания на сърцето и белите дробове са само \"върха на айсберга\".\"Замърсяването на въздуха може да уврежда остро, както и хронично, потенциално засягайки всеки орган в тялото\", заключават учените от Форума на международните респираторни дружества в изследването, публикувано в сп. Chest, допълвайки: \"Ултрафините прахови частици преминават през белите дробове, лесно се улавят от клетките и се пренасят чрез кръвообращението, за да достигнат практически до всички клетки в тялото.\"Проф. Дийн Шрауфнагел от Университета на Илинойс в Чикаго, който е водещият учен на прегледа, изтъква: \"Не бих се изненадал, ако почти всеки орган е засегнат. Ако нещо липсва (от прегледа), това вероятно е, защото все още няма изследване.\"Прегледът представлява \"много категорична наука\", посочва д-р Мария Нейра, която е директор в СЗО по въпросите на общественото и екологичното здраве: \"Той добавя към много сериозните доказателства, които вече имаме. Налице са повече от 70 000 научни статии, които показват, че замърсяването на въздуха влияе на нашето здраве.\"Тя каза, че очаква дори повече въздействия на замърсяването на въздуха да бъдат разкрити от бъдещи изследвания: \"Проблеми като болестта на Паркинсон или аутизма, за които има някои доказателства, но може би не много силни връзки, тези доказателства идват сега.\"", "date": "2019.05.17", "title": "Замърсяването на въздуха вероятно уврежда всеки орган в тялото"}
{"url": "https://news.bg/regions/verizhna-katastrofa-blokira-e-79-kray-kresna.html", "text": "Верижна катастрофа между четири автомобила блокира главен път Е-79 край Кресна, съобщи Нова телевизия, позовавайки се на БГНЕС.Инцидент е станал малко след 14 часа, на 1 км. след Кресна в посока Симитли. Един човек е пострадал. Той е транспортиран към МБАЛ Благоевград. По първоначална информация лек автомобил, движещ се към Симитли, предприема изпреварване на прав участък. При прибирането си удря странично друг лек автомобил. След това се удря челно в трета кола и я завърта. В завъртялата се кола се блъска микробус, който я изтиква почти в насрещната лента.Движението в района на катастрофата се регулира от два патрула на КАТ и се пропуска на етапи. Натрупвали са се огромни опашки по Е-79 - и в посока границата с Гърция, и в посока Благоевград.", "date": "2019.05.17", "title": "Верижна катастрофа блокира E-79 край Кресна"}
{"url": "https://news.bg/world/sasht-ofitsialno-otlozhiha-s-6-mesetsa-mitata-varhu-vnos-na-koli-ot-es-i-yaponiya.html", "text": "Администрацията на президента на САЩ Доналд Тръмп официално реши да отложи налагането на мита върху внос на автомобили и авточасти от ЕС и Япония, съобщават \"Ройтерс\" и други медии.Вашингтон ще продължи преговорите за търговски споразумения с ЕС и Япония.Белият дом трябваше до събота, 18 май, да реши дали да наложи мита, но по-рано тази седмица беше съобщено, че . Търговското министерство на САЩ препоръча да се предпази автомобилната индустрия на САЩ от внос на базата защита на националната сигурност.В съобщението на Белия дом се казва, че решението за налагане на мита се отлага с 6 месеца и търговският представител ще осведоми държавния глава за развоя на преговорите в края на периода. Държавният глава назначи постоянния търговски представител Робърт Лайтхайзър за главен преговарящ на САЩ с ЕС.По-рано днес еврокомисарят по търговията Сесилия Малмстрьом заяви, че днес очаква решението на Тръмп за митата. В Конгреса има силна опозиция срещу налагането на мита върху вноса на автомобили от ЕС и Япония. Автомобилният сектор в Съединените щати също е против, тъй като ще увеличи цените и ще заплаши хиляди работни места в страната.", "date": "2019.05.17", "title": "САЩ официално отложиха с 6 месеца митата върху внос на коли от ЕС и Япония"}
{"url": "https://news.bg/int-economics/v-sarbiya-veche-stroyat-turski-potok.html", "text": "В съседна Сърбия вече започна изграждането на участъка от газопровода \"Турски поток\".Сръбската част от газопровода е с дължина 403 километра. По план трасето трябава да бъде завършено до 18 декември, информира местното издание Večernje novosti, цитирано от БНТ.Газопроводът е разделен на 4 части на сръбска територия.Първият участък е от българската граница до Чуприя. Вторият участък е от Чуприя до река Дунав, третият - от Дунав до Зренянин, а четвъртият - от село между Нови Сад и Зренянин до Суботица.Според вестника има издадено разрешително за строеж за секции 2 и 3, като в близките дни такова ще получи и строежът на първия участък.Компанията \"Газтранс\", в която \"Сърбия Газ\" има дял от 49%, а \"Газпром\" останалата собственост, през миналата година подаде искане до Сръбската енергийна агенция за строителство на газопровода като част от изграждането на вътрешната газова инфраструктура в Сърбия, допълват от обществената телевизия.", "date": "2019.05.17", "title": "В Сърбия вече строят \"Турски поток\""}
{"url": "https://news.bg/crime/otkriha-skener-postaven-na-bankomat-v-dobrich.html", "text": "Откриха устройство, поставено на банкомат в центъра на Добрич, съобщи  , позовавайки се на Областната дирекцията на МВР.В полицията е получено съобщение за извършена интервенция на АТМ устройство, намиращо се на ул. \"България\" в града.При оглед на място е установено техническо средство, чрез което се придобива информация за съдържанието на банковите карти.По случая е образувано досъдебно производство.", "date": "2019.05.17", "title": "Откриха скенер, поставен на банкомат в Добрич"}
{"url": "https://news.bg/int-politics/vanshniyat-ministar-na-ukrayna-pavlo-klimkin-podade-ostavka.html", "text": "Украинският външен министър Павло Климкин обяви, че подава оставка, като в понеделник той ще изпрати писмо по въпроса на Върховната рада и на новия президент на Украйна Володимир Зеленски, съобщават украинските медии.\"Както обещах, току-що написах заявление за оставка, в понеделник в деня на встъпването в длъжност (на Зеленски) ще го изпратя във Върховната рада и на новия президент. Смятам, че така е правилно. Правилно от гледна точка на нормалната политическа култура, защото имаме нужда от нея\", изтъкна Климкин в заснето на видео обръщение, публикувано на страницата му във \"Фейсбук\".В понеделник ще се състои инаугурацията на новоизбрания президент. Съгласно Конституцията кандидатите за поста външен министър, както и военен министър се предлагат за утвърждаване от Върховната рада от страна на президента. Климкин заяви по-рано, че възнамерява да подаде оставка веднага след инаугурацията, за да даде възможност на новия президент да назначи новия външен министър.\"Разбирам какво искат украинците, но също така разбирам какво светът очаква от нас и имам много различни идеи, така че се надявам да ги изпълня. Затова отивам напред, отивам в политиката, отивам във Върховната Рада на Украйна, разбира се, с екипа, с който споделям ценностите, принципите, емоциите и визията, как да продължим напред\", каза още Климкин, с което даде заявка за участие в следващите парламентарни избори, които може да са скоро, след като по-рано днес управляващата коалиция се разпадна.", "date": "2019.05.17", "title": "Външният министър на Украйна Павло Климкин подаде оставка"}
{"url": "https://news.bg/regions/novi-sluchai-na-afrikanska-chuma-kray-rusensko.html", "text": "За два нови случая на заразени с африканска чума диви свине край Русенско съобщава Нова телевизия.Заместник-областният управител Свилен Иванов увери, че продължава стриктното изпълнение на мерките за недопускане на разпространението на болестта в областта.Най-голяма е опасността от Калугерене към Кълъраш - именно там са констатирани двата нови случая на заразени диви свине.Ловците трябва да спазват всички предпазни мерки, след като са ходили на лов, за да не се допусне разпространение на болестта по домашните прасета. По думи на Иванов, ако това се случи, би имало огромен негативен ефект върху регионалната икономика.В световен мащаб най-сериозно е разпространението на чумата по свинете в Китай - там са умъртвени милиони животни.", "date": "2019.05.17", "title": "Нови случаи на африканска чума край Русенско"}
{"url": "https://news.bg/crime/vertolet-i-snayperisti-v-kostenets-zaradi-dvete-ubiystva.html", "text": "Остава мащабното полицейско присъствие в района Костенец. От време на време районът на Костенец се облита от хеликоптер, като се проверяват гористите местности в района.Това съобщи пред БНТ главният секретар на МВР Ивайло Иванов. Проверяват се няколко блокирани периметъра.Все още няма и следа от издирвания Стоян Зайков, за чието залавяне бе организирана \"безпрецедентна\" по думите на МВР операция.Всяка кола се проверява щателно на излизане от Костенец. Двете къщи на убийството са отцепени. Има периметър от полицаи със снайпери. Към издирването са привлечени и спецчасти. Използват се следови кучета и дронове.От МВР предупредиха, че , тъй като мъжът е изключително опасен и по всяка вероятност - тежко въоръжен.Пред Нова телевизия разследващият журналист Димитър Илиев коментира, че в акцията е включен и вертолет. \"Не бих казал, че случаят е безпрецедентен, защото същият ресурс беше използван и срещу петорния убиец в Нови Искър\", каза Илиев.Той припомни слуховете от тогавашното издирване на Росен Ангелов, обвинен за .\"Тогава имаше големи съмнения, че всичко е ПР-акция. Имаше слухове, че горивото на хеликоптерите е толкова, колкото да отидат до Балкана и да се върнат, но не и да правят ефективни действия\", допълни той.Илиев изрази съмнение колко ефективно от полицейска гледна точка е подобна мярка. \"Евакуация се предприема когато срещу теб се изправят някакви сили, които не могат да бъдат контролирани. Като природни стихии, например\", каза Димитър Илиев.Очевидно е, че този човек знае какво прави, заяви Илиев и допълни, че времето винаги работи за МВР.Припомняме, че по-рано днес вътрешния министър Младен Маринов заяви в кулоарите на парламента, че хора, евентуално От Костенец главният секретар поясни, че Вчера главният секретар Ивайло Иванов На брифинг по-рано през деня главният секретар заяви, че още  (убитият съсед е братовчед на Зайков, а Шишкова е майката на сина му - б.р.).Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков., като до момента са  в града, но без успех.", "date": "2019.05.17", "title": "Вертолет и снайперисти в Костенец заради двете убийства"}
{"url": "https://news.bg/crime/dadoha-na-sad-mazh-naragal-saseda-si-sled-svada.html", "text": "Предадоха на съд обвиняем за нападение с нож в село Полена, съобщиха от прокуратурата.Обвиняемият Ч., слез като употребил значително количество алкохол, заедно с приятеля си, решил да отиде на гости при живеещо наблизо семейство Х. в село Полена, община Симитли.Двамата се присъединили към компания и по предложение на обвиняемия била донесена музикална уредба, за да се танцува хоро.Докато играели, Ч. се държал неприлично спрямо М.Т. Баща й му направил забележка, но срещнал груба ответна реакция от арогантния мъж.К.Ч. насочил агресията си отново към М.Т., като започнал да я обижда и удря. Приятелят й - Е.И., станал да я защити, при което двамата се скарали.След това стопаните извели от дома им К.Ч., който на тръгване отправял заплахи за живота към Е.И.Обвиняемият отишъл до дома си, взел голям нож и заедно с приятеля си се върнал в къщата на семейство Х. С влизането той видял, че Е.И. е с гръб към него. Възползвайки се от това обстоятелство, К.Ч. му нанесъл удар с нож в гърба отгоре надолу. Веднага след това мъжът избягал.Е.И. е транспортиран до болницата в Благоевград, където му била направена операция.Предстои делото срещу обвиняемия К.Ч. да продължи в съда.", "date": "2019.05.17", "title": "Дадоха на съд мъж, наръгал съседа си след свада "}
{"url": "https://news.bg/world/v-novi-sad-se-provede-parviyat-gey-parad.html", "text": "В сръбския град Нови Сад се проведе първият гей парад, съобщава Радио \"Свободна Европа\".Няколкостотин души се събраха в центъра на града, за да участват в парада.Събитието, организирано от местната неправителствена организация \"Изход\" с подкрепата на градската община, се проведе на площад \"Република\", с което се отбеляза Международният ден срещу хомофобията и трансфобията.На парада заместник-кметът описа ЛГБТ общността в Сърбия като най-уязвимата социална група, тъй като е изложена на риск от насилие и дискриминация.Нови Сад е вторият най-голям град в Сърбия и център на областта Войводина.Организаторите на парада съобщиха, че не са получавали заплахи преди събирането, което беше охранявано при засилено полицейско присъствие.Всяка година се провежда гей парад в сръбската столица Белград, от 2014 г. без сериозни инциденти, но охраняван от стотици полицаи. Преди парадите бяха белязани от насилие.Премиерът Ана Бърнабич, първият открит гей министър-председател в балканския регион и първата жена на поста в Сърбия, беше сред участниците на маршовете през 2017 и 2018 г.", "date": "2019.05.17", "title": "В Нови Сад се проведе първият гей парад"}
{"url": "https://news.bg/int-politics/savetat-na-evropa-vazstanovyava-chlenstvoto-na-rusiya.html", "text": "Външните министри на страните членки на Съвета на Европа приеха съвместна декларация, която ще позволи на Русия да се завърне в основната институция за правата на човека на Стария континент след спора, свързан с окупацията на Крим от Москва през 2014 г., съобщават световните осведомителни агенции. Външните министри от 47-те страни членки на Съвета на Европа гласуваха с преобладаващо мнозинство в подкрепа на компромис, прокаран от Франция и Германия по време на срещата във финландската столица Хелзинки.\"Всички страни членки трябва да имат право да участват на равна основа\" в организацията, се изтъква в съвместната декларация, като се добавя, че нейните членове \"ще приветстват делегациите на всички страни членки да могат да участват\" в Парламентарната асамблея на Съвета на Европа (ПАСЕ) през юни.Украинският външен министър Павло Климкин отмени присъствието си на срещата в Хелзинки в последния момент, очаквайки положителния вот за Русия.Москва приветства съвместната декларация и заяви, че не е имала желание да напуска Съвета на Европа.\"Прекратяването на санкциите ще започне процеса на \"нормализиране\" на всичко, което Русия е сторила\", написа Климкин в публикация във \"Фейсбук\".Делегацията на Русия в Съвета на Европа беше санкционирана заради окупацията на Крим.Една от мерките включваше отнемане на правото на глас на руските представители, което от своя страна ги накара да бойкотират пленарните сесии на Съвета на Европа, докато Москва спря финансовите си вноски в институцията.Русия може да бъде отстранена от органа през следващия месец за това, че не плаща членския си внос.В Хелзинки руският външен министър Сергей Лавров заяви, че декларацията на министрите \"посочва пътя към уреждането на настоящата криза\".\"Сега топката е в полето на ПАСЕ\", коментира той, допълвайки: \"Ние не отказваме да изпълняваме нито едно задължение, включително финансови.\"Литовският външен министър Линас Линкевичус обаче написа в \"Туитър\", че Русия продължавала агресията си срещу Украйна и че европейските ценности означават много малко, ако не бъдат защитени.\"Анексирането на Крим през 2014 г. беше незаконно\", подчерта финландският външен министър Тимо Соини, като допълни: \"И това не може да бъде забравено.\"Срещата в Хелзинки отбеляза 70-годишнината на Съвета на Европа, който е основан през 1949 г. от Белгия, Великобритания, Дания, Франция, Ирландия, Италия, Люксембург, Холандия, Норвегия и Швеция като институция, следяща за демокрацията, правата на човека и върховенството на закона.", "date": "2019.05.17", "title": "Съветът на Европа възстановява членството на Русия"}
{"url": "https://news.bg/bulgaria/avariral-tir-zatrudni-dvizhenieto-prez-prohoda-na-republikata.html", "text": "Аварирал ТИР затрудни временно вчера вечерта движението през Прохода на Републиката. Това съобщават от АПИ. Уточнява се, че става въпрос за път II-55 Пчелиново - Гурково в с. Пчелиново. Движението се осъществяваше двупосочно в една лента.По-късно то бе възстановено.  ", "date": "2019.05.17", "title": "Аварирал ТИР затрудни движението през Прохода на Републиката"}
{"url": "https://news.bg/world/stotitsi-palestintsi-arestuvani-ot-nachaloto-na-ramazan.html", "text": "Израел арестува най-малко 100 палестинци, включително 18 деца, само за първите 10 дни на свещения за мюсюлманите месец Рамазан, обяви днес правозащитна организация, цитирана от Morning star.Палестинският център за затворниците заяви, че израелските сили за сигурност са нахлули в домове в окупирания Западен бряг и Източен Йерусалим, като са извеждали и цивилни от домовете им.Припомняме, че през последните дни  израелски войници и палестински демонстранти, този път при протести по случай Деня на катастрофата. Най-малко 60 палестинци бяха ранени при израелски огън.Сред арестуваните през последните дни са и деца на 9-годишна възраст. Израел арестува 905 палестинци през март и април, като общият брой на задържаните е 5700 души.Повече от 500 са под административно задържане, което означава, че те могат да бъдат държани за неопределено време без съдебен процес.През април докладът разкри, че Израел е затворил повече от 50 000 палестински деца в затвора от 1967 г. насам. Почти 17 000 от арестуваните са били задържани през годините от началото на Интифада на Ал-Акса през 2000 година.Комитетът на затворниците и освободените затворници на Организацията за освобождение на Палестина съобщи на Европейския съюз, че задържането на палестински деца се практикува \"систематично\" от израелските власти.Палестинците призоваха международните организации да бойкотират уебсайта за настаняване Airbnb заради отменянето на решението за премахване на имотите под наем в окупираните територии.", "date": "2019.05.17", "title": "Стотици палестинци арестувани от началото на Рамазан "}
{"url": "https://news.bg/world/kuba-skochi-na-sasht-zaradi-posolstvoto-na-venetsuela.html", "text": "Бруно Родригес, министър на външните работи на Куба, осъди окупацията на посолството на Венецуела във Вашингтон.Той определи действията на Вашингтон като срамни и незаконни, предадоха кубински медиi.Нелегалното влизане и окупация на венецуелското посолство във Вашингтон е грубо нарушение на Виенската конвенция за дипломатическите отношения. Срамота. САЩ потъпкаха международната законност в агресивната си ескалация срещу региона, написа дипломатът в Twitter.Куба е готова да сътрудничи с правителството на Венецуела за диалог, но на основата на суверенното равенство на държавите, при зачитане на принципите на международното право и прокламацията на Латинска Америка и Карибите като зона на мир, пише още той.Припомням, че преди дни, Венецуела във Вашингтон. В продължение на седмици там живеят местни активисти, които се опитват да предпазят сградата от поддръжниците на опозиционния лидер Хуан Гуайдо.Настанилите се в посолството активисти не са били арестувани, а полицията се оттегли от сградата.Защитниците на посолството твърдят, че са били поканени от служители на законното венецуелско правителство, а полицията няма право да ги извежда.Виенската конвенция за дипломатическите отношения предвижда за такива случаи, че приемащата държава е задължена да защитава дори в случай на въоръжен конфликт, помещенията, активите и архивите на мисията.", "date": "2019.05.17", "title": "Куба \"скочи\" на САЩ заради посолството на Венецуела "}
{"url": "https://news.bg/world/eksploziya-v-damask-siriya-obvini-izrael.html", "text": "Експлозия е разтърсила сирийската столица Дамаск, съобщиха световните информационни агенции. Според някои източници, експлозиите са били няколко. Агенциите цитират и местни жители, очевидци на атаките. Държавни медии твърдят, че Израел е извършил въздушни удари по сирийска територия. Сирийската отбранителна система е свалила няколко ракети. Не се съобщава какви щети са били нанесени. Официално няма потвърждение от Израел.Припомняме, че Израел се бори срещу присъствието на Иран в Сирия. В същото време,  за израелски също повиши напрежението. ", "date": "2019.05.17", "title": "Експлозия в Дамаск, Сирия обвини Израел "}
