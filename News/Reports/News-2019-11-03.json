{"url": "https://news.bg/politics/borisov-otchete-vrashtame-se-kam-normalnostta-i-veche-ne-e-skuchno.html", "text": "Не е нормално една партия да спечели всички областни градове. Доскучава... Такъв коментар направи премиерът и лидер на ГЕРБ Бойко Борисов веднага след излизането на екзитпола.По думите на Борисов в момента сме се върнали към нормалността.Според него партията му е първа и категорично печели изборите. Загубихме точно в тези градове, където структурите са се превърнали в дерибей. Дори и там, където ГЕРБ губят - Благоевград, Русе, партията е първа политическа сила.\"Дори по-шарените общински съвети показват, че ще споделяме отговорността.\"Той поздрави всички победители в местните избори, въпреки че резултатите са още предварителни. Когато има окончателни резултати, управляващите ще имат ново изявление по темата.Борисов увери, че в партията ще се вземат много решения. Той очаквал такива резултати на места и затова партията ще се събере и ще ги обсъди. Той благодари на хората отново, че са им гласували доверие въпреки скандалите.По-добре е партията да се очисти и да се обнови, защото синьо-червената мъгла пак щяла да иска да управлява, смята лидерът на ГЕРБ.Борисов изказа раздразнението си от коментарите на социолозите и полотолозите, като посъветва медиите да ги представят с \"никога непозналите резултат\" и \"Винаги загубилия, когото е подкрепил\". Премиерът заяви, че се е наслушал на глупости. Няколко пъти и премиерът прекъсва журналисти, които искаха да го питат за резултатите от градове като Русе и Благоевград.Коя загуба, бе госпожа, обърна се Борисов на въпрос за Варна и продължи: Думата загуба да я кажеш към ГЕРБ, ми.. честито на победителите... За наказателен вот на избирателите, лидерът на ГЕРБ попита: Ако нас ни е наказал, какво да кажем за другите?Борисов запита дали може да подмени успехите на другите кандидати като . Където има добри мажоритарни кандидати - победиха, отчете премиерът и допълни, че е противник на така наречените \"независими кандидати\". Той не пропусна да иронизира подкрепата на БСП за някои независими кандидати, включително и за Мая Манолова в София: Иначе от следващите избори да има само независими кандидати и партиите да се примъкваме към тях и да казваме - той е нас, защото печели.А иначе ГЕРБ са  заради видео с хоро с пачки на челото, по думите на Борисов. В тези области, където кандидатите на ГЕРБ са се издънили по някакъв начин, хората са ги наказали, призна обаче Борисов и припомни и другите скандали, които са оставили отпечатък върху ГЕРБ, като къщата за гости на Манолев, Апартаментгейт. Наказаха тези, които не са се държали прилично, но дадоха своя глас ГЕРБ да са първа партия, заключи лидерът на ГЕРБ.Според премиера за всички свои действия управляващите са получили шамари и уроци. \" и в София БСП я няма. В столицата ги бием два пъти, а сега отиват и се примъкват с бившите снахи и внуци на комунистите и се наричат десница. Нямат нищо общо с тях\", отсече премиерът за социалистите. Кметствата се управляват от общинските съвети - там приемането на важните решения става с мнозинство. Така работи държавата. Всичко друго води до анархия, подчерта министър-председателят.Бойко Борисов още веднъж поздрави победителите на местните избори и предупреди, че още от утре има много работа за вършене и кметовете трябва веднага да я започнат.", "date": "2019.11.03", "title": "Борисов отчете: Връщаме се към нормалността и вече не е скучно"}
{"url": "https://news.bg/bulgaria/gerb-prodalzhava-upravlenieto-v-shumen.html", "text": "Кандидатът на ГЕРБ и досегашен кмет на Шумен Любомир Христов печели на балотажа, показва паралелното преброяване на \"Галъп\" при 100% извадка, предаде БНР.За Христов са гласували 52,1%, а съперникът му от БСП Венцислав Венков получава 44,1 на сто.С \"Не подкрепям никого\" са гласували 3,5%. Избирателната активност е била 32,2%.На първи тур Любомир Христов събра 32,35% от гласовете на избирателите, а Венцислав Венков от БСП получи 22,02% от подкрепата на шуменци.В общинският съвет местата ще бъде разпределени в следния ред: ГЕРБ - 27,95%, БСП - 20,44%, Местна коалиция ДБГ (БНД, ЕНП, ССД, Глас народен, НДСВ) - 11,42% и ДПС с 10,53%.", "date": "2019.11.03", "title": "ГЕРБ продължава управлението в Шумен"}
{"url": "https://news.bg/politics/zaguba-za-gerb-v-sozopol-panayot-reyzi-iznenadan-i-obiden-ot-rezultata.html", "text": "Нов кмет застава начело на Созопол, съобщава bTV. Според данните от половината от преброените гласове от официалните протоколи до момента кандидатът на БСП Тихомир Янакиев води с близо 1500 гласа пред кандидата на ГЕРБ.Самият Рейзи се е заключил в офиса на ГЕРБ.Той обяви, че е изненадан от резултата и е обиден на жителите на Созопол. По негови думи през следващите четири години развитието на морската община ще спре.Припомняме, по време на управлението си името на Панайот Рейзи беше замесено в скандал заради присвояване на средства.На 16 април Апелативният специализиран съд от длъжност кмета на Созопол Панайот Рейзи и главният счетоводител на общината Златка Мусева.Двамата са обвиняеми от март месец за присвояване на средства в особено големи размери. Според съда те не са спазвали договори по ремонтни дейности на територията на община Созопол.След това Панайот Рейзи , но прецени, че  като кмет на Созопол.Той беше след решение на Специализирания наказателен съд.", "date": "2019.11.03", "title": "Загуба за ГЕРБ в Созопол - Панайот Рейзи изненадан и обиден от резултата"}
{"url": "https://news.bg/bulgaria/valentin-revanski-e-noviyat-kmet-na-yambol.html", "text": "Валентин Ревански от \"Пряка демокрация\" е новият кмет на Ямбол. Данните са неофициални, но са оповестени от двата предизборни щаба, предаде БНТ.Той печели изборите с над 60% подкрепа, а на второ място остава кандидатът на БСП Катя Георгиева.Още на първи тур стана ясно, че Ямбол ще има нов кмет, след като настоящият градоначалник Георги Славов от ГЕРБ остана едва четвърти на първи тур. Битката за поста се разреши на балотаж между кандидата на \"Пряка демокрация\" Валентин Ревански (40.18% на първи тур) и Катя Георгиева от БСП (21.54% на първи тур).\"Пряка демокрация\" запазва водеща позиция и в Общинския съвет с 30.40% подкрепа, следвана от БСП (20.98%), ГЕРБ (20.38%) и Българска нова демокрация (6.19%).Не съм партиен член на никоя партия, независим съм. Ще работя с всички общински съветници в името на гражданите, коментира Ревански пред БНТ. Двамата кандидати си стиснаха ръцете, а загубилата балотажа кандидатка поздрави новия кмет за победата.", "date": "2019.11.03", "title": "Валентин Ревански е новият кмет на Ямбол"}
{"url": "https://news.bg/politics/pobeda-na-bsp-nad-gerb-v-razgrad.html", "text": "Денчо Бояджиев печели балотажа и отново сяда на кметския стол в Разград, след като през 2015 г. загуби поста от кандидата на ГЕРБ Валентин Василев. Междинните данни на преброяването в Общинската избирателна комисия сочат, че кандидатът от БСП се нарежда на първо място с 61,32% от обработените доклади.Валентин Василев от ГЕРБ остава втори с 35,42% от вота.Значителната разлика между двамата не оправда очакванията за оспорван балотаж, след като на първи тур досегашният кмет спечели 25.38% от вота и беше следван плътно Валентин Василев, който получи подкрепа от 24.36% от гласоподавателите. Разликата между двамата тогава беше едва 200 гласа.В Общинския съвет най-много места ще получи ГЕРБ (21.51%), следвана от Местна коалиция Демократична България-Обединение (18.49%), БСП (17.54%), ДПС (16.92%) и Земеделски народен съюз (10.54%).", "date": "2019.11.03", "title": "Победа на БСП над ГЕРБ в Разград "}
{"url": "https://news.bg/bulgaria/kandidatat-na-gerb-korneliya-marinova-vodi-v-lovech.html", "text": "Кандидатът на ГЕРБ Корнелия Маринова води в община Ловеч при 34,38 процента обработени протоколи на СИК, съобщи председателят на Общинската избирателна комисия Валентина Недялкова, предаде БТА.За Маринова са гласували 49,43 на сто от избирателите, а за опонентката й Радина Банкова, издигната от Инициативен комитет и подкрепена от БСП, своя вот са дали 44,89 процента.\"Не подкрепям никого\" са отбелязали 266 от гласоподавателите. Недействителните бюлетини са 72.На първи тур Корнелия Маринова беше подкрепена от 28.82%, а Радина Банкова - 26.3%.Сравнително изравнени са силите на ГЕРБ и БСП и в Общинския съвет, където партията на Бойко Борисов получава 25.73% от гласовете, а социалистите - 22.94%. На следващите позиции се нареждат ВМРО с 11.98% и партия \"Български социалдемократи\" с 10.68%.", "date": "2019.11.03", "title": "Кандидатът на ГЕРБ Корнелия Маринова води в Ловеч"}
{"url": "https://news.bg/int-politics/beliyat-dom-otnovo-zabrani-na-sluzhitelite-da-davat-pokazaniya-po-impiychmanta.html", "text": "Администрацията на президента Доналд Тръмп отново е наложила забрана служителите на Белия дом да дават показания пред Конгреса по разследването за импийчмънт на Тръмп, съобщаваТози път е отменено изслушването на Робърт Блеър - един от служителите, присъствали на разговора между американския президент и държавния глава на Украйна Володимир Зеленски, който стана причина за започване на разследването, съобщава Politico.Адвокатът на Блеър - Уит Елерман, е заявил, че неговият довереник няма да се яви в понеделник, за да даде показания, тъй като Белият дом е дал указания той да не свидетелства - това е станало по съвет на Министерството на правосъдието.Робърт Блеър е присъствал на телефонния разговор на 25 юли между Тръмп и Зеленски, който е предизвикал сериозно безпокойство сред някои служители на службите за сигурност.Блеър е старши помощник на изпълняващия функциите на шеф на администрацията в Белия дом Мик Мълвейни, чиито изявления потвърдиха намерението на Тръмп да окаже натиск върху Украйна, за да започне разследване срещу сина на Джо Байдън, потенциален конкурент на Тръмп за президентския пост на вота през идната година.Припомняме, председателката на Камарата на представителите Нанси Пелоси обяви в края на  за импийчмънт. Според Пелоси проверката е необходима, след като  на САЩ Джо Байдън и сина му. Републиканците смятат, че Пелоси не е следвала процедурата, защото долната камара не е провела официално гласуване на процедурата по разследване.", "date": "2019.11.03", "title": "Белият дом отново забрани на служителите да дават показания по импийчмънта"}
{"url": "https://news.bg/politics/dps-obvini-gerb-v-natisk-manipulatsii-i-nedemokratichni-izbori.html", "text": "47 спечелени кметове на общини отчете ДПС. 37 са партийните, един е независим, а останалите са подкрепени от ДПС в коалиция. Партията е изпълнила предизборната си цел за разширяване на влиянието си. Това стана ясно от анализа на лидера на партията Мустафа Карадайъ.Присъствието на ДПС в местната власт е увеличено, каза той. Според него и географията на партията е разширена. Карадайъ отново се оплака, че е забранена агитацията на майчин език. Той осъди и уседналостта в изборното законодателство.Според лидера на ДПС има некомпетентност и правов нихилизъм от страна на изборните комисии.Партията се усъмни в легитимността на местната власт. Допуснати са много нарушения. Получи се голямо изкривяване на изборния процес, а от там и на демокрацията, отсече Мустафа Карадайъ и посочи, че цялата държавна машина е била впрегната незаконно в предизборната кампания на управляващите.В изборния процес от ДПС виждат репресии в \"незаконната кампания\" на управляващите. Натиск и недемократични практики съзират от партията. Има регистрирани кандидати, които не отговарят на изискванията, посочи Мустафа Карадайъ. Политическите реалности в България вече не са същите, смята Карадайъ. Мощно се противопоставихме на натиска, омразата и популизма, изтъкна той.Лидерът на ДПС поздрави ГЕРБ с недемократичните избори, поздрави и избирателите на ДПС за смелостта. Да защитим демокрацията в България, призова лидерът на партията.Ние докарахме демокрацията, ние имаме мисията да сме защитници на демокрацията в нашата страна, похвали се той. Демокрацията днес е под риск, обяви Мустафа Карадайъ. В битката за демокрация той призова да се включи и управляващата партия. Така не можело да продължава да съществува демокрацията , според ДПС. Партията ще участва в разговорите при президента Румен Радев и то доста подготвено.", "date": "2019.11.03", "title": "ДПС обвини ГЕРБ в натиск, манипулации и недемократични избори"}
{"url": "https://news.bg/politics/dobrich-preizbra-yordan-yordanov.html", "text": "Йордан Йорданов от Местна коалиция ДБГ е преизбран за кмет на Добрич. При 80% обработени протоколи от паралелното преброяване той събира подкрепа от около 68% от гласувалите срещу кандидата на Местната коалиция ГЕРБ (СДС) Надежда Петкова, която са подкрепили 29.46%.По думи на Йорданов първата задача, с която ще се заеме, е разпределението на общински съветници по райони в града за по-бързо решаване на проблемите в кварталите.Припомняме, на първия тур стана ясно, че в Общинския съвет води Местната коалиция ГЕРБ (СДС) с 32.77%, следвана от Местна коалиция ДБГ (28.13%), БСП (14.08%) и Местна коалиция НФСБ (5.21%).\"Винаги сме разчитали на подкрепата на съгражданите си. Още в първия ден на новия мандат ще изпълняваме програмата си и това, в което сме ги уверили, ще я изпълним на 100%. Едно от първите неща, които ще направим, е да се възложи районирането на общинските съветници\", заяви той.", "date": "2019.11.03", "title": "Добрич преизбра Йордан Йорданов"}
{"url": "https://news.bg/bulgaria/bsp-vze-pernik.html", "text": "Очаквано, оспорван балотаж за кметския пост в Перник между кандидатката на ГЕРБ Вяра Церовска и избраника на \"БСП за България\" Станислав Владимиров. Станислав Владимиров, издигнат от коалиция \"БСП за България\" в момента води в Перник само с 2% пред настоящия кмет Вяра Церовска, съобщава \"24 часа\".Според местни медии разликата е под 1000 гласа в полза на кандидата на БСП.Станислав Владимиров определи резултата от вота на втория тур като комбинация от грешки на опонента и това, което са направили тактически правилно през кампанията. Той отбеляза, че са провели много скромна кампания и близо 40 дни с балотажа е имало позитивно отношение. Не променихме нищо от тази рецепта, отбеляза Владимиров.Ще разчитам на екипа си, диалогичен човек съм, няма да тръгна да воювам с Общинския съвет или с политическите си опоненти, ще търся подкрепата на Общинския съвет, увери той.Двамата отидоха на балотаж с много малка разлика - около 1 %. Церовска спечели на първия тур 40,98% от гласовете, а Владимиров бе с 39,61%.В гласуването за общинския съвет разликата между ГЕРБ и БСП е под два процента. ГЕРБ е с 23.12%, \"БСП за България\" с 21.37%. Следват две местни коалиции - ВМРО-БНД (ОЗ,ЗНС,ОБТ \"Български лейбъристи\") със 17.39% и Български демократичен център - БДЦ (ЗС \"Александър Стамболийски\", РДП, БСДП) с 13.50%. Пета е партия АБВ с 5.08%", "date": "2019.11.03", "title": "БСП взе Перник?"}
{"url": "https://news.bg/world/protesti-paraliziraha-bagdad.html", "text": "Десетки хиляди демонстранти, които излязоха на антиправителствен протест по улиците на иракската столица Багдад, блокираха основни пътни артерии, съобщи в. \"The Telegraph\".Столичният град беше практически парализиран в неделния ден.Отбелязва се, че голямо множество от хора се е събрало на централния площад Тахрир. Демонстрантите са заели и мост в т. нар. Зелена зона, където са разположени държавните институции и дипломатическите представителства.Масовите протести продължават в Ирак вече повече от месец. Сред основните искания на гражданите са борба с корупцията и нови избори. През последните дни демонстрантите подпалиха около 90 правителствени сгради, както и щабове на политически партии и други помещения. Освен в столицата протестни акции се провеждат и в други градове.Силите на реда използват срещу участниците в акциите сълзотворен газ и шумови гранати.От началото на септември при сблъсъци по време на протестите са На фона на нестихващото недоволство президентът на страната Бархам Салих обеща предсрочни парламентарни избори и заяви, че премиерът Адил Абдул-Махди се е съгласил да подаде оставка.", "date": "2019.11.03", "title": "Протести парализираха Багдад"}
{"url": "https://news.bg/politics/fandakova-gotvi-promeni-v-strukturata-na-stolichna-obshtina.html", "text": "Новият стар кмет на София Йорданка Фандъкова ще направи промени в структурата на Столична община. Това обеща тя на първия си брифинг след .До приемането на бюджета на Столична община градоначалникът ще представи проект за промени в структурата на общината, свързани с персонални промени. Промените ще бъдат представени пред медиите, когато бъдат обсъдени.Фандъкова ще води разговори с Борис Бонев в определени сфери на работа на Столичния общински съвет, с които имат съвпадения на идеите, но от Манолова не била чула до този момент нищо конкретно.Според нея избирателната активност не била много по-ниска от друг път, тъй като имало сериозна конкуренция. Тя изрази задоволството си, че разумът на хората е надделял над популизма, какъвто имало много по време на кампанията за местните избори.Фандъкова е доволна, че в София живеят хора, които не се поддават на внушения, но стават все по-взискателни и изискващи. Те ще се включат в развитието на града, уверена е Фандъкова.Кампанията за местните избори била изключително тежка и съпроводена и изпълнена с лъжи. Тя обаче е благодарна на всички хора, структурите на ГЕРБ/СДС и на всички хора, които са работили, за да се върне разговорът за София.\"Доста неща видях в тази кампания, направила съм си изводите\", подчерта Фандъкова.Тя благодари на всички хора, които са подкрепили нейната кандидатура. Фандъкова разбира, че хората очакват работа и промяна на града, като увери, че ще спазва поетите ангажименти по време на кампанията. Тя благодари и на десните хора, че не бягат от най-важните ценности за града и заяви, че ще проведе разговори с десните партии за конкретните политики в Столичния общински съвет.", "date": "2019.11.03", "title": "Фандъкова готви промени в структурата на Столична община"}
{"url": "https://news.bg/politics/i-sliven-s-nov-star-kmet.html", "text": "Стефан Радев е новият стар кмет на Сливен. Кандидатът на ГЕРБ получи подкрепата на 62% от гласоподавателите срещу опонента си от БСП Кольо Милев, който събра 38% от гласовете.Резултатите не са изненадващи, тъй като още на първи тур Радев поведе със значителна преднина от 48.47%.И в Общинския съвет ГЕРБ е водеща сила с 35.55%,следвана от БСП (20.5%), СДС (4.79%) и Местна коалиция БАСТА (4.49%).", "date": "2019.11.03", "title": "И Сливен с нов стар кмет"}
{"url": "https://news.bg/politics/maya-manolova-namekna-za-svoya-politicheska-partiya.html", "text": "\"Не ме е страх от загубата. Не съм страхлив човек, а страхът ми се изразява в думите от един от кандидатите за кметове, който ми каза - \"Нищо не мога да направя, купуват пред очите ми гласове\".Така Мая Манолова коментира предварителния резултат от местните избори. По думите й дала всичко от себе си в една трудна, жестока и нечестна кампания.Според нея истинската опасност е реалната ситуация в страната - безобразно купуване на гласове от ГЕРБ. Според Манолова властта няма страх от закона и хората, а гражданите гласували протестно. Дори само факта, че в столицата е имало балотаж, Манолова тълкува като надежда и това, че промяна е възможна. Това означава, че са спечелили гражданите.София показа, че столицата може да се обедини, категорична беше Манолова. Повече не трябва да допускаме хората, които ще ни управляват да бъдат избирани със силов и купен вот, призова Манолова. Тя благодари на хората, които са гласували за нея по съвест, а \"останалите знаят колко струва съвестта им\".Подадохме си ръце, но това обединение без ценностите - свободата, демокрацията и върховенството на закона - е невъзможно. Тази нощ видяхме как може да бъде преодолян моделът на еднопартийната и едноличната власт, посочи Манолова. Тя смята, че гражданите имат смелост да бъде извършен пътят до край.Манолова увери, че няма да се откаже и ще намери формулата това гражданско обединение да не бъде разпиляно, а да достигне до промяна на модела в България. Идеята си обаче тя ще обяви след излизането на окончателните резултати.Тази нощ се видял пътят на едноличната власт може да бъде демонтиран. Манолова заяви, че няма да се откаже и ще намери начин и формата гражданската енергия да не бъде разпиляна и пропиляна, а да бъде фокусирана за постигането на една реална цел - промяна на модела в София и в България.Манолова ще коментира и окончателните резултати от местните избори на по-късен етап, защото разлика между нея и Фандъкова била под 3 процента според нейното паралелно преброяване. \"Картината е много различна от това предварително, което беше обявено\", завърши Манолова. ", "date": "2019.11.03", "title": "Мая Манолова намекна за своя политическа партия"}
{"url": "https://news.bg/politics/gerb-udarzha-targovishte.html", "text": "Победа за досегашния кмет Дapин Димитpoв в Търговище.Кандидатът на ГЕРБ cпeчeли нa втopия тyp нa мecтнитe избopи, събирайки 42% от вота (около 16 700 гласа) срещу опонента си Хамди Илиязов от ДПС, когото подкрепиха 29% от избирателите, при 46,81% избиpaтeлнa aĸтивнocт.В Общинския съвет обаче позициите на ГЕРБ и ДПС са разменени. Там начело застава ДПС с 39.03%, докато ГЕРБ се нареждат втори с 35.53%. Следват ги Местната коалиция на БСП (13.21%) и коалиция \"Ние, Гражданите\".", "date": "2019.11.03", "title": "ГЕРБ удържа Търговище"}
{"url": "https://news.bg/politics/yuliyan-naydenov-ot-gerb-pecheli-treti-mandat-v-silistra.html", "text": "Юлиян Найденов печели кметския пост в Силистра за трети път.На балотажа кандидатът на ГЕРБ беше подкрепен от 8529 души срещу опонента си от БСП Момчил Неков, който събира 7470 от гласовете. В изборния ден правото на глас в общината са упражнили 16 612 души.Припомняме, на първия тур малко не достигна на Найденов, за да прескочи границата от 50% - тогава той събра 48.51% от гласовете и му се наложи да премери сили с кандидата на социалистите и на втори тур.В Общинския съвет в Силистра начело е ГЕРБ с 32.28%. Следващите позиции са съответно за Местната коалиция на БСП (17.6%), Местна коалиция \"Алтернативата на гражданите\" (10.02%) и Социалдемократическата партия (7.35%).", "date": "2019.11.03", "title": "Юлиян Найденов от ГЕРБ печели трети мандат в Силистра"}
{"url": "https://news.bg/regions/katastrofa-zatvori-patya-montana-vidin-1.html", "text": "Временно е ограничено движението в двете посоки по път I-1 Монтана Видин.Катастрофа е станала в района на гара Срацимир.  Движението в района се регулира от пътна полиция.От АПИ съобщават, че е въведен обходен маршрут: Ружинци - Дреновец - Тополовец - Добри дол - Дунавци.", "date": "2019.11.03", "title": "Катастрофа затвори пътя Монтана - Видин"}
{"url": "https://news.bg/politics/saprugata-na-tsenko-chokov-zagubi-balotazha-v-galiche.html", "text": "Съпругата на Ценко Чоков загуби балотажа в Галиче, съобщава Нова телевизия.Победителят на втори тур е Страхил Стоянов, който по негови думи е спечелил с над 140 гласа.В последните дни в селото имаше сериозно напрежение. Днес имаше засилено полицейско присъствие и жандармерия заради постъпили сигнали, че Ценко Чоков заплашва хората да гласуват за жена му.Местен жител разказа, че Чоков заплашвал с отмъщение тези, които не гласуват за жена му. \"Казва, че ще ги убие. Ще ги унищожи. Или палежи или побоища. Той ще види кой за кого е гласувал\", обясни свидетелят.Ако не гласуват за жена му, хората в Галиче трябвало да възстановят парите от изяденото и изпитото на предизборните митинги на жена му, твърдят в селото. Чоков обаче отрича твърденията. По негови думи победата на жена му не била на живот и смърт.Припомняме, на първи тур бившият кмет на село Галиче През май 2018 година Чоков беше  за Няколко месеца по-късно обаче той беше  заради влошеното си здравословно състояние. Тогава от Спецапелативният съд увериха, че Чоков ще остане в София, за да няма възможност да извърши ново престъпление в Галиче.Въпреки това бившият кмет  поради което съдът го На 5 февруари тази година стана ясно, че бившият кмет на Галиче еНа 17 май Чоков", "date": "2019.11.03", "title": "Съпругата на Ценко Чоков загуби балотажа в Галиче"}
{"url": "https://news.bg/int-politics/nad-50-dushi-sa-postradali-pri-sblasatsi-v-honkong.html", "text": "Най-малко 54 души са пострадали при сблъсъци по време на антиправителствените протести в Хонконг, съобщава \"South China Morning Post\".Един от пострадалите е в тежко състояние, 23-ма остават в болница - не се съобщават подробности за състоянието им, но се посочва, че то е стабилно. Останалите 30 души са изписани.По-рано беше съобщено, че са били задържани 200 протестиращи.Припомняме, протестите започнаха през юни заради законопроект, предвиждащ местната управа да предава на китайските власти жители на Хонконг, обвинени в правонарушения.", "date": "2019.11.03", "title": "Над 50 души са пострадали при сблъсъци в Хонконг"}
{"url": "https://news.bg/int-politics/shotlandiya-iska-badeshte-v-es.html", "text": "Настроенията за независимост на Шотландия се засилват. По думите на премиера на местното правителство Никола Стърджън е по-добре шотландците да вземат бъдещето си в свои ръце, отколкото да бъдат изтръгнати насила от европейската общност, предаде Дойче веле.На митинга за независимост в Глазгоу в съботния ден участваха над 20 хиляди души. Много от участниците носеха шотландски знамена.За първи път през последните 5 години в подобна проява участва и самата Никола Стърджън. Тя предупреди, че победа на Консервативната партия на британския премиер Борис Джонсън на предстоящите парламентарни избори би означавала, че \"Шотландия ще бъде изтръгната против волята си от семейството на европейските страни\".\"Много по-добра алтернатива е да вземем бъдещето си в свои ръце и да станем независима страна\", призова тя.Още в събота сутринта тя публикува на сайта на Националната партия на Шотландия (SNP) специално обръщение.\"Независима Шотландия е по-близо, отколкото когато и да било. Това наистина е в рамките на възможното\", написа Стърджън.Преди това тя призова да се проведе нов референдум за независимост от Обединеното кралство около Коледа.Припомняме, на референдума през 2014 г. 55% от шотландците се обявиха против независимостта. За този резултат допринесе изразената позиция от страна на ЕС, че ако регионът напусне Обединеното кралство, това ще означава и напускане на Европейския съюз. Преди изявлението на Брюксел социологическите проучвания показваха голяма вероятност избирателите да предпочетат независимостта.Шотландските националисти са категорични, че британският референдум от 2016 г. в полза на Брекзит означава, че е необходим на Шотландия, тъй като при допитването 62% от шотландците са гласували за оставане в ЕС.", "date": "2019.11.03", "title": "Шотландия иска бъдеще в ЕС"}
{"url": "https://news.bg/regions/sektsiya-v-sofiya-zavarshi-izborniya-den-na-fenercheta.html", "text": "Изборният процес върви нормално и към 23.00 часа почти няма сгрешени протоколи. Това заяви на брифинг председателят на ОИК-София Полина Витанова, цитирана от БГНЕС.До момента са обработени 360 от общо 1611 секции, като се очаква до утре сутринта всички протоколи да са готови.Пред зала \"Арена Армеец\" няма струпване на пристигащи автобуси. Единственото оплакване на предаващите документи е, че няма организация от страна на бусчетата, които ги извозват по районите. Хората са очаквали да ги извозват веднага, а не да чакат пред залата.По думи на Витанова е постъпил сигнал за купуване на гласове във \"Филиповци\", а повреда на ЧЕЗ е оставила секция в \"Красно село\" без ток, но са били осигурени фенерчета.Представителят на Инициативния комитет на Мая Манолова заяви, че ще иска да наблюдава как протича приемането на протоколите от Общинската избирателна комисия. Причината е, че от щаба на Манолова са получили множество сигнали за изборни нарушения.", "date": "2019.11.03", "title": "Секция в София завърши изборния ден на фенерчета"}
{"url": "https://news.bg/bulgaria/smolyan-s-nov-star-kmet.html", "text": "Смолян има нов стар кмет. Настоящият градоначалник Николай Мелемов от ГЕРБ води с между 1500 и 2000 гласа пред опонента си от БСП Стефан Сабрутев, съобщава БНР, позовавайки се на данни на предизборни щабове.На първи тур Николай Мелемов беше подкрепен от 39.84%, а Сабрутев получи 21.46%.ГЕРБ печели най-много места в Общинския съвет с 33.46%, следвана от Местна коалиция \"Новото време\" (19.40%), БСП (18.59%) и ДПС (7.55%).\"Гласувах за Смолян, в който приоритет са децата, гласувах за реални ангажименти, нови приоритети, които ще надградят всичко, което сме направили. Гласувах за финансовата стабилност на общината, за по-голяма палитра от социални грижи. Гласувах за бъдещето на Смолян\", коментира Николай Мелемов след вота.", "date": "2019.11.03", "title": "Смолян с нов стар кмет"}
{"url": "https://news.bg/crime/osvobodiha-ahmed-bashev-ot-aresta.html", "text": "Освободиха Ахмед Башев от ареста, съобщава Нова телевизия.Припомняме,  по подозрения за търговия с гласове.Башев е обвинен, че е работил в полза на един от кандидатите за кметове, които се явяват на балотажа.За ареста съобщи и самият той в профила си във Фейсбук.Башев дълги години бе кмет на община Гърмен, след това за кратко и депутат, а в момента е директор на училище в общината. На първи тур на местните избори той остана трети.През август месец тази година на стойност 3 027 144.37 лв. Повод за обвинението е, че на 09 септември 2005 г. след обилен дъжд от четвъртокласен път село Огняново - село Рибново в община Гърмен се свлекли скални маси и камъни.Това е втори арест за Ахмед Башев, който беше разследван и покрай скандала за радикален ислям в Рибново през 2009 година. Тогава той категорично отричаше в селото да има радикални елементи. Темата за  в общината беше актуална и през 2014 година.Башев беше и кмет на община Гърмен, когато там имаше напрежение заради  на незаконно заселили се в ромската махала.", "date": "2019.11.03", "title": "Освободиха Ахмед Башев от ареста"}
{"url": "https://news.bg/world/venetsuela-s-retsiprochna-myarka-izgoni-diplomatite-na-salvador.html", "text": "Министерството на външните работи на Венецуела съобщи, че експулсира дипломатите на Салвадор в отговор на , представляващи венецуелския президент Николас Мадуро, информира \"Ройтерс\".В съобщение ведомството обяви, че дава на дипломатите 48 часа да напуснат страната. Правителството на Салвадор не признава управлението на Мадуро като легитимно и обяви, че ще приеме нов дипломатически корпус, представляващ опозиционния лидер Хуан Гуайдо.Действията на Салвадор идват по-малко от седмица, след като американското правителство временно удължи с една година закрилата на граждани на централноамериканската държава, които живеят в САЩ.Според венецуелското правителство Салвадор е пионка във външната политика на САЩ.Венецуела е арена на борбата за власт между Мадуро и Гуайдо, който е председател на Народното събрание на страната. през януари, твърдейки, че изборите, които доведоха Мадуро на власт за втори мандат, са били фалшифицирани. Въпреки че Гуайдо спечели подкрепата на над 50 страни, той досега не успя да отстрани Мадуро от властта.Мадуро има подкрепата на редица страни, включително Русия, Китай, Турция и Куба.", "date": "2019.11.03", "title": "Венецуела с реципрочна мярка – изгони дипломатите на Салвадор"}
{"url": "https://news.bg/politics/120-mln-leva-hvarlili-partiite-za-kupen-vot-na-tezi-izbori.html", "text": "Контролираният вот вече е масов феномен и дори не се правят опити да се прикрие. Около тази теза се обединиха политолозите Страхил Делийски и Стойчо Стойчев и социологът Кънчо Стойчев.Това е част от тоталното завладяване на пазара на местната политика и то по всички линии - пазарът на публичните услуги, на обществените поръчки, до директното плащане на ръка, обясни пред bTV Страхил Делийски. По негови думи когато липсва политически живот и партиите не са реален представител на гражданите, отношенията се свеждат до принуда, насилие и директно плащане.По преценка на Кънчо Стойчев 120 млн. лв. са хвърлени за купуване на гласове само на тези местни избори. Той посочи, че преди 15 години за нерегламентирани практики са отивали до 20% от партийните бюджети. Днес вече става въпрос за над 60%.От своя страна Стойчо Стойчев заяви, че в малките населени места дори не се гласува толкова заради парите, колкото за \"трайно устойчиви връзки\" по линията на настоящи кметове, работодатели, силни хора на местно ниво и т.н.", "date": "2019.11.03", "title": "120 млн. лева хвърлили партиите за купен вот на тези избори"}
{"url": "https://news.bg/regions/stefan-danailov-otnovo-e-v-izkustvena-koma.html", "text": "Стефан Данаилов отново е в медикаментозна кома, съобщава Нова телевизия.В момента актьорът е на апаратно дишане във Военномедицинската академия.Припомняме, в средата на октомври Стефан Данаилов  Той беше поставен в  По думите на доведения му син е След инцидент  на тазобедрената става, от която се възстановяваше.След допълнителни изследвания, направени му през септември, на актьора беше назначена ", "date": "2019.11.03", "title": "Стефан Данаилов отново е в изкуствена кома"}
{"url": "https://news.bg/politics/jordanka-fandakova-specheli-chetvarti-mandat.html", "text": "Йорданка Фандъкова е новият стар кмет на София. Кандидатът на ГЕРБ спечели четвърти мандат срещу независимия кандидат, подкрепен от БСП, Мая Манолова. Това показват екзитпол резултатите.Фандъкова получи 53.5% на втория тур на местните избори, докато 44% от софиянците, упражнили правото на си на глас на балотажа, подкрепиха Манолова. Избирателната активност беше 46.6%. Според екзитпола на Алфа Рисърч.Според екзитпола на \"Галъп интернешънъл\" Йорданка Фандъкова печели 50,9%, а Манолова - 42,7%.6,4% са гласували с не подкряпям никого. Фандъкова получи подкрепата на 36,42% от избирателите, а нейният опонент Мая Манолова - 27,73%. Също на първи тур в общинския съвет в София местна коалиция ГЕРБ-СДС води с 32,70%, след тях с 18,02% се нарежда листата на БСП, следвани от \"Демократичнна България - обединение\" (ДА България, ДСБ, Зелено движение) с 14,51% и листата на Борис Бонев с 10,63%.При разбивка на вота на втория тур данните на \"Алфа Рисърч\" показват, че 5% от избирателите на Ангел Джамбазки са гласували за Фандъкова, а 4 на сто за Манолова. 8% от тези, които са гласували за Борислав Игнатов на първи тур, са подкрепили Фандъкова, а 6% - Манолова. Интересно е, че 10% от гласувалите за Борис Бонев на първи тур са подкрепили Манолова на балотажа, а 5% са гласували за настоящия столичен кмет.", "date": "2019.11.03", "title": "Йорданка Фандъкова спечели четвърти мандат"}
{"url": "https://news.bg/bulgaria/ivan-portnih-s-pobeda-vav-varna.html", "text": "Иван Портних печели нов мандат като кмет на Варна, показват екзитпол резултатите.Той победи на балотажа Костадин Костадинов от партия \"Възраждане\".  Според \"Галъп\" Портних е подкрепен от 61.7%, а за Костадинов са гласували 33.9%.По данните на \"Алфа Рисърч\" избирателната активност във Варна днес е достигнала до 31.2%. За Портних те дават 60%, а за Костадинов - 36%. Портних събра 49.29% - около 500 гласа не му достигнаха за победа на първия тур. Костадинов беше с подкрепа от 14.3% на първи тур.Благодаря. Приемам този кредит на доверие от страна на гражданите с огромна отговорност, заяви Иван Портних пред журналисти в изборната нощ. Той обеща в следващите четири години да работи заедно с екипа си резултатно и ефективно за Варна.Портних заяви, че активността и във Варна е средна за страната, а по-високата избирателна активност на втория тур е реакция на усещането за предизвестен финал.От ГЕРБ са подали съответните сигнали за нарушения на изборния процес, включително и за удари под кръста.Успяхме да убедим доста хора във Варна, но огромна част решиха, че изборите не ги интересуват, коментира Костадин Костадинов след публикуването на първите резултати от балотажа. Според него на балотажа е имало \"срамно ниска\" активност, което по думите му означава, че хората не се интересуват кой ги управлява. Но Костадинов подчерта, че борбата тепърва започва. Не можахме да убедим хората във Варна, че от изборите нещо зависи. Опитахме да им покажем - че могат да изберат между свободата и мафията, не успяхме, каза още той.Изборният ден в община Варна приключи, активността е 28,76 на сто, обяви председателят на ОИК Велин Жеков, цитиран от БТА. Според него до урните са отишли 82 055 души от имащите право на глас близо 285 000.В гласуването за общински съветници ГЕРБ събра 32.16%, \"БСП за България\" - 14.20%, партия \"Възраждане\" - 7.65%, Земеделски съюз \"Ал. Стамболийски\" - 7.29%, \"Демократична България\" - 6.75%.Портних беше кандидат на ГЕРБ за кмет на община Варна на частичните местни избори на 30 юни 2013 г., които спечели на втори тур на 7 юли 2013 г. Избран на първи тур за кмет на община Варна през октомври 2015 г. за мандат 2015-2019 г.", "date": "2019.11.03", "title": "Иван Портних с победа във Варна"}
{"url": "https://news.bg/bulgaria/gerberat-zdravko-dimitrov-e-noviyat-kmet-na-plovdiv.html", "text": "Кандидатът на ГЕРБ Здравко Димитров е новият кмет на Пловдив, сочат екзитпол резултатите.Той печели на балотажа срещу Славчо Атанасов от Местна коалиция \"НФСБ (ВМРО-БНД)\".  Според \"Алфа Рисърч\" Здравко Димитров получава 55.4%, а Славчо Атаносов - 39.1%.На първия тур Здравко Димитров беше подкрепен от 36.14% от имащите право на глас, а Славчо Атанасов от Местна коалиция \"НФСБ (ВМРО-БНД)\" получи 16.15%.Разпределението в общинския съвет е следното: ГЕРБ - 30.59%, БСП-12.64%, Местна коалиция \"НФСБ (ВМРО-БНД)\"-10,12%, Съюз за Пловдив - 9.38% и Коалиция Кауза Пловдив - 9.02%.Това са само екзитполове, сериозните резултати Славчо Атанасов очаква след около два часа при 30% преброени протоколи. Тогава ще се видят резултатите, отсече с усмивка кандидатът, който държи на тезата, че екзитполовете в Пловдив не показват истинските резултати и твърде често лъжат.Прирпомняме, че на  оставиха Славчо Атанасов на трето място, а на балотаж отиваше Дани Каназирева. И тогава Славчо Атанасов заяви, че това е подозрително и предрече обръщане на резултата.Нека не говорим с \"ако\", във футбола, любовта и изборите няма \"ако\", посочи Славчо Атанасов в отговор на въпрос как би управлявал Пловдив само с петима общински съветници.", "date": "2019.11.03", "title": "Герберът Здравко Димитров е новият кмет на Пловдив"}
{"url": "https://news.bg/politics/kambitov-i-gerb-gubyat-blagoevgrad.html", "text": "Независимият кандидат Румен Томов, подкрепен от БСП води на балотажа в Благоевград пред кандидата на ГЕРБ Атанас Камбитов.Избирателната активност в града достигна от 51.45%.Според екзитпола на \"Маркет линкс\" Румен Томов е получил 50,33% от гласовете, а Атанас Камбитов - 42,6%.\"Галъп интернешънъл\" и техните екзитпол данни дават преднина отново на Румен Томов с 52,1%, а за Атанас Камбитов - 43%.Припомняме, че на първи тур Атанас Камбитов от ГЕРБ събра подкрепата на 25.65% от гражданите, а независимият кандидат Румен Томов зае втора позиция с 20.5% от гласовете. В Общинският съвет ГЕРБ зае водеща позиция с минимална преднина от 12.25%. Следват Местната коалиция \"ЕНП(ЕНП-СДС-БДО)\" с 11.39%, БСП (11.09%) и Земеделски съюз \"Ал. Стамболийски\" (8.99%).Припомняме, че при миналите местни избори през 2015 г. избирателната активност в Благоевград бе 68,05%, като тогава Атанас Камбитов спечели вота с 58,03%, ато Камбитов е кмет от 2012 г., като тогава печели на балотажа срещу кандидата на БСП Емил Костадинов. Проведохме кампания на идеи, коментира Румен Томов.Той заяви пред bTV, че кампанията им е била изключително чиста, кампания на идеи, припозната от гражданите.\"Първо ще обърна управлението към гражданите - гражданите трябва да бъдат удовлетворени от качеството и бързината на услугите и те да са с човешко отношение. Ще възстановя приемния ден\", обяви Томов първите си намерения като градоначалник.", "date": "2019.11.03", "title": "Камбитов и ГЕРБ губят Благоевград"}
{"url": "https://news.bg/bulgaria/nastoyashtiyat-kmet-na-pleven-georg-spartanski-pecheli-nov-mandat.html", "text": " Настоящият кмет на Плевен Георг Спартански печели нов мандат, сочат екзитпол резултатите.Независимият кандидат победи Мирослав Петров от ГЕРБ. За Спартански гласуваха 53.1%, а за Петров - 43.8%, според \"Алфа Рисърч\".На първи тур Спартански получи 36.9% от гласовете, Петров - 30.29%. В гласуването за общински съветници най-висок резултат има ГЕРБ - 21.49%. Следват \"БСП за България\" със 17.55%, местната коалиция \"Демократична България - обединение\" (СДС,БЗНС) с 15.24%, ВМРО с 9.5%, Български демократичен център - БДЦ с 8.00%.Тези избори трябва да са интелектуални състезания, а не махленски борби, каза Георг Спартански в първи коментар след победата на изборите в Плевен.Георги Спартански призна радостта си от изборния резултат и благодари на гражданите и медиите.Според него гражданите са показали с вота си, че Плевен има лице и достойнство.В продължение на два месеца аз и семейството ми бяхме подложени на нещо, което не съм мислел, че може да се случва в демократична България - жълта преса и клевети. Благодаря на моето семейство, каза още Спартански.", "date": "2019.11.03", "title": "Настоящият кмет на Плевен Георг Спартански печели нов мандат"}
{"url": "https://news.bg/politics/cherveniyat-pencho-milkov-specheli-ruse.html", "text": "Пенчо Милков е новият кмет на Русе. Това показва екзитполът на \"Алфа Рисърч\".След като стана ясно, че градът със сигурност ще има нов управник, тъй като досегашният градоначалник Пламен Стоилов, издигнат от ГЕРБ, не се включи в надпреварата, резултатите на първи тур очертаха балотаж между Пенчо Милков от Местната и новия кандидат на ГЕРБ Диана Иванова коалиция на БСП.Според резултатите на \"Алфа Рисърч\" на втори тур Милков печели убедителна победа с 59,7% от гласовете спрямо опонента си Диана Иванова, която събира 36,8% от вота при избирателна активност 38,1%.По думи на самия Милков победата му се дължи на това, че гражданите са гласували не за партия, а за личност. Той поздрави опонента си и благодари на съгражданите, които са го подкрепили.Наличието на шарен общински съвет ще ме принуди да убеждавам, а аз съм добър в това, заяви той относно разнородния общински съвет в Русе. ", "date": "2019.11.03", "title": "Червеният Пенчо Милков спечели Русе"}
{"url": "https://news.bg/politics/manolova-mobilizira-desniya-vot-gerb-tvardo-zad-fandakova.html", "text": "Зад Йорданка Фандъкова са гласували предимно членове на ГЕРБ, а за Мая Манолова вотът е бил разнороден. Това стана ясно от коментара на Първан Симеонов от \"Галъп интернешънъл\" пред Нова тв. Евелина Славкова от \"Тренд\" коментира, че избирателите на Демократична България са гласували 4:3 в полза на Манолова, а избирателите на \"Спаси София\" - 3:2 за Мая Манолова срещу Йорданка Фандъкова. По-активни са били жените. Дамската битка, според нея, явно е успяла да мобилизира дамските гласове в столицата.Зад Йорданка Фандъкова твърдо стои партийният вот. На повечето места е гласувано \"за\", това коментира Георги Харизанов. Според него изборите са сложни и затова има толкова недействителни бюлетини. Не било работа на държавния глава рано сутринта да коментира, че всеки четвърти вот е недействителен.Татяна Буруджиева също смята, че повечето хора гласуват \"за\", а не \"против\". Вотът против се отразява с квадратчето \"не подкрепям никого\". Червените заложили на непартийни кадри, за да увеличат подкрепата си, но в сравнение с евровота левицата си е на същото място. Пробив, според нея, направила столичната организация. Трябва да има радикален подход към изборния процес, според Буруджиева. Тя е скептична, че диалогът между политиците по темата ще се получи.За Андрей Райчев в София ГЕРБ е заложил на най-силното си - Йорданка Фандъкова. БСП при Корнелия Нинова се е отворила, обаче според Райчев. Кметските избори са най-корумпираното политическо нещо, категоричен е той. Големият брой недействителни бюлетини е катастрофално, отсече Райчев.Димитър Аврамов подчерта, че ако Мая Манолова реши да прави свой проект, БСП ще се затвори. Не е ясно и какъв протестен вот изразява Спаси София - против ГЕРБ или против управлението в столицата, по думите му. Президентът не трябваше да се обажда днес, изтъкна Аврамов за опасенията на Румен Радев за големия брой недействителни бюлетини. Трябвало е да постави темата утре и щял да е в силна позиция.Според Димитър Аврамов няма нищо необичайно при разбивката на десния вот за Мая Манаолова.Георги Харизанов поздрави софиянци, че не са позволили комунист да управлява София, поздрави и Манолова, че с оставката си като омбудсман освободила обществото от натрапчивото си присъствие.За Татяна Буруджиева всички кандидати работели с енергия в кампанията. Социалистите не ви пречат, обърна се тя към Харизанов. Нямало по-сталинистко от това \" няма човек, няма проблем\", както му обясни тя.Андрей Райчев посмя да каже непосилното, че един червен може да бъде кмет на София.  Тя има голямо политическо бъдеще, убеден е той. Тя има ниша в политиката. Абсурдно е да се мисли, по мнението му, че БСП ще управлява сама. Левицата не била голяма партия, била средна формация и можела да управлява с партньор. Има нова ситуация в страната, категоричен е Райчев, визирайки прелелия десен вот към Мая Манолова.ГЕРБ и СДС са си спечелили изборите в София абсолютно сами, отсече Георги Харизанов.Татяна Дончева и Георги Кадиев изпаднали от политиката след загуба на местни избори в столицата. Не е добре за една партия да остава в изолация, коментира и Татяна Буруджиева, визирайки ГЕРБ.Според нея всички в СОС ще са срещу ГЕРБ и Фандъкова, според разбивките на социолозите. Левите национално се отказали от кандидатите си. Всеки имаше собствения си разказ, изтъкна Буруджиева.  Левицата няма съществен ръст в сравнение с 2015 година.  Игран мач е политическото бъдеще на политиците да се изразява в собствена партия. Според Димитър Аврамов Мая Манолова не успяла добре да изкаже идеята си за промяна. Тя обаче е можела да спечели изборите. ГЕРБ е най-добре структурираната партия до момента, изтъкна той. Партията на Бойко Борисов съумявала да си намери партньори. Манолова има политическо бъдеще, според него, а за резултата й каза: \"В политиката понякога малко не достига\". ", "date": "2019.11.03", "title": "Манолова мобилизира десния вот, ГЕРБ твърдо зад Фандъкова"}
{"url": "https://news.bg/int-politics/neoliberalniyat-model-se-bori-za-otselyavane-i-s-razmiritsi-po-sveta.html", "text": "В Чили има бунтове, размирици в Еквадор, хаос в Испания и размирици в Гърция, да не говорим за Франция, където така наречените \"жълти жилетки\" протестираха във всички големи градове, пише китайската медия \"Глобал Таймс\".В рамките на няколко месеца нарастващ брой кризи разкриха вътрешните противоречия на политически и икономически ред, който, колкото и да е структуриран, все повече се бори да гарантира собственото си оцеляване, въпреки подкрепата, която получава от мощни международни организации като Световната банка и Международен валутен фонд.Въпреки че са по коренно различни причини, проблемите в Европа и Америка показват разединението между хората и властта - политическото и икономическото статукво - които управляват западните нации според неолибералната парадигма. Обикновените граждани сега са склонни да се чувстват все по-малко представени, защото виждат, че основните им нужди не са задоволени.Всички западни нации, обгърнати в каноните на Вашингтонския консенсус веднага след падането на Берлинската стена, комбинацията от деиндустриализация, либерализация и приватизация в контекста на цялостно намаляване на ролята и прерогативите на държавата, подхранват процесите на централизация на богатство и увеличаване на неравенствата, които нарушават социалния баланс. Резултатът е рязко увеличаване на социалното напрежение с последващо изостряне на местните проблеми, свързани с историята и особеностите на всеки отделен народ. Конкретни въпроси като независимостта на каталунците се засилват, което допълнително напряга капацитета за самосъхранение на системата. Като се има предвид все по-очевидната трудност при решаване на проблема чрез конвенционални средства, системата не се поколеба да покаже своята \"тъмна страна\", като предприе силен авторитарен дрейф и се опита да прехвърли общото внимание от себе си към съперничещи страни, като Китай, който някои западни политици обвиняват, че потушава демонстрациите в Хонконг.На 23 октомври Нанси Пелоси от САЩ описа насилието в Хонконг като \"ненасилствен протест за борба за демокрация\". На 1 октомври бившият вицепрезидент на САЩ Джо Байдън нарече бунтовниците в Хонконг \"смели хора\", които \"заслужават пълната подкрепа\" на САЩ.Намесата и експлоатацията от страна на западните правителства засенчи това, което вероятно ще бъде основният двигател на протеста: постоянното увеличаване на неравенствата. Всъщност Хонконг, освен решаващ финансов и икономически център, е специален административен район, населен с почти 7,5 милиона жители, които имат среден доход шест пъти по-висок от останалата част от нацията, но също така и ниво на икономическо и социално неравенства, които са сред най-високите в света.Индексът на Джини за Хонконг е достигнал 0.539, най-високият за 50 години, което е знак, че ръстът, който преживява бившата колония, не е придружен от справедливо преразпределение на доходите, а по-скоро от изтъняване на местната средна класа и нарастващо разпространение на бедността.Хонконг преминава през процес на концентрация на богатство, типичен за икономическите системи, наложени от Запада, и това може да доведе до още по-вредни последствия, тъй като те се появяват в географско пространство, белязано от многогодишен бум в недвижимите имоти и изключително концентриран пазар на недвижими имоти, доминиран от няколко инвеститора.Недоволството поради нарастващото неравенство в доходите се увеличава сред хонконгците, докато придоби формата на социално движение като това във Франция, Чили и Испания. На други места със западна политическа система, ефективно решение се появява бявно. Западните политици определят вълненията в Хонконг, борба срещу Пекин, което затруднява хонконгците да намерят изход.", "date": "2019.11.03", "title": "Неолибералният модел се бори за оцеляване и с размирици по света"}
{"url": "https://news.bg/int-economics/bitkata-mezhdu-tesla-i-folksvagen-se-reshava-v-kitay.html", "text": "Надпреварата между Тесла и Фолксваген за доминация в пазара на електромобили не е равнопоставена. Докато американският пионер от Силициевата долина се опитва да достигне производствената си цел от 500 хиляди автомобила годишно, германският автомобилен гигант от Волфсбург няма никакъв проблем с подобни производствени обеми. Изходът от тази надпревара ще бъде решен в Китай, където Тесла изгражда първия си завод извън САЩ и търси необходимите му кадри за производството.В същото време Фолксваген преструктурира две от множеството си фабрики, за да започнат да произвеждат беземисионни автомобили, и може да разчита на обучения си персонал. През 2020 година се очаква и в двете китайски фабрики на компанията да започне производството на електрически автомобили. Както съобщава агенция Ройтерс, до 2022 година капацитетът им трябва да достигне 600 хиляди бройки годишно. А в близко бъдеще световното производство на електроавтомобили с марката Фолксваген може да достигне близо 1 милион коли, с което германският концерн значително ще изпревари американския си конкурент.При представянето на новия Golf 8 миналата седмица, генералният директор на Фолксваген Херберт Дийс изрично подчерта, че уважават Тесла като конкурент. Източници от Волфсбург споделят, че Дийс бил особено впечатлен от софтуера на американската компания, чиито батерии издържат до 600 километра. Тесла не са нишов играч, казва по този повод Дийс.С новата Тесла Модел 3 компанията на Илън Мъск може да увеличи производството, което от своя страна ще намали разходите. Въпросът е дали фирмата ще успее достатъчно бързо да осигури необходимата производствената мрежа.Отдавна в бранша се спекулира, че инвеститорите могат скоро да се отдръпнат от Тесла заради високите производствени разходи на американската компания. Имаше дори слухове, че Фолксваген се интересува от евентуално участие в нея, но германският концерн категорично отрече това.Най-големият производител на автомобили в света разполага с необходимите средства, необходими за инвестициите за производство на електромобили. През миналата година Фолксваген продаде близо 11 милиона автомобила с двигатели с вътрешно горене - ръст от 0,9% в сравнение с 2017-а. Концернът има 660 хиляди служители по целия свят и дългогодишен опит в развитие на производствените мрежи и процеси.До 2022 година Фолксваген иска да преструктурира осем фабрики на четири континента, които да започнат да произвеждат електромобили - четири в Германия, две в Китай и по една в Чехия и САЩ.В същото време Тесла изпитва сериозни затруднения да постигне поставените си цели. Пример за това е вдигнатата миналото блгато огромна палатка извън площадката на завода на компанията във Фримонт, Калифорния, подслонила допълнителна поточна линия, целяща увеличение на производството на Модел 3.Проблемите на Тесла повдигат въпроса дали стартъп-компаниите изобщо могат да оцелеят във висококонкурентния автомобилен бранш. Трудностите пред американския производител и големите загуби на китайския му конкурент \"Нио\" направиха инвеститорите предпазливи.Неслучайно експерти прогнозират, че наложилите се автомобилопроизводители вероятно ще диктуват и пазара на електромобилите в бъдеще - финансовите бариери за навлизане в този бранш са много високи, а производството и технологиите са сложни и изискват сериозен ресурс.Плановете на Тесла са тази година да построи до 400 хиляди електроавтомобила. Но Фолксваген гледа по-напред: до 2025 компанията иска от заводите ѝ да излизат по три милиона електромобила годишно и така да се превърне в най-големия производител в света. През следващите години германците се очаква да представят на пазара 70 нови модела. В началото на ноември в Цвикау трябва да започне производството на ID.3 - първия изцяло електрически Фолксваген. От 2021 година в Цвикау ще се произвеждат по 330 хиляди електромобила годишно.Макар да представи плановете си за производство на електромобили след конкурентите си от БМВ, Рено и Дженерал Моторс, Фолксваген влиза много по-агресивно от тях на пазара. Вместо да използва за продукцията си няколко платформи, германците разработиха една цялостна структура за производство - модулната платформа за електромобили MEB. Това позволява на компанията да намали значително производствените си разходи.За икономии ще допринесе и договорката с Форд, който също ще използва платформата MEB. Това е стъпка напред към целта на пазара да бъде пуснат електроавтомобил на цена под 20 хиляди евро, с което беземисионните автомобили ще станат годни за масовия потребител.", "date": "2019.11.03", "title": "Битката между Тесла и Фолксваген се решава в Китай"}
{"url": "https://news.bg/politics/chetvarti-mandat-za-todor-popov-v-pazardzhik.html", "text": "Тодор Попов остава кмет на Пазарджик. Това показват предварителните резултати на \"Маркет линкс\".Попов, издигнат от Местната коалиция \"Новото време\", събира 56.31% от гласовете срещу кандидата на Местна коалиция БСП Благо Солов, който е подкрепен от 36.38% от избирателите при 31.11% избирателна активност.По този начин той печели четвърти пореден мандат.Очаквах да победим и го направихме. Победителят според екзитполовете в Пазарджик Тодор Попов не скри самочувствието си от резултатите от изборите. Той изтъкна и 20%-вата разлика с втория, което според него е една убедителна победа. Според Попов гражданите на Пазарджик просто са оценили, това което е направено през изминалите години.\"Аз съм може би единственият кмет на голям областен град, който е побеждавал 4 пъти от големите политически играчи в страната. Това колкото е логично, толкова е и труд на нашата задълбочена работа през тези 12 години\", заяви Попов.Водеща сила в Общинския съвет, както стана ясно още на първи тур, отново е Местната коалиция \"Новото време\" (30.17%), следвана от ГЕРБ (19.71%), Местна коалиция БСП (15.26%) и Глас народен (5.11%).Припомняме, Тодор Попов заема длъжността от 2007 г. и през изминалите 12 години той беше разследван от прокуратурата и КПКОНПИ. Името му беше забъркано и малко преди това с възможните версии за смъртта на неговата пиарката Татяна Стоянова, която бе  пред дома си. Една от версиите, която се коментираше, беше свързана именно с работата на Стоянова в общината, като впечатление направи и скъпото й жилище и автомобил, непосилни за заплатата й. Той беше разследван и по сигнал за установяване на ", "date": "2019.11.03", "title": "Четвърти мандат за Тодор Попов в Пазарджик"}
{"url": "https://news.bg/int-politics/vav-frantsiya-otkriha-31-migranti-v-kamion.html", "text": "Пътната полиция във Франция е заловила камион с 31 мигранти от Пакистан, съобщава изданието The Local. Това е станало при проверка близо до италианската граница.В групата има три непълнолетни лица без придружители.Мигрантите са предадени на италианските власти по силата на имиграционните процедури. Водачът на камиона, който също е пакистанец, е бил задържан от френските власти.Припомняме, във Великобритания през октомври в хладилен камион бяха. Първоначално се смяташе, че смяташе ,че става дума за мигранти от Китай, но впоследствие се оказа, че починалите са виетнамци.", "date": "2019.11.03", "title": "Във Франция откриха 31 мигранти в камион"}
{"url": "https://news.bg/bulgaria/ot-shtaba-na-manolova-ekzipolovete-mozhe-da-greshat.html", "text": "Имаше огромни нарушения днес, аз лично съм пуснал 25 сигнала. Това коментира пред БНТ Никола Вапцаров, председателят на Инициативния комитет на Мая Манолова след първите\"Имаше огромни злоупотреби днес, огромни. Аз лично съм пуснал над 25 жалби за купуване на гласове\", каза Вапцаров и подчерта, че са водили честна кампания за разлика от техните опоненти.Все пак екзиполовете може да са грешни. Традиционно десните избиратели никога няма да си признаят, че са гласували за Мая Манолова, посочи председателят на Инициативния комитет на Мая Манолова.Той каза още, че оспорва честността на вота заради сигнали, които имат от застъпници и граждани за купуване на гласове.По думите му в някои квартали са се виждали коли с пари или обещания първо да се гласува, след което ще се дадат парите.\"Първо ще следим много внимателно въвеждането на данните и ще изчакаме да дадем коментар дали ще обжалваме вота\", отбеляза Вапцаров.", "date": "2019.11.03", "title": "От щаба на Манолова: Екзиполовете може да грешат"}
{"url": "https://news.bg/politics/mnogo-po-slaba-izbiratelna-aktivnost-v-sofiya-varna-i-plovdiv.html", "text": "Избирателната активност към 9 часа на балотажа на местните избори в София е 1,8%, при около 4% избирателна активност, регистрирана миналата неделя към този час на първия тур. Това показват данните от екзит пол на \"Галъп интернешънъл\", съобщава БНР.  Във Варна избирателната активност е 2,1%, при активност миналата неделя по това време от около 3%.В Благоевград е 4,7% активността към този час, а миналата неделя е била около 4.В Пловдив избирателната активност е 1,6%, а на изборите, които се проведоха миналата неделя, активността към този час е била около 4%. На последните местни избори през 2015 г. към 9,00 часа активността в Пловдив е била 3,17%.Към момента не се съобщава за проблеми.", "date": "2019.11.03", "title": "Много по-слаба избирателна активност в София, Варна и Пловдив"}
{"url": "https://news.bg/politics/ninova-glasuva-za-antikoruptsionno-upravlenie-na-sofiya.html", "text": "Аз гласувах за по-чиста и модерна София, за град, който е удобен за пътуване, хубав за работа, спокоен за отглеждане на деца, спокоен и сигурен.Това заяви лидерът на БСП Корнелия Нинова, след като даде своя вот за втория тур на местните избори в столичното училище 25 ОУ \"Д-р Петър Берон\".Нинова призова хората да гласуват и да не се страхуват.Тя подчерта, че е дала своя вот за антикорупционно управление на София и за промяна на статуквото.", "date": "2019.11.03", "title": "Нинова гласува за антикорупционно управление на София"}
{"url": "https://news.bg/politics/balgarski-migranti-nyama-ima-evropeyski-grazhdani-kritichen-radev-kam-makron.html", "text": "\"Няма бългаpcки мигpанти. Трябва да е ясно, че България, за разлика от други страни, е член на ЕС и българските граждани са граждани на обединена Европа и свободното движение е тяхно право.\" Така президентът Румен Радев коментира скандала от вчера с интервюто за крайнодясно издание на  Държавният глава Радев гласува на балотажа в София, като коментира и . Аз мисля, че външната политика е прекалено сложна и деликатна материя, за да бъде използвана за евтин вътрешнополитически пиар предизборно, от която и да е страна\", посочи Радев.Той заяви, че е имал много срещи и разговори с френския президент, на които са обсъждали различни теми, но той съвсем ясно и отчетливо е заявил своите амбиции за европейско лидерство. Амбицията на Макрон за европейско лидерство ще се реализира много трудно с такъв тип непремерено говорене, заяви обаче Румен Радев, който изказа и съмнението за чертаене на нови разделителни линии.По думите му отношенията между България и Франция почиват на дългогодишно приятелство и сътрудничество и, ако има някакъв проблем между двете страни, то той не е в миграцията.Според Румен Радев за нас е много по-важно да имаме френската подкрепа по стратегически въпроси, каквито са пакетът \"Мобилност\", Шенген, механизмът за сътрудничество и проверка, подкрепата за началото на членството на Северна Македония в ЕС\". И ако нямаме френската подкрепа по тези въпроси, трябва да се анализира защо е това и дали това не се дължи на слабости в нашата политика.Държавният глава разкритикува и индиректно и българската външна политика, като по думите му . Много внимателно трябва да се работи, включително и при превода, на такива изказвания и документи.Държавният глава не отговори на въпрос на журналисти дали е прочел стенограмата от изслушването на кандидата за главен прокурор Иван Гешев, след като тя бе публикувана на сайта на ВСС през изминалата седмица. Румен Радев отговори с въпрос знае ли се колко е дълга тази стенограма и посочи, че това е обемист документ. Моят екип работи по въпроса, завърши Румен Радев.", "date": "2019.11.03", "title": "Български мигранти няма, има европейски граждани, критичен Радев към Макрон"}
{"url": "https://news.bg/bulgaria/troley-se-zabi-v-stalb-v-sofiya-trima-postradali.html", "text": "Тролей се е ударил в стълб в столичният квартал \"Левски\" тази сутрин, съобщава БНР.Трима души са пострадали при инцидента. Сред тях са шофьорът на превозното средство и двама от пътниците.На място са били изпратени екипи на Спешна помощ. Лекарите са прегледали пострадалите и са ги освободили за домашно лечение.", "date": "2019.11.03", "title": "Тролей се заби в стълб в София, трима пострадали"}
{"url": "https://news.bg/politics/5-16-protsenta-izbiratelna-aktivnost-v-sofiya-kam-10-chasa.html", "text": "Избирателната активност в София към 10 часа е била 5,16 процента. Това показват данните на Централната избирателна комисия (ЦИК), публикувани в официалния им сайт.От 1 064 772 гласоподаватели, правото си на вот във втория тур на местните избори в столицата са упражнили 54 974 души.На първия тур на местните избори избирателната активност в София към 10 часа е била 5,84 на сто. ", "date": "2019.11.03", "title": "5,16 процента избирателна активност в София към 10 часа"}
{"url": "https://news.bg/int-politics/naydzhal-farazh-nyama-da-uchastva-v-izborite-vav-velikobritaniya.html", "text": "Британският политик Найджъл Фараж, който е лидер на партия \"Брекзит\", обяви, че няма да участва в парламентарните избори през следващия месец, избирайки вместо това да проведе агитация в цялата страна срещу споразумението за развод с Европейския съюз на министър-председателя Борис Джонсън, съобщава \"Ройтерс\".\"Мислих много усилено за това: как най-добре да служа на каузата за Брекзит?\", изтъкна той в интервю за Би Би Си.\"Да намеря ли място и да се опитам да вляза в парламента или служа ли на каузата по-добре, обикаляйки надлъж и нашир Обединеното кралство, подкрепяйки 600 кандидати. Реших, че втората стратегия е правилната\", подчерта още Найджъл Фараж.По-рано  и ръководената от него Консервативна партия да се коалират с партия \"Брекзит\" за изборите на 12 декември. . ", "date": "2019.11.03", "title": "Найджъл Фараж няма да участва в изборите във Великобритания"}
{"url": "https://news.bg/politics/35-80-e-izbiratelna-aktivnost-v-stranata-kam-17-30-chasa.html", "text": "35,80 процента към 17:30 часа е избирателната активност в страната на втория тур на местните избори, съобщиха от Централната избирателна комисия (ЦИК).Активността е по-ниска от тази на първия тур миналата седмица, когато към същия час активността е била 42,85 на сто.Различни балотажи се провеждат в общо 196 общини в страната. На втори тур ще бъдат избрани кметовете в 18 областни града, сред които и трите най-големи - София, Пловдив и Варна.33,34% е избирателната активност в София към 17 и 30 часа, коментира пред БНР председателят на ОИК в София Полина Витанова. \"Към 17.30 часа избирателната активност в столицата е 33,34%. По данни от районните администрации, са гласували 354 906 избиратели. В момента е спокойно. Намаляха сигналите за нарушения. Почти вече няма такива\".Витанова съобщава за множество сигнали за нарушения, които след проверки до момента са неоснователни.Към 17 и 30 часа, в страната са гласували 1 430 691 души. Ниска избирателната активност във Варна - 23,37%, Пловдив - 23,74%.Във Варна избирателната активност към 12:30 часа е 10,5%, а гласувалите са 29 753 души. Във Варненска област балотажи се провеждат в общините Провадия и Бяла, както и в 14 населени места. Изборният ден протича нормално.В Мездра избирателната активност към 12:30 часа е 28,7 на сто, или 5 131 души. Според избирателните списъци право на глас в общината имат 17 600 души.В Русенска област изборният ден преминава с ниска активност от страна на гражданите, но вече има подадени две жалби за нарушения. Едната е анонимна, но е изпратена както до Общинската избирателна комисия, така и до ЦИК и до прокуратурата. Тя се отнася за купуване на гласове в ромските квартали, но тъй като няма подател, работата по нея ще бъде изключително трудна. Втората жалба е за агитация в изборния ден от светещо табло до една от обществените сгради в града, съобщава БНР.Ниска е избирателната активност в община Ловеч. На днешния балотаж към 12:30 ч. са гласували 18,24 на сто от имащите право на глас малко над 42 600 избиратели.22,05% от избирателите в община Перник са гласували до 12:30 часа. В Община Радомир вота си са упражнили 25,97% от имащите право на глас. В двете общини днес се провеждат балотажи за кмет на община. В сравнение с първия тур избирателната активност в община Перник е с 2,5% по-ниска. С 3% по-малко са гласувалите в Радомир.", "date": "2019.11.03", "title": "35,80% е избирателна активност в страната към 17:30 часа"}
{"url": "https://news.bg/politics/za-svobodna-demokratichna-i-evropeyska-sofiya-dala-glasa-si-manolova.html", "text": "За кандидата за кмет на София Мая Манолова всяка разлика с опонента е преодолима.Гласувах за свободна, демократична и европейска София, каза тя, след като подаде гласа си.Манолова призова столичани да гласуват. България очаква от нас знак за промяна към свобода и демокрация, настоя бившият омбудсман.Без свободата и демокрацията всички останали различия нямат значение, изтъкна още тя.Отговорността е на всеки един от нас да не дадем възможност на купения и контролирания вот да решават съдбата ни, подчерта Манолова.", "date": "2019.11.03", "title": "За свободна, демократична и европейска София дала гласа си Манолова"}
{"url": "https://news.bg/int-politics/tramp-pak-burno-osvirkan-i-odyudyukan-ot-talpa-na-sportno-sabitie.html", "text": "Президентът на САЩ Доналд Тръмп е бил посрещнат с бурни освирквания - и тук-таме с овации - докато е присъствал на събитие по смесени бойни изкуства (ММА) в Ню Йорк, съобщават американските медии.Уточнява се, че заедно с него са били високопоставени републиканци и синовете му Доналд Тръмп-младши и Ерик Тръмп.Малък протест срещу Тръмп се е провел в зала \"Медисън скуеър гардън\".Това стана по-малко от седмица, след като американският държавен глава беше освиркан на важен мач по бейзбол във Вашингтон.Скандирания \"заключете го\" отекнаха на стадиона по-рано през седмицата - препратка към скандиране, чувано понякога на политическите митинги на Тръмп, което призовава за затвор на бившата му съперничка в президентските избори Хилари Клинтън.Приемът на Тръмп е бил смесен обаче, като е имало овации и ръкопляскане, чути от някои зрители, и освирквания и ругатни от други.Плакати, на които пише \"Отстранете Тръмп\" и \"Импийчнете Тръмп\", също са били забелязани в тълпата.В момента Тръмп е изправен пред разследване за импийчмънт, свързано с обвинения, че е оказал натиск върху украинския президент Володимир Зеленски да разследва опонента му за надпреварата за Белия дом през 2020 г., бившия вицепрезидент Джо Байдън.След като видео на тълпата беше разпространено в социалните мрежи, синът му Доналд-младши отвърна в \"Туитър\", като заяви, че приемът на баща му бил \"изключително позитивен\" и че президентът на UFC Дейна Уайт - дългогодишен приятел на президента - го нарекъл \"най-наелектризиращото начало, което е виждал за 25 години \".", "date": "2019.11.03", "title": "Тръмп пак бурно освиркан и одюдюкан от тълпа на спортно събитие"}
{"url": "https://news.bg/crime/prokuraturata-obrazuvala-100-dosadebni-proizvodstva-za-prestapleniya-po-izborite.html", "text": "От прокуратурата предоставиха информация за образуваните досъдебни производства и преписки за проверка по сигнали за престъпления против политическите права на гражданите във връзка с местните избори.Уточнява се, че са били образувани 100 досъдебни производства в прокуратурата с предмет престъпления, като 20 от тях са бързи производства, а по 80 се провежда разследване по общия ред.Разследвания се провеждат в РП Балчик /1бр./, РП Берковица /2 бр./ РП Благоевград /2 бр./, РП Бургас /1 бр./, РП Бяла Слатина / 4 бр./, РП Варна / 5 бр./, РП Видин /3 бр./, РП Враца /1 бр./, РП Горна Оряховица / 3 бр./, РП Гоце Делчев /2 бр./, РП Девня /1 бр./, РП Дупница / 4 бр./, РП Елена /1 бр./, РП Златоград / 1бр./ РП Исперих /1 бр. /, РП Каварна /2 бр./, РП Казанлък /2 бр./, РП Карнобат / 2 бр./, РП Кнежа /1 бр./, РП Кюстендил /1 бр./, РП Ловеч/ 1 бр./, РП Монтана /2 бр./, РП Нови Пазар /1 бр./, РП Омуртаг/1бр./, РП Оряхово /4 бр./, РП Павликени / 3 бр./, РП Пазарджик /1 бр./, РП Плевен / 8 бр./, РП Пловдив / 3 бр./, РП Попово /1 бр./, РП Разград /2 бр./, РП Разлог /1 бр./, РП Сандански / 2 бр./, РП Свищов / 1 бр./, РП Севлиево /1 бр./, РП Сливен /1 бр./, РП Силистра /1 бр./, РП Сливница /1 бр./, РП Смолян /2 бр./, РП Тетевен / 2 бр./, РП Тутракан /1 бр./, РП Търговище /1 бр./, РП Царево /2 бр./, РП Червен бряг /1 бр./, РП Шумен /1 бр./, РП Ямбол /1 бр./, СРП /4 бр./, СГП /9 бр. /и Специализирана прокуратура /1 бр./.Общо 75 разследвания са за престъпления против политическите права на гражданите, а 25 бр. са с предмет престъпления, свързани с изборите.Привлечени 25 души в качеството на обвиняеми.В прокуратурата са образувани 1406 прокурорски преписки, от които по 1091 бр. е постановен отказ да се образува досъдебно производство. Прокуратурите в страната са изпратили по компетентност на други органи 54 бр. преписки, а по останалите 261 бр. преписки се извършва проверка по реда на Закона за съдебната власт.Информацията е актуална към 13:00 часа.", "date": "2019.11.03", "title": "Прокуратурата образувала 100 досъдебни производства за престъпления по изборите"}
{"url": "https://news.bg/int-politics/stoltenberg-potvardi-vlezesh-li-v-nato-ostavash-turtsiya-e-vazhen-sayuznik.html", "text": "Генералният секретар на НАТО Йенс Столтенберг отхвърли призивите за проверка на законността на членството на Турция в Северноатлантическия алианс заради операцията в Северна Сирия. Няма такива механизми, обясни той в интервю за \"Билд ам Зонтаг\", цитирано от ТАСС.Според него участниците в блока са обединени от ангажимент към демокрацията и закона.\"Ние винаги напомняме за това в различни столици, включително Анкара. В НАТО обаче, за разлика от Европейския съюз, няма механизми за предприемане на мерки по отношение на членовете. НАТО е платформа, в която съюзниците могат да обменят мнения честно и открито\", добави Столтенберг, коментирайки призиви от Германия да се обмисли изгонване на Турция от алианса.Генералният секретар на Алианса определя Турция за \"важен съюзник\", който има значителен принос в борбата срещу ДАЕШ и приюти 3,6 милиона бежанци.\"Сега е много важно да не рискуваме големия напредък, който постигнахме в борбата срещу нашия общ враг - ДАЕШ\", коментира той. Според него , въпреки  Абу Бакр ал Багдади.Според проучване на YouGov, по-голямата част от германците - 58%, биха подкрепили евентуалното изключване на Турция от НАТО на фона на нейните операции в Сирия, 18% са против.Вчера,  или откъдето са страните им на произход.Турският президент Реджеп  и предрече скорошен край на Европейския съюз.В същото време, , коментира руският външен министър Сергей Лавров.Правозащитната организация \" за проведената ѝ офанзива в Сирия и  и техните съюзници сирийските бунтовници във \"военни престъпления\", включително безцеремонни екзекуции по време  си в Североизточна Сирия.Междувременно , Абу Ибрахим ал Хашеми ал Кураши.", "date": "2019.11.03", "title": "Столтенберг потвърди - влезеш ли в НАТО, оставаш, Турция е \"важен съюзник\""}
{"url": "https://news.bg/politics/153-988-14-46-glasuvali-v-sofiya-do-12-30-chasa.html", "text": "Избирателната активност на местните избори в София към 12:30 часа е 14,46 процента, съобщиха от Централната избирателна комисия (ЦИК).Гласували са 153 988 души.В Софийска област до 12:30 часа най-висока е избирателната активност в община Самоков (където се провежда балотаж за кметове на села) - 35.36%, а най-ниска в Костинброд - 22.94%. В Божурище до този час са гласували 26.61% от избирателите, в Ботевград 31.28%, в Елин Пелин - 25.91%, Златица - 31.92%, Копривщица - 34.03%, Костенец - 23 на сто. 27.93% е била активността в Пирдоп, 23,2 на сто в Своге.В ЦИК са постъпили около 40 жалби и сигнали за нарушения на изборния процес. Сред тях има и два сигнала за купуване на гласове. Подадени са сигнали за агитация и за разпространяване на данни от социологически проучвания от медии.", "date": "2019.11.03", "title": "153 988 (14,46%) гласували в София до 12:30 часа"}
{"url": "https://news.bg/politics/borisov-zahapa-rumen-radev-kato-mazh-oshashaven-ot-zhenite-v-obkrazhenieto-mu.html", "text": "Премиерът Бойко Борисов пак захапа президента Румен Радев. Един мъж, обграден от Корнелия Нинова, Мая Манолова, Елена Йончева, Татяна Дончева, Весела Коледа, те го ошашавиха този човек, просто не му завиждам, посочи лидерът на ГЕРБ.Според него Румен Радев пак агитирал. Припомняме, той  държавния глава и на първия тур на местните избори. Явно само когато той печели, тогава изборите са честни, ядоса се Борисов.Иначе премиерът гласувал за по-красива София. Борисов си спомни как като поел той столицата, \"Кремиковци\" бълвал дим във всички цветове на дъгата. Отпадните води на София пък се изливали в Искър, а сега рибарите си ловят риба след пречиствателната станция.За него битката за София била спечелена още на първи тур, когато и са приключени разговорите за София. Борисов пожела успех на осталите кметове на партията, които са на балотаж, но се ядоса на журналистите, които го питаха той не агитира ли с изказванията си. Разликата, според премиера е, че той е партиен лидер, а президентът трябва да олицетворява единството на нацията и той не ръководи политическа формация. Борисов отказа да отговаря повече на въпроси.", "date": "2019.11.03", "title": "Борисов захапа Румен Радев като мъж, ошашавен от жените в обкръжението му"}
{"url": "https://news.bg/world/vetrove-do-160-km-ch-ostaviha-bez-tok-140-000-domakinstva-vav-frantsiya.html", "text": "Бурните ветрове удариха югозападната част на Франция в неделя, изкоренени са дървета и около 140 000 домакинства са без ток, съобщават властите, цитирани от АФП.Четиринадесет от 100-те департамента на страната са обявили тревога, бурята \"Амели\" докара силни дъждове на брега на Атлантическия океан, като ветровете на места надвишаваха 160 километра в час.Съобщава се за разрушени покриви, паднали дървета по пътищата и железопътните линии и прекъснати електрически кабели. Не се съобщава за смъртни случаи или наранявания. Метеорологичната служба заяви, че ветрове от 163 км/ч са регистрирани в крайбрежните области Жиронд и Ланде и до 121 км/ч в Бордо.Доставчикът на електроенергия съобщава, че работи денонощно за възстановяване на електричеството на около 140 000 клиенти, останали без ток от бурята.В Ланде са евакуирани 47 души от лагер, а покривът на казино се е срутил. Влакови маршрути в района са отменени или забавени, според железопътния оператор SNCF.Спасявани са десетки шофьори, когато автомобилите им са хванати в потопа. Няколко магазина и домове в югоизточната част са с наводнени мазета.", "date": "2019.11.03", "title": "Ветрове до 160 км/ч оставиха без ток 140 000 домакинства във Франция"}
{"url": "https://news.bg/politics/makron-bil-v-dalg-sega-kam-balgarite-spored-borisov.html", "text": "С Макрон сме се разбрали за вчерашните му думи, сега разчитаме на неговата подкрепа за еврозоната. Това каза премиерът Бойко Борисов пред журналисти в Банкя в коментар на вчерашните думи на френския президент Емануел Макрон, че предпочита легални мигранти от Африка, вместо нелегални канали от България и Украйна. Борисов заяви, че очаква от френския президент да ни върне подкрепа, особено за чакалнята на еврозоната, но също така и за Шенген, а и за транспортните работници (пакета \"Мобилност\", бел.ред.). Въпреки това, по думите на премиера, утре ще бъде изпратена , но тя се налага преди всичко заради вътрешнополитически фактори.Той напомни и че Макрон и президентът на САЩ Доналд Тръмп са участвали активно за избора на Кристалина Георгиева за шеф на Международния валутен фонд.Борисов обясни , който искал да каже, че в Европа живеят много лоши хора: и французи, и българи, немци и всякакви, а едни кротки хора мигранти, които са идвали и влизат там, ние се отнасяме с тях като с най-големите врагове - това е искал да каже\", обясни премиерът и припомни заловените \"лоши хора\", включително и българи, свързани с трафика на хора. А и според премиера Борисов, когато някой няма какво да каже, започва да говори срещу ромите.Самият Борисов не намира за особено нередно такива изказвания, като припомни, че самият той много пъти е говорил, включително и миналата седмица, например за Холандия, когато каза, че се интересува къде се намира складът на едро за марихуана.\"Надявам се сега Макрон да ни се издължи и за Шенген, за чакалнята на еврозоната и за Пакет \"Мобилност\", завърши Борисов.", "date": "2019.11.03", "title": "Макрон бил в дълг сега към българите, според Борисов"}
{"url": "https://news.bg/int-politics/ayatolahat-na-iran-zapazva-zabranata-si-za-pregovori-sas-sasht.html", "text": "Иран ще запази забраната си за преговори със САЩ. Това обяви върховният лидер на Ислямската република аятолах Али Хеменеи, описвайки двете страни като непримирими врагове, ден преди 40-годишнината от завземането на американското посолство в Техеран, съобщават световните информационни агенции.Върховният лидер на Иран нападна презрително също така и френския президент Еманюел Макрон за това, че се опитва да насърчава преговори между САЩ и Иран.\"Френският президент, който казва, че една среща ще сложи край на всички проблеми между Техеран и Америка, е или наивен, или съучастник на Америка\", коментира Хаменеи.Макрон се опита да уреди неуспешна среща между иранския президент Хасан Рохани и американския му колега Доналд Тръмп в кулоарите на Общото събрание на ООН през септември.\"Един от начините за блокиране на политическата инфилтрация на Америка е да се забранят всякакви разговори с Америка. Това означава, че Иран няма да се поддаде на натиска на Америка. Онези, които вярват, че преговорите с врага ще решат проблемите ни, бъркат 100 процента\", подчерта още най-силният човек в Иран.Отношенията между двамата врагове достигнаха криза през последната година, след като Тръмп оттегли САЩ от ядреното споразумение от 2015 г. между Иран и световните сили, според което Техеран прие ограничения на ядрената си програма в замяна на премахването на санкциите.Вашингтон възстанови санкциите, целящи спиране на целия износ на ирански петрол, заявявайки, че се стреми да принуди Иран да преговаря за постигане на по-широко споразумение. Хаменей забрани на ирански официални лица да водят подобни разговори, освен ако САЩ не се върнат към ядреното споразумение и не отменят всички санкции.Годишнината от завземането на американското посолство скоро след Ислямската революция в Иран през 1979 г. се отбелязва с демонстрации на тълпи, скандиращи \"Смърт за Америка\" в цялата страна.", "date": "2019.11.03", "title": "Аятолахът на Иран запазва забраната си за преговори със САЩ"}
{"url": "https://news.bg/int-politics/makron-govoril-s-boyko-borisov.html", "text": "Френският президент Еманюел Макрон се свърза с мен, за да ме увери, че изтеклата информация за изречени от него думи в интервю не отговарят на истината. Това написа тази вечер премиерът Бойко Борисов в профила си във \"Фейсбук\".\"Той ме увери, че никога не е критикувал българските граждани, работници или институции. Президентът Макрон препотвърди подкрепата си към България. Като премиер на България няма да позволя никой да обижда нашия народ и се надявам да не се стига до такива ситуации занапред\", пише Бойко Борисов. френският президент Еманюел Макрон е заявил, че предпочита легалните мигранти от Гвинея и Кот д'Ивоар пред нелегалните украински или български банди, съобщиха медиите. Вицепремиерът и министър на външните работи Екатерина Захариева нареди днес на посланика ни в Париж Ангел Чолаков да връчи протестна нота във френското външно министерство.", "date": "2019.11.03", "title": "Макрон говорил с Бойко Борисов"}
{"url": "https://news.bg/int-politics/hilyadi-protestirat-v-livanskiya-grad-tripoli.html", "text": "Хиляди демонстранти  тази вечер в северния ливански град Триполи, предаде Франс прес. Демонстрантите дойдоха от всички краища на страната. Те настояват за съставяне на ново ливанско правителство, в което да влизат технократи.По-рано тази седмица ливанският премиер Саад Харири обяви, че правителството му подава оставка след близо две седмици на антиправителствени протести. Президентът Мишел Аун обаче повери на Харири текущите задачи до съставянето на нов кабинет.Днес протестиращите в Триполи поискаха също оттеглянето на президента Аун и разпускането на парламента. Те настояват и за бързо разрешаване на икономическите проблеми на страната и казват, че протестното движение ще продължи, докато не бъдат изпълнени всички техни искания.", "date": "2019.11.03", "title": "Хиляди протестират в ливанския град Триполи"}
{"url": "https://news.bg/press/balotazhite-kandidatite-za-kmet-v-oblastnite-gradove-arestuvaha-trima-romi-za-targoviya-s-glasove.html", "text": "Ден преди втория тур на местните избори ви предоставяме пълен списък на всички кандидати за кметове в областните градове. Посочените резултати са от първия тур.ВарнаИван Портних, ГЕРБ - 49.31%Костадин Костадинов, \"Възраждане\" - 14.30%ВидинОгнян Ценков, ГЕРБ - 32.12%Цветан Ценков, местна коалиция СДС - 30.41%Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство, съобщиха МВнР.Френският посланик у нас г-жа Флоранс Робин е извикана в понеделник в МВнР за обяснения. Това се налага след думите на френския президент Еманюел Макрон относно \"украинските и българските банди\".Парите щели да се платят, след като избирателят покажел заснетия с телефон вот в тъмната стаичка. Тримата роми засега са със 72-часови мерки за неотклонение. В понеделник прокуратурата най-вероятно ще поиска налагането на най-тежката мярка - задържане под стража. Ако бъдат изправени на съд и бъдат признати за виновни, те могат да отнесат до 7 години затвор или глоба до 25 хил. лв.Изборът на Иван Гешев за нов главен прокурор влиза в решаващата си фаза. Вчера от инициатива \"Правосъдие за всеки\", която организира поредица от протести срещу решението на Висшия съдебен съвет, призоваха президента Румен Радев да не подписва указ. На същата позиция е и кандидатът за кмет на София Мая Манолова. Въпреки че измина седмица, откакто съдебните кадровици избраха с 20 гласа \"за\" и 4 \"против\" единствения кандидат за главен прокурор, държавният глава все още не е обявил своето решение. От пресцентъра на президентството заявиха за \"Сега\" единствено, че това ще се случи в \"обозрим срок\".Поне 12 пъти руски военни товарни самолети Ан-124 са прелитали през въздушното пространство на България през последните три седмици. Те са летели от Москва до Белград и обратно, съобщи \"Капитал\", като се позова на информация от сайта flightradar24.Тези данни се различават коренно от изнесените във вторник от МВнР, че два руски военни товарни самолета са прелетели на 22 октомври и са се върнали на 30-и. Това съобщение на външно министерство бе в отговор на интервю на проф. Тодор Тагарев, бивш служебен министър на отбраната по темата, и в него се казваше също, че самолетите са превозвали \"личен състав, въоръжение и техника\".Справката във flightradar24 обаче сочи, че първият полет на самолет Ан-124-100 \"Руслан\" (RA-82014) от Москва, през Черно море (заобикаляйки Украйна), Турция и Северна България до Сърбия е бил на 16 октомври. Същият ден самолетът се е върнал в Москва, като отново прелита по същия маршрут.Интервю на френския президент Еманюел Макрон, в което той нарича българите \"банди\" и твърди, че предпочита имигранти от Кот ДИвоар и Гвинея вместо от България и Украйна, предизвика остра реакция в София и Киев.\"Предпочитам легалните мигранти от Гвинея и Кот д'Ивоар пред нелегалните украински или български банди\", казва френският президент в интервю за крайнодясното списание \"Вальор актюел\".Макрон посочи, че ще хвърли цялата си енергия срещу създаването на паралелни общества и срещу нелегалната миграция.Той каза, че \"предпочита да има законна, регистрирана, основана на квоти имиграция за определен брой години, отколкото потайната, нерегистрираната работа.\"Предпочитам хора, идващи от Гвинея или от Кот Д'Ивоар, които са тук и вършат работа, отколкото българи или украинци с техните нелегални канали\", добави той.Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство, съобщиха МВнР. Френският посланик у нас Флоранс Робин е извикана в понеделник за обяснения.Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство.Френският посланик у нас г-жа Флоранс Робин бе извикана в понеделник в МВнР за обяснения, съобщиха от МВнР. Това се налага след думите на френския президент Еманюел Макрон относно \"украинските и българските банди\".\"Предпочитам легалните мигранти от Гвинея и Кот д'Ивоар пред нелегалните украински или български банди\", казва френският президент в интервю за крайнодясното списание \"Вальор актюел\".Властта вчера се похвали, че е одобрила законопроекта за бюджета на държавното обществено осигуряване за 2020 г. От съобщението на пресслужбата става ясно, че от 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв., или с 4,70 лева на месец.От същата дата ще нарасне и социалната пенсия за старост, която ще стане 141,63 лв. Максималният размер на получаваните една или повече пенсии се запазва на достигнатото през 2019 г. ниво от 1200 лв. Тази стойност ще се прилага за всички пенсии, без оглед на момента на отпускането им.Възрастните хора обаче ще трябва да почакат осем месеца, за да им вдигнат с 6,7 на сто парите за старост, както е залегнало в закона. Властта пак побърза да се похвали, че средният размер на пенсията ще достигне 412,28 лв., което било с 31 лв. повече в сравнение с 2019 г.А за бедни догодина ще се считат всички, които получават 363 лева, като сумата сега е с 15 лева по-малка. Въпреки хвалбите на премиера Бойко Борисов българският народ продължава да е най-беден и най-мизерстващ в Европейския съюз, където сме на дъното на всички класации за качество на живот.", "date": "2019.11.03", "title": "Балотажите: Кандидатите за кмет в областните градове, Арестуваха трима роми за търговия с гласове"}
{"url": "https://news.bg/int-politics/korbin-bil-po-golyama-zaplaha-ot-brekzit.html", "text": "Британските милиардери се готвят да напуснат страната възможно най-скоро, ако лейбъристите спечелят изборите, съобщава в. \"Гардиън\".Милиардерите се опасяват, че ако Джеръми Корбин стане премиер, те ще загубят милиарди лири поради нови данъци.По-специално, адвокатските кантори във Великобритания съобщават, че са изправени пред огромен поток от обаждания от клиенти на милионери и милиардери, които молят за помощ по въпроса за преместването в други страни, както и за преместване на богатството си в чужбина.Според изданието правителството, ръководено от Корбин, се разглежда от богатите жители като много по-голяма заплаха за богатството и", "date": "2019.11.03", "title": "Корбин бил по-голяма заплаха от Брекзит"}
{"url": "https://news.bg/int-politics/prouchvane-boris-dzhonsan-edva-li-shte-specheli-mnozinstvo.html", "text": "Консервативната партия на премиера на Обединеното кралство Борис Джонсън ще спечели , но е малко вероятно да си осигури достатъчно гласове за парламентарно мнозинство, прогнозира британският в. \"Телеграф\".Според проучването, торите са подкрепени от 36% от анкетираните, докато лейбъристите изостават само с осем процентни пункта до 28%. Либералдемократите са подкрепени от 14%, следвани от партията Брекзит на Найджъл Фарадж с 12%.По-рано президентът на Съединените щати Доналд Тръмп призова консерваторите да обединят силите си с Фарадж. Торите обаче отхвърли възможността за такъв пакт и Борис Джонсън предупреди, че гласуването за която и да е друга партия е сигурен начин да се изпрати Джеръми Корбин в \"Даунинг стрийт\" 10.", "date": "2019.11.03", "title": "Проучване: Борис Джонсън едва ли ще спечели мнозинство"}
{"url": "https://news.bg/int-politics/wp-tramp-mrazi-ukrayna.html", "text": "Доналд Тръмп изпитва \"несломима омраза\" към Украйна от първите дни на мандата си като президент на Съединените щати. Това изявление направи в събота The Washington Post, позовавайки се на настоящи и бивши служители на администрацията на Вашингтон.Според тях републиканецът е изпитал \"несломима омраза към Украйна от първите дни на престоя си в Белия дом\". \"Никога не бихме могли да разберем това\", каза източникът, като предположи, че причината за отношението на Тръмп е породено от информацията, че украинското ръководство е залагало на избора на Хилари Клинтън за Белия дом.През есента на 2017 г. Тръмп щеше да проведе първата среща с тогавашния президент на Украйна Петро Порошенко. Преди разговорите се проведе брифинг за американския лидер за ситуацията около републиката. По време на него държавният глава заяви, че Украйна не е \"истинска страна\", винаги е била част от Русия и е \"напълно корумпирана\".В края на същата година помощниците на Тръмп се опитаха да го убедят да предостави на Киев противотанкови системи Javelin, но той се съпротивляваше на това предложение до последно. \"Той продължи да казва, че Русия не трябва да се сърди \", цитира изданието източникът. През декември 2017 г. обаче президентът одобри продажбата на оръжието.Американските служители, отбелязва The Washington Post, смятат, че републиканската омраза към Украйна е \"вкоренена, необоснована и вероятно необратима\". С избора на Зеленски за президент, обаче не е променило мнението на Тръмп за Украйна. предизвика скандал във Вашингтон и стана причина за процедурата по импийчмънт срещу американския лидер. Според политическите противници на Тръмп по време на разговора той се опита да убеди Зеленски да започне разследване на дейностите в Украйна на Хънтър Байдън, син на бившия вицепрезидент на САЩ, в замяна на финансова и военна помощ на Киев.Все пак Тръмп заяви, че е поканил Зеленски да посети Белия дом в най-скоро време.", "date": "2019.11.03", "title": "WP: Тръмп мрази Украйна"}
{"url": "https://news.bg/int-politics/sotsialistite-v-ispaniya-vodyat-no-gubyat-mandati.html", "text": "Испанските социалисти водят в социологическите проучвания в навечерието на насрочените за 10 ноември предсрочни парламентарни избори. Това разкрива в. \"Ел паис\".Медията разкрива, социалистите ще загубят две места в сравнение с последните парламентарни избори от април, като отново не успяха да постигнат мнозинство, показа последното проучване на 40Db.Социалистите ще спечелят 121 места, което е по-малко от 123 мандата от вота през април. Все пак нито левите, нито десните партии няма да спечелят мнозинство.Проучването показа също, че крайно дясната партия \"Вокс\" ще спечели повече места, отколкото през април, за да стане третата по големина партия в Испания с 46 места, спрямо 24.Проучването на 40Db също показа, че консервативната Народна партия ще спечели 91 места, спрямо 66 през април, докато десноцентристите от \"Гражданите\" ще се сринат до 14 места от сегашните 57 мандата.", "date": "2019.11.03", "title": "Социалистите в Испания водят, но губят мандати"}
{"url": "https://news.bg/int-politics/hilyadi-si-spomniha-v-tel-aviv-za-ubiystvoto-na-premiera-rabin.html", "text": "Няколко хиляди души се събраха в центъра на Тел Авив, за да отбележат годишнината от смъртта на израелския премиер Ицхак Рабин, убит преди 24 години, предаде ДПА. Еврейски фанатик застреля Рабин на 4 ноември 1995 г. след мирна демонстрация. Възпоменателният митинг в Тел Авив снощи протече под същото мото, като това на митинга през 1995 г., а именно \"Да на мира, не на насилието\", припомня БНР.По повод демонстрацията в памет на Рабин Бени Ганц, лидерът на опозиционната коалиция \"Синьо и бяло\" каза, че децата на Израел повече няма да растат в страна, чиито лидери са се посветили на ненавистта. Досегашният израелски премиер Бенямин Нетаняху е обвиняван, че е допринесъл за политическия климат, в който убийството е станало възможно, отбелязва ДПА.Израел сега се намира в политическа криза. Изборите през септември не излъчиха категоричен победител, коментира агенцията. Нетаняху получи мандат да състави правителство, но не успя да сформира коалиция. Той върна мандата и той беше връчен от президента на Ганц.", "date": "2019.11.03", "title": "Хиляди си спомниха в Тел Авив за убийството на премиера Рабин"}
{"url": "https://news.bg/disasters/islyamska-darzhava-poe-otgovornost-za-mali.html", "text": "Групировката \"Ислямска държава\" пое отговорност за вчерашната кървава атака в Мали, съобщи АП.При нападението срещу военна база бяха убити повече от 50 войници и цивилни.Франция вече потвърди, че е загубила свой войник в Мали. Военнослужещият е загинал, след като брониран конвой се натъкнал на самоделно взривно устройство близо до границата с Нигер.От крепостта си в Мали групи с връзки с \"Ал Кайда\" и \"Ислямска държава\" успяха да се разсеят из Сахел, дестабилизирайки части от Нигер и Буркина Фасо.Тридесет и осем малайски войници бяха убити на 30 септември при координирани атаки на две армейски бази в централно Мали.", "date": "2019.11.03", "title": "\"Ислямска държава\" пое отговорност за Мали"}
{"url": "https://news.bg/int-politics/baydan-tramp-ukrepva-pozitsiite-na-rusiya-v-blizkiya-iztok.html", "text": "Бившият вицепрезидент на САЩ Джо Байдън отбеляза засилването на позициите на Русия и сирийския президент Башар Асад, отбелязвайки че президентът Доналд Тръмп няма външна политика за Близкия изток, пише в. \"Уолстрийт джърнъл\".\"Не мисля, че той (Тръмп - ред.) има външна политика. Вижте, позицията на Русия в региона се засили. Асад също засили своите позиции. Иран има директен път към Сирия ... Всичко се обърна с главата надолу, а всъщност останахме там сами \", предупреди Джо Байдън.През последните седмици Тръмп на няколко пъти промени своите виждания за Сирия и присъствието на САЩ в региона.", "date": "2019.11.03", "title": "Байдън: Тръмп укрепва позициите на Русия в Близкия изток"}
{"url": "https://news.bg/weather/oblachno-v-nedelya.html", "text": "Днес ще преобладава облачно време. Почти без валежи. Временни разкъсвания и намаления на облачността ще има след обяд в източната половина от страната. Ще духа умерен вятър от юг-югозапад и с него затоплянето ще продължи.Максималните температури ще са между 14° и 19°, в Предбалкана и на места в Дунавската равнина ще са 20° - 22°.Това съобщават от НИМХ.Над планините облачността ще е значителна. Временни разкъсвания и намаления до предимно слънчево ще има след обяд в масивите от Централна България. Почти без валежи. Ще духа умерен до силен югозападен вятър и с него затоплянето ще продължи. Максималната температура на височина 1200 метра ще е около 14°, на 2000 метра - около 7°.По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще е 1-2 бала.", "date": "2019.11.03", "title": "Облачно в неделя"}
{"url": "https://news.bg/politics/vtori-tur-na-izborite-za-mestna-vlast-izbirat-se-505-kmeta.html", "text": "Днес се гласува на втори тур на местните избори.За кмет ще се гласува в 97 общини, 377 кметства и 31 районни администрации в София, Пловдив и Варна.18 от общините, в които ще има втори тур на изборите, са областни центрове, сред които и най-големите - София, Пловдив, Варна и Русе.Балотаж ще има в Благоевград, Варна, Видин, Добрич, Ловеч, Пазарджик, Перник, Плевен, Пловдив, Разград, Русе, Силистра, Сливен, Смолян, Търговище, Шумен и Ямбол.В три кметства на балотаж ще се явят по трима кандидати, тъй като вторият и третият са получили равен брой действителни гласове на първи тур. Това са кметствата Климентово, Радиново и Александрово. Ако двама кандидати получат равен брой действителни гласове и на балотажа, тогава се насрочват нови избори.В днешния ден е забранена политическата агитация и публикуването в медиите на социологически проучвания.Гласуването започва в 7.00 часа и приключва в 20.00 часа.Изборният ден може да бъде удължен по преценка на Централната избирателна комисия, ако в 20.00 часа пред изборните помещения има желаещи да гласуват, но удължаването може да е най-много с един час - до 21.00 часа.", "date": "2019.11.03", "title": "Втори тур на изборите за местна власт, избират се 505 кмета"}
{"url": "https://news.bg/int-politics/i-tramp-ima-problemi-sas-stenata.html", "text": "И президентът на САЩ Доналд Тръмп има проблеми с изградената по границата с Мексико стена, предаде АП.Агенцията отбелязва, че през последните дни се появиха информации, че трафиканти са преодолели стената с Мексико.Това е станало възможно, след като са я пробили с инструменти, които се продавали във всяка квартална железария.\"Имаме една много здрава стена\", подчерта президентът на САЩ Доналд Тръмп.Построяването на стената беше едно от основните предизборни обещания на Тръмп. Демократическата партия е категорично против строежа по южната граница. по границата на щатите Калифорния, Аризона и Ню Мексико.Експерти посочват, че съоръжението ще струва над 23 млрд. долара.", "date": "2019.11.03", "title": "И Тръмп има проблеми със стената"}
{"url": "https://news.bg/politics/peshtersko-selo-se-razbuntuva-sreshtu-podmyana-na-vota-chrez-novoregistrirani.html", "text": "Жители на пещерското село Радилово започват частична блокада на главния път Пазарджик-Пещера, съобщава БНР.Протестът е срещу опита да се подмени вотът чрез новорегистрирани избиратели, които не живеят в селото. Става въпрос за добавени над 100 души в избирателните списъци. Някои от собствениците на къщи не подозират, че на адреса им са вписани нови обитатели. Хората ще преминават през пешеходната пътека на главния път, като периодично ще пропускат автомобили, уточни Теодора Бакалова от инициативния комитет.В Радилово има две секции, а право на глас имат над 1100 души. ", "date": "2019.11.03", "title": "Пещерско село се разбунтува срещу подмяна на вота чрез новорегистрирани "}
{"url": "https://news.bg/politics/vse-poveche-razbirame-che-mestnite-izbori-sa-izbori-za-nashiya-zhivot-i-badeshteto-ni.html", "text": "Маркетинг и PR експертът Любомир Аламанов коментира, че хората все повече започват да разбират, че местните избори са избори за техния живот и бъдещето им.\"Все повече ставаме нормална държава, в която хората се интересуват от това има ли къде да паркират и чист ли е въздухът. Това е процес. Англичаните са го започнали преди 800 г. и виждаме в момента на какво положение са\", изтъкна Аламанов пред Би Ти Ви.\"Кампанията на тези избори беше много интересна. Тя започна малко отвлечено, но хората принудиха кандидатите да отидат сред тях в кварталите и да говорят по конкретните проблеми. През последните две седмици преди първия тур кампанията се промени коренно. Всички бяха на място и говореха с хората. Сега, в седмицата между двата тура, тя отново се промени и стана силно политическа. Почти не се говореше за конкретни проблеми, а имаше само политически послания от всички страни\", на мнение е PR експертът.От своя страна психологът Маргарита Бакрачева отбеляза, при всеки избор се водим преди всичко от това какъв е рискът. \"Водещата ни потребност е да намерим по-голяма сигурност и това до голяма степен обяснява вота\", обясни тя. По думите ѝ навсякъде хората се водят от общата партия, а едва след това идва фигурата, която се избира.\"Емоцията винаги е част от избора, независимо от това колко рационално взимаме дадено решение. Когато има кратко време и трябва да променим този избор, тогава емоцията е нещо много важно. Емоциите могат да повишат активността\", каза още психологът.", "date": "2019.11.03", "title": "Все повече разбираме, че местните избори са избори за нашия живот и бъдещето ни"}
{"url": "https://news.bg/politics/pogolovna-podmyana-na-chlenove-na-sik-v-blagoevgrad-i-sandanski.html", "text": "В Благоевград гласоподавателите избират кмет между Атанас Камбитов от ГЕРБ и независимият, подкрепен от БСП, Румен Томов.Изборният ден започна нормално, близо 65 000 са избирателите. В Сандански и Гърмен също избират общински кмет.Много смени бяха регистрирани в състава на секционните комисии в Благоевград и Сандански. В Благоевград от вчера до днес бяха сменени 70 членове, в Сандански - около 60, съобщава БНТ.През миналата седмица в село Рилци имаше напрежение заради това, че местни жители недоволстваха срещу гласуването на македонци с двойно гражданство.В Рилци още на първи тур си избраха кмет. Днес в селото гласуват само за общински градоначалник.\"След като са в списъците, след като им е дадено право на глас, ние какво можем да направим, след като държавата го дава това право? Ние няма и защо да гласуваме, ние си избрахме кмета, а за града не ни интересува\", коментираха местни жители.От новия кмет на селото хората очакват да направи ревизия на списъците с регистрирани в Рилци македонци с двойно гражданство.\"Да, трябва, защото някои от тях са регистрирани на къщи, на къщи, в които живеят хора, което не е много приятно, трябва да се реши този проблем. На какъв адрес ще ги пишат, да не е на къщите на хората\", коментира Мариела Тренчева. Около 70 са македонските граждани, които са включени в избирателните списъци за местните избори в Рилци, като местните казват, че македонски граждани не са виждали да живеят в селото им. По данни на ГРАО в Рилци живеят над 5000 души. Имащите право на глас на местните избори обаче са малко над 800.", "date": "2019.11.03", "title": "Поголовна подмяна на членове на СИК в Благоевград и Сандански"}
{"url": "https://news.bg/crime/ahmed-bashev-bivsh-deputat-i-kmet-na-garmen-arestuvan-za-kupuvane-na-glasove.html", "text": "Ахмед Башев е задържан от полицията снощи, докато е бил в дома на свой приятел.За задържането потвърждава и дъщерята на Башев, Силвия.Ахмед Башев е бивш кмет на Гърмен и ексдепутат от ДПС. Tой управляваше общината дълги години. Башев отпадна от надпреварата на 27 октомври с трети резултат.Срещу него е подаден сигнал за купуване на гласове в полза на единия от кандидатите, участващи днес на балотажа.По неофициална информация в ареста с Башев са още петима души.Полицейското присъствие в Гърмен е засилено, има и жандармерия. Полицията е сезирана и за заплахи чрез SMS срещу единия от кандидатите за кмет на Гърмен и семейството му.Главният прокурор Сотир Цацаров уточни по повод ареста на Башев: \"Задържан е с подозрение за купуване на гласове. Потвърждаваме, че е за усилено купуване на гласове в полза на единия от кандидатите и мисля, че в днешния ден не можем да кажем малко повече дори много повече.\"Башев дълги години бе кмет на община Гърмен, след това за кратко и депутат, а в момента е директор на училище в общината. На първи тур на местните избори той остана трети.През август месец тази година на стойност 3 027 144.37 лв. Повод за обвинението е, че на 09 септември 2005 г. след обилен дъжд от четвъртокласен път село Огняново - село Рибново в община Гърмен се свлекли скални маси и камъни.Това е втори арест за Ахмед Башев, който беше разследван и покрай скандала за радикален ислям в Рибново през 2009 година. Тогава той категорично отричаше в селото да има радикални елементи. Темата за  в общината беше актуална и през 2014 година.Башев беше и кмет на община Гърмен, когато там имаше напрежение заради  на незаконно заселили се в ромската махала.От МВР за Нова телевизия са обяснили, че обвиненията срещу него са, че е работил в полза на един от кандидатите за кметове, които се явяват на втори тур. За ареста съобщи и самият той в профила си във Facebook.", "date": "2019.11.03", "title": "Ахмед Башев, бивш депутат и кмет на Гърмен, арестуван за купуване на гласове"}
{"url": "https://news.bg/int-politics/salvador-izgoni-vsichki-diplomati-na-venetsuela.html", "text": "Президентът на Салвадор Найиб Букеле е наредил на всички дипломати на Венецуела да напуснат страната в рамките на 48 часа, съобщават световните осведомителни агенции.В изявление Букеле подчерта, че действията му били в съответствие с позицията на правителството му, че президентът на Венецуела Николас Мадуро вече не е легитимен.Според Букеле централноамериканската страна смята лидера на опозицията Хуан Гуайдо за държавен глава на Венецуела.Венецуела е арена на борбата за власт между Мадуро и Гуайдо, който е председател на Народното събрание на страната. през януари, твърдейки, че изборите, които доведоха Мадуро на власт за втори мандат, са били фалшифицирани.Въпреки че Гуайдо спечели подкрепата на над 50 страни, той досега не успя да отстрани Мадуро от властта.Мадуро има подкрепата на редица страни, включително Русия, Китай, Турция и Куба.", "date": "2019.11.03", "title": "Салвадор изгони всички дипломати на Венецуела"}
{"url": "https://news.bg/politics/fandakova-sofiya-nyama-vreme-za-gubene-i-eksperimenti-a-ima-nuzhda-ot-rabota.html", "text": "Гласувах за София и за това да продължи развитието на града ни и да бъдат защитени големите проекти. Това заяви столичният кмет и кандидат за четвърти мандат Йорданка Фандъкова, след като даде своя вот за втория тур на местните избори в столичното 47 СУ \"Христо Г. Данов\".По думите ѝ София няма време за губене и експертименти, а има нужда от работа. Фандъкова се надява повече хора да излязат да гласуват, за да се потвърди посоката на развитие на града.Тя посочи, че днес не е битка, а ден за гласуване. \"От всички нас зависи как ще се развива градът ни, а няма човек, който да не се интересува от града си, защото живеем тук, раждаме и отглеждаме децата и внуците си\", допълни градоначалникът.Фандъкова спечели на първия тур на местните избори малко повече от 38 000 гласа повече от съперничката си в днешния балотаж Мая Манолова, което в относителни числа е около 8,5% преднина. ", "date": "2019.11.03", "title": "Фандъкова: София няма време за губене и експерименти, а има нужда от работа"}
{"url": "https://news.bg/politics/rumen-radev-raztrevozhen-ot-broya-nedeystvitelni-byuletini.html", "text": "Държавният глава Румен Радев ще свика среща на представителите на Централната избирателна комисия, МВР и политическите сили във връзка с отстъплението от честността на изборния процес, който той наблюдава на провеждащите се в момента избори. Президентът Радев даде своя глас на балотажа в София.Държавният глава призова отново всички граждани на България да дадат своя глас на изборите, за да не допускат купеният или корпоративният вот да определят тяхното бъдеще.Големият брой недействителни бюлетини, както и множеството сигнали компрометират самото доверие в изборния процес, според Румен Радев, а това е отстъпление от честността на изборния процес. Държавният глава отново разкритикува , което би елиминирало голяма част от грешките и недействителните бюлетини, но и би върнало доверието в изборите.Масово българите не отиват да гласуват, защото нямат доверие, че техният глас ще бъде отчетен коректно, според президентът, който не смята недействителните бюлетини са протестен вот.", "date": "2019.11.03", "title": "Румен Радев разтревожен от броя недействителни бюлетини"}
{"url": "https://news.bg/politics/tsik-priema-sreshta-s-prezidenta-ako-se-nasrochi-takava-sled-izborite.html", "text": "ЦИК ще се срещне с президента, ако се насрочи среща след изборите, коментира говорителят на ЦИК Александър Андреев, съобщава БТА.\"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори\", обясни той относно изказване на президента Радев от тази сутрин.Държавният глава Румен Радев обяви по-рано ще свика среща на представителите на Централната избирателна комисия, МВР и политическите сили във връзка с отстъплението от честността на изборния процес, който той наблюдава на провеждащите се в момента избори.", "date": "2019.11.03", "title": "ЦИК приема среща с президента, ако се насрочи такава след изборите"}
{"url": "https://news.bg/int-politics/merkel-iska-ot-germaniya-1-mln-punkta-za-elektromobili-do-2030-g.html", "text": "Германия трябва да има един милион зарядни станции за електрически автомобили до 2030 г., заяви канцлерът Ангела Меркел, преди срещи в понеделник с автомобилната индустрия и как да ускорят преминаването към автомобили с ниски емисии, съобщава \"Ройтерс\".\"За тази цел искаме да създадем милион точки до 2030 г. и индустрията ще трябва да участва в тези усилия. За това ще говорим\", обясни Меркел. Германия вече има едва 20 000 пункта за обществено зареждане.Срещата е втората по въпроса за бързи действия, за да може транспортният сектор на Германия да помогне за постигане на националните цели за емисиите.Срещата ще се фокусира върху насърчаването на алтернативи на бензина и дизела, включително автомобили, които работят на водородни горивни клетки, както и тези, захранвани от батерии.Правителството и индустрията ще споделят разходите за субсидии, за да привлекат купувачи.Правителството също така цели да запази работните места за произвеждащи автомобили и части.\"Искаме да изведем нашите специалисти по пътя към едно модерно, климатично бъдеще\", допълва Меркел.", "date": "2019.11.03", "title": "Меркел иска от Германия 1 млн. пункта за електромобили до 2030 г."}
{"url": "https://news.bg/int-politics/turtsiya-se-obyavi-za-zashtitnik-na-evropa-i-nato.html", "text": "Турция е последната стена между Европа и тероризма, съобщи министерството на отбраната на страната, цитирано от \"Анадолу\".\"Турция защитава не само собствените си граници, но и границите на НАТО. Сигурността на Турция е сигурността на цяла Европа, включително НАТО\", се казва в изявление на министерството.Турция, като последната стена между Европа и тероризма, \"е водещата страна в борбата срещу тероризма\", допълват те.В изявлението се критикува резолюцията на Камарата на представителите на САЩ, признаваща събитията от 1915 г. от Османската ера и резолюцията на френския парламент относно операцията в Сирия.\"Ние осъждаме Камарата на представителите на САЩ, която одобри предполагаемия арменски геноцид, и Френското национално събрание, което даде изявления за подкрепа, като определи терористичната организация PKK/ YPG като \"съюзници\".\"Ние ги приканваме към здрав разум и се надяваме те да поправят тези исторически и сериозни грешки възможно най-скоро\", се казва в изявлението.В него се казва, че резолюцията на САЩ относно арменските претенции и законопроектът за подкрепа на санкциите срещу Турция противоречат на споразумението между Анкара и Вашингтон, постигнато по отношение на Сирия и духа на НАТО.Министерството допълва, че резолюцията на френския парламент относно операцията в Сирия в Турция не е \"нищо друго, освен опит за изкривяване на истината на световното обществено мнение, особено на френския народ\".Френският сенат и Народното събрание одобриха в сряда резолюции, осъждаща операцията в Северна Сирия.Турското министерство посочва сериозните заплахи за от ДАЕШ, кюрдите и ПКК, насочени към Турция от източната част на Ефрат и обяснява, че Турция споделя мнения как да премахне тези заплахи.\"Като страна близо 70-години в НАТО, приоритет на Турция е да премахне заплахата от тероризма, като действа заедно със своите съюзници\", допълват те.Според Турция, \"въпреки това, въпреки че е постигнато споразумение по много въпроси, окончателното споразумение не можеше да бъде постигнато и за съжаление Турция е оставена сама в борбата срещу тероризма\".", "date": "2019.11.03", "title": "Турция се обяви за защитник на Европа и НАТО"}
{"url": "https://news.bg/politics/prokuraturata-s-21-barzi-proizvodstva-i-83-razsledvaniya-za-izborni-narusheniya.html", "text": "Образувани са 104 досъдебни производства в Прокуратурата с предмет престъпления против политическите права на гражданите и престъпления, свързани с изборите, като 21 от тях са бързи производства, а по 83 се провежда разследване по общия ред.Разследвания се провеждат в РП Балчик /1бр./, РП Берковица /2 бр./ РП Благоевград /3 бр./, РП Бургас /1 бр./, РП Бяла Слатина / 4 бр./, РП Варна / 5 бр./, РП Видин /3 бр./, РП Враца /1 бр./, РП Горна Оряховица / 3 бр./, РП Гоце Делчев /2 бр./, РП Девня /1 бр./, РП Дупница / 5 бр./, РП Елена /1 бр./, РП Златоград / 1бр./ РП Исперих /1 бр. /, РП Каварна /2 бр./, РП Казанлък /2 бр./, РП Карнобат / 2 бр./, РП Кнежа /1 бр./, РП Кюстендил /1 бр./, РП Ловеч/ 1 бр./, РП Монтана /2 бр./, РП Нови Пазар /1 бр./, РП Омуртаг/1бр./, РП Оряхово /4 бр./, РП Павликени / 3 бр./, РП Пазарджик /1 бр./, РП Плевен / 9 бр./, РП Пловдив / 3 бр./, РП Попово /1 бр./, РП Разград /2 бр./, РП Разлог /1 бр./, РП Сандански / 2 бр./, РП Свищов / 1 бр./, РП Севлиево /1 бр./, РП Сливен /1 бр./, РП Силистра /1 бр./, РП Сливница /1 бр./, РП Смолян /2 бр./, РП Тетевен / 2 бр./, РП Тутракан /1 бр./, РП Търговище /1 бр./, РП Царево /2 бр./, РП Червен бряг /1 бр./, РП Шумен /1 бр./, РП Ямбол /2 бр./, СРП /4 бр./, СГП /9 бр. /и Специализирана прокуратура /1 бр./.Общо 79 разследвания са за престъпления против политическите права на гражданите, а 25 бр. са с предмет престъпления, свързани с изборите.Привлечени 26 лица в качеството на обвиняеми. Три досъдебни производства са прекратени.В Прокуратурата на Република България са образувани 1520 прокурорски преписки, от които по 1145 бр. е постановен отказ да се образува досъдебно производство.Прокуратурите в страната са изпратили по компетентност на други органи 55 бр. преписки, а по останалите 320 бр. преписки се извършва проверка по реда на Закона за съдебната власт.Информацията е актуална към 18:00 часа.", "date": "2019.11.03", "title": "Прокуратурата с 21 бързи производства и 83 разследвания за изборни нарушения"}
{"url": "https://news.bg/politics/sofiyanski-za-sofiya-ako-si-kmet-drug-vinoven-nyama.html", "text": "\"Ако си кмет, друг виновен няма\", коментира пред НоваТВ Стефан Софиянски, служебен премиер и кмет на София почти десет години от 1995 до 2005 г.Кметът не управлява, а се грижи за съгражданите си, обяснява той и допълва, че \"София хубавее. Аз съм раждан в този град. Имам много спомени и промяната, която е днес, разбира се, може само да ме радва като софиянец\".Той обясни, че \"има много работа и не трябва да бягаш от отговорност. Едно нещо трябва да знаеш - ако си кмет друг виновен няма. Поемеш ли тази позиция, трябва да знаеш, че ти си виновен за всяко нещо, което стане, независимо дали някой от твоя екип ти го е причинил. Много е важно да имаш доверие на хората, с които работиш, както и да не забравяш, че в 7 и 30 сутринта трябва да си в кабинета\".По думите му, \"непрекъснато трябва да взимаш решения и то бързо, не можеш да се бавиш. Моят принцип винаги е бил, ако десет решения взема бързо, осем да са правилни - пак е добре. Човек винаги може да сбърка нещо\".Относно ремонтите, той коментира, че кметските решения не винаги се приемат радушно от хората, особено в София. \"Когато започнеш ремонт, като затвориш улицата, като създадеш неудобства - хората са сърдити. Те си мислят, че това може да стане без никакви неудобства. Добре, обаче, когато видят, че резултатът е добър и когато видят, че е по-хубаво - тогава ти прощават\".\"Халите е знакова сграда. Направена е в началото на миналия век и е гордост за софиянци. Халите бяха напълно разрушени и бяха много рискови от събаряне директно върху \"Мария Луиза\". Когато започнахме да ги реставрираме, ако някой ми беше казал да ги оставя, защото ще ме съдят и ще имам проблеми, аз щях да му се изсмея и пак щях да ги направя\", добави Софиянски.Относно премахването на трамвайните линии до Софийския университет, посрещнато е противоречиво от хората, но в момент на проверка, \"минават едни млади хора в добро настроение. Спряха и казаха: \"Ей голяма бъркотия направи, ама дано е за добро\", обяснява той.Софиянски счита, че дистанцията на времето оценява дали управленско решение е добро и в полза на хората.Той допълва, че \"най-големият проблем, с който прецених, че ще тежа на софиянци и се оттеглих, беше проблемът с битовите отпадъци. Аз знаех, че има решение, но съпротивата беше толкова силна, че знаех, че ако остана и преодолея тази съпротива силово просто ще бъде лошо за града. Трябваше да дойде човек с много доверие и затова се оттеглих, независимо, че на това депо и сега се депонира, срещу което протестираха тогава, но това е минало време\".\"За мен София никога няма да бъде грозна, никога няма да бъде мръсна и никога няма да бъде нещо по-различно от моя роден град\", обяснява Софиянски и добавя, че е имало \"само любов и работа, не е имало тревога даже когато ме съдеха\".\"Тогава не се притеснявах, първо, защото знаех, че съм прав и второ - вървим по това, което е създадено\", обясни бившият кмет и служебен премиер.", "date": "2019.11.03", "title": "Софиянски за София: Ако си кмет, друг виновен няма"}
{"url": "https://news.bg/politics/tsvetan-tsenkov-pecheli-sled-obrat-vav-vidin.html", "text": "Цветан Ценков е новият кмет на Видин според данните от екзитпола на \"Галъп интернешънъл\" при 100% паралелно преброяване.Кандидатът от местната коалиция СДС печели изненадващо с 57.8% подкрепа срещу опонента си от ГЕРБ Отнян Ценков, който събира 39.7% от гласовете.Припомняме, на първи тур резултатите на двамата бяха почти равни, като Огнян Ценков беше начело с 33,2 на сто, а Цветан Ценков се нареди втори 29,1%. На балотажа обаче настъпи обрат.Ще поискам мощна подкрепа за Видин и Северозапада, защото в момента той е забравен и загърбен. Това обеща Цветан Ценков след оповестяването на предварителните резултати.Той заяви, че в местните избори има политика в името на видинчани, а не чиста политика като на парламентарните избори.Само съединението прави силата, каза той по повод разнородния Общински съвет във Видин и допълни, че ще бъде изключително диалогичен и консенсусен и няма да вкарва чисто политически интереси. Видин е за всички ни, категоричен бе той.Припомняме, че при местните избори през 2015 г. избирателната активност във Видин беше 43,80%, като тогава кандидатът на ГЕРБ Огнян Ценков събра 55,06% от гласовете на избирателите.", "date": "2019.11.03", "title": "Цветан Ценков печели след обрат във Видин"}
{"url": "https://news.bg/regions/gutsanov-shte-iska-ostavkata-na-ninova-zaradi-zagubata-na-varna.html", "text": "Борислав Гуцанов, лидер на социалистите във Варна, ще иска оставката на Корнелия Нинова и на ръководството на партията, заради загубата на изборите във Варна.Това обяви Гуцанов пред микрофона на БНТ в коментар на изборните резултати в морската столица, където кандидатът на  от партия \"Възраждане\". Самият Гуцанов обяви подкрепата си за Костадинов и призова социалистите във Варна да го подкрепят. Уклончиво беше мнението на ръководството на БСП, които обаче не обявиха явна подкрепа.Самите социалисти имаха собствен кандидат на първи тур, но Анелия Клисарова остана трета с 14.02%.Борислав Гуцанов обясни, че на втория тур градската организация, която е единствената, имаща право на това, е взела решение да подкрепи Костадин Костадинов. Това решение е и в унисон с призивите на Корнелия Нинова да се гласува срещу ГЕРБ, обясни Гуцанов и подчерта, че Варна е имала уникалния шанс да промени своето управление. \"Защо \"Позитано\" 20 се намесиха е тема, която ще тепърва ще се обсъжда, но Гуцанов обясни, че ще постави въпроса на следващия Национален съвет на партията. Тогава ще поискат и оставката на лидера и ръководството заради това, което се случи във Варна, отсече Борислав Гуцанов.Той постави въпроса и към БСП и социалистите изобщо: Дали наистина искаме да победим ГЕРБ или има други договорки.Припомняме, през лятото лидерът на БСП , като го обвини, че Тя поиска и смяната на Гуцанов в Изпълнителното бюро на партията. Той пък обяви, че . ", "date": "2019.11.03", "title": "Гуцанов ще иска оставката на Нинова заради загубата на Варна"}
{"url": "https://news.bg/bulgaria/kancho-stoychev-prokasana-e-cherveno-sinyata-liniya-v-sofiya.html", "text": "Ниската избирателна активност предопредели резултата от балотажа в София. Това констатира социологът от \"Галъп\" Кънчо Стойчев пред БНР.\"Разликата между Йорданка Фандъкова и Мая Манолова можеше да бъде преодоляна, но въпросът се реши с активността, защото на втори тур тя беше по-ниска. Шансовете на Мая Манолова бяха при по-висока активност. При 10% повече гласуващи Манолова би била победителят в София\", коментира той.\"Беше прокъсана червено-синята линия\", смята Стойчев.\"Не подкрепям никого\" е абсурдно квадратче, според социолога.\"Не мога да разбера това усилие да отидеш да урната, за да отбележиш, че не подкрепяш никого. Дали си отишъл, или не си отишъл да отбележиш това квадратче, не се отразява на избора. Смисълът на гражданската активност е да се влияе върху политическите процеси\", обясни той.Той повтори пред Нова телевизия, че при по-висока избирателна активност Мая Манолова щеше да спечели.В София има разкъсване, по думите му. Той отчете десните гласове прелели към Манолова. В БСП има раздор и той се вижда в София, изтъкна Стойчев.Според него левите в столицата не са били достатъчно мобилизирани.По думите му бившият омбудсман няма да тръгне да прави партия.Пътят напред не е само през партията, категоричен бе той.Манолова събрала антифандъков вот, според анализатора Стойчо Стойчев. Хората приели като лицемерие отдръпването й от БСП. От тук нататък пътят й е само надолу, по мнението му. За пръв път тя се явявала на мажоритарен вот.Мая Манолова не е протестен кандидат, подчерта Стойчо Стойчев. Ако друг  бил кандидатът, той е можел да спечели изборите в София. Тя явно не е промяната, която искат хората. Премиерът Бойко Борисов ползвал, че ГЕРБ не се включва във властта. Борисов е реалист, той разбира какво му казват хората, според Кънчо Стойчев. Резултатът на Мая Манолова не е провал, а успех, по мнението му, тъй като от 2007 година в столицата не е имало балотаж. ", "date": "2019.11.03", "title": "Кънчо Стойчев: Прокъсана е червено-синята линия в София"}
{"url": "https://news.bg/politics/upravlyavashtite-poluchili-shamar-spored-boris-bonev.html", "text": "На тези избори беше зашлевен шамар на управляващата партия в няколко града. Това заяви Борис Бонев, който беше кандидат за кмет на столицата от \"Спаси София\".Според него е нормално да има умора и недоволство сред хората.Бонев посочи, че все още няма данни дали подкрепилите го на първи тур са гласували на балотажа за кандидата на ГЕРБ Йорданка Фандъкова.Знам само, че хората, които са ме подкрепили, искат промяна - независимо дали с нов кмет или стария, но работещ по нов начин, категоричен бе той.Припомняме, разбивка на вота на втория тур данните на \"Алфа Рисърч\" показва, че 10% от гласувалите за Борис Бонев на първи тур са  на балотажа, а едва 5% са гласували за настоящия столичен кмет.", "date": "2019.11.03", "title": "Управляващите получили шамар според Борис Бонев"}
