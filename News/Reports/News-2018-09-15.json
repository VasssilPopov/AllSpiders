{"url": "https://news.bg/weather/lyatoto-ostava-s-nas-temperaturi-mezhdu-26-i-31-gradusa.html", "text": "Времето в неделния ден ще бъде предимно слънчево, с разкъсана облачност, а температурите остават с летни стойности.През втората половина на деня ще има временни увеличения на облачността, по-значителни над източните райони, като само на отделни места ще има краткотрайни валежи.Вятърът ще бъде слаб, до умерен. В западната половина от страната той ще бъде ориентиран от северозапад, а в източната - от североизток.Минималните температури на повечето места са в интервала 11-16 градуса, в крайните източни райони 18-21.Максималните варират от 26 градуса до 31.Температурата на морската вода е 24-25 градуса.", "date": "2018.09.15", "title": "Лятото остава с нас, температури между 26 и 31 градуса"}
{"url": "https://news.bg/int-politics/iran-obvini-rusiya-i-sauditska-arabiya-che-darzhat-petrolniya-pazar-kato-zalozhnik.html", "text": "Представителят на Иран в Организацията на страните износителки на петрол (ОПЕК) Хосеин Каземпур Ардебили обвини Русия и Саудитска Арабия, че използват политиките на Вашингтон срещу Иран, за да \"преследват своите политики тип вземане на заложници\" на световния петролен пазар.В интервю за иранска медия представителят на Иран в ОПЕК коментира: \"От една страна, Русия и Саудитска Арабия, под предлог за балансиране на търсенето и предлагането на петрол в света, се стремят към част от пазарния дял на Иран; от друга страна, някои страни членки на ОПЕК действат в близко сътрудничество със САЩ, за да удрят някои страни учредителки на ОПЕК. Всъщност опитът на г-н Тръмп да попречи на Иран да се появи на световните пазари за суров петрол позволи на Русия и Саудитска Арабия, които няма да подкрепят ниски цени, да преследват политика тип вземане на заложници на пазара.\"Ардебили подчертал, че Москва и Рияд се \"сближават\" заради общата си цел за по-високи цени на петрола в диапазона 75-80 долара за барел. Той предупреди обаче, че високите цени на петрола не са в \"интереса на потребителите и страни като Япония, Индия, Китай и дори европейските страни\" поради възможните ефекти върху продажбата на американско военно оборудване и оръжия.", "date": "2018.09.15", "title": "Иран обвини Русия и Саудитска Арабия, че държат петролния пазар като заложник"}
{"url": "https://news.bg/society/balgarkata-mira-yashar-osadena-na-godina-i-10-m-zatvor-v-turtsiya.html", "text": "Година и 10 месеца затвор за българката Мира Яшар Селямоглу присъди съдът за тежки престъпления в турския град Айдън, съобщиха БНР и вестник \"Миллиет\".Мира Яшар бе задържана преди около година от турската полиция в град Дидим заедно с приятеля си - британският гражданин Джо Робинсън. Той е осъден на 7 години и 6 месеца затвор.Двамата бяха обвинени от турските власти за пропаганда в подкрепа на терористичната организация Кюрдска работническа партия (ПКК) и бяха арестувани.Причина за ареста бе публикуването на снимки, на които 24-годишният Джо Робинсън е показан в камуфлажна униформа с бойци от Силите за защита на народа - сирийски кюрдски милиции, които Турция определя като терористи заради връзките им с ПКК.Припомняме, през юли 2017 г.  Впоследствие първо беше .По време на ареста британецът и българките са били на лятна ваканция в курорта Дидим, който се намира на около 200 километра южно от Измир. Властите в Турция арестували семейството, защото британецът е бил разследван за връзки със сирийския клон на организацията на кюрдските сили, която е обявена от Турция за терористична организация.След като през 2014 г. напуска британската армия, Робинсън се запознава в социалните мрежи с кюрдски активисти.След това, също в социалните мрежи се запознават с Мира и по-късно започват връзка. Тя е обвинена, че в профилите си е разпространявала снимки и послания на смятани от Турция за терористични кюрдски организации.На 17 юли, стана ясно, че турското външно министерство е обнародвало \"черен списък\", включващ 77 българи, подозирани за връзки с терористични организации.За \"черния списък\" става ясно от , посветен на борбата с групировката \"Ислямска държава\". По информация на журналиста Илхан Андай задържаните ни сънародници не са включени в \"черния списък\".", "date": "2018.09.15", "title": "Българката Мира Яшар осъдена на година и 10 м затвор в Турция"}
{"url": "https://news.bg/int-politics/separatistite-v-donetsk-obviniha-zapada-che-e-pomognal-za-ubiystvoto-na-zaharchenko.html", "text": "Убийството на ръководителя на самопровъзгласилата се \"Донецка народна република\" (ДНР) Александър Захарченко е извършено със съдействието на западните специални служби. Това обяви изпълняващият длъжността ръководител на ДНР Денис Пушилин, цитиран от руските медии.\"Терористичният акт беше извършен с участието на пети отдел на ДКР на Съвета за сигурност на Украйна... В резултат на работата на специалните служби, анализът на остатъците от взривното устройство показа наличието на високи технологии, които по-рано не са били използвани от Съвета за сигурност на Украйна. Това дава да се разбере, че терористичният акт е бил извършен с помощта на западните специални служби\", подчерта Пушилин.По думите му, Русия оказвала помощ в разследването на покушението, като ДНР била арестувала служител на Съвета за сигурност на Украйна, който бил дал пълни показания.Александър Захарченко загина на 31 август при взрив в кафене \"Сепар\" в центъра на Донецк. Той беше на 42 години. Освен това загина и бодигард на Захарченко, а още 11 души пострадаха. Министърът на доходите и данъците на ДНР Александър Тимофеев беше сериозно ранен при експлозията.Парламентът на ДНР назначи за временно изпълняващ функциите на ръководител на самопровъзгласилата се република представителят на сепаратистите на преговорите в Минск Денис Пушилин.", "date": "2018.09.15", "title": "Сепаратистите в Донецк обвиниха Запада, че е помогнал за убийството на Захарченко "}
{"url": "https://news.bg/politics/tsvetanov-kratkiyat-srok-e-poprechil-na-prezidenta-da-podpishe-ukaza-za-marinov.html", "text": "Зам.-председателят на ГЕРБ Цветан Цветанов смята, че липсата на  (за освобождаване на досегашния главен секретар на МВР Младен Маринов - б.р.) се дължи на технически проблем, а не на търсенето на политическа конфронтация. Това се казва в позиция, изпратена от партията.Припомняме, малко по-рано президентът Румен Радев заяви, че не е подписал Указа, защото не е имало съгласуване между институциите, както повелява Законът.Срокът беше доста кратък, а президентът имаше пътуване в чужбина и вероятно това не му е позволило да подпише документа, убеден е Цветанов.\"Вярвам, че всичко е въпрос на време и  новите министри в Народното събрание\", коментира пред журналисти председателят на ПГ на ГЕРБ и зам.-председател на партията Цветан Цветанов.Относно  Манолев вторият в ГЕРБ твърди, че кандидатурата на новия транспортен министър ще бъде обсъдена с коалиционните партньори. Новият кандидат трябва да има добра професионална биография и експертен потенциал. Обсъждат едно-две конкретни имена за кандидати, каза той.В защита на Манолев от .Припомняме, че на 31 август, тримата министри Ивайло Московски, Николай Нанков и Валентин Радев , след . По този начин те поеха отговорност за .Въпреки напрежението, които се създаде, след Коалиционен съвет , а номинирани за нови министри бяха главсекът Младен Маринов, Петя Аврамова и Александър Манолев.На заседанието на парламента от 13 септември обаче председателят на парламента Цвета Караянчева информира, че все още  за освобождаване на Младен Маринов като главен секретар на МВР.Заради липсата на реакция от президента не може да се гласуват  и съответно новия състав на правителството.Цветан Цветанов подчерта, че в момента има излишък от 2,5 млрд. лв., непрекъснато се разкриват нови работни места и че от 2019 г. ще има увеличение с 10% на заплатите в бюджетния сектор. \"Всички тези факти показват, че правителството е стабилно и се движим в правилната посока\", убеден е Цветанов.За очакваните промени в ръководството на ГЕРБ-Пловдив той обясни, че кметът на Стамболийски Георги Мараджиев има нужните качества и положителна оценка от обществото. Досегашният областен координатор Розалин Петков бил много натоварен.\"Нашите очаквания са организационен секретар на ГЕРБ-Пловдив област да стане кметът на Раковски Павел Гуджеров, чийто опит като кмет, народен представител и зам.-министър ще се окаже ключов\", обяви Цветан Цветанов.", "date": "2018.09.15", "title": "Цветанов: Краткият срок е попречил на президента да подпише указа за Маринов"}
{"url": "https://news.bg/int-politics/rusiya-i-indiya-se-zarichat-vse-poveche-da-targuvat-v-rubli-i-rupii.html", "text": "Вицепремиерът на Русия Юрий Борисов и министърът на външните работи на Индия Сушма Сварадж настояха, че техните страни трябва да се стремят да подобрят двустранната търговия и да увеличат броя на сделките и транзакциите в съответните национални валути - рублата и рупията, съобщават руските медии.Борисов коментира: \"Разширяването на споразуменията в националните валути е планирано. Днес делът на сделките в рубли за износ е 20 процента, а за внос - около 21 процента.\"Търговията между Русия и Индия е на стойност 30 млрд. долара годишно, което е значително по-малко от търговския баланс на Москва с Китай, който възлиза на 100 млрд. долара, уточни руският вицепремиер.Москва планира да продаде на Индия военно оборудване на стойност 4 млрд. долара през 2018 г. като част от по-голямо споразумение, съгласно което Индия ще закупи руски оръжия на стойност 65 млрд. долара.От своя страна Сварадж подчерта, че двете страни \"се радват на специално и стратегическо партньорство\".", "date": "2018.09.15", "title": "Русия и Индия се заричат все повече да търгуват в рубли и рупии"}
{"url": "https://news.bg/politics/bsp-chertaela-nov-pat-po-koyto-da-varvi-balgariya.html", "text": "Когато ГЕРБ управляват, обикновено сме свидетели на парламентарни и политически кризи. Но тук вече говорим за криза на държавността. Това каза зам.-председателят на парламентарната група на БСП Драгомир Стойнев пред Дарик радио.Според него случилото се със застрахователно дружество \"Олимпик\" и сривът в Търговския регистър показват липса на контрол и че държавата е неподготвена. Стойнев коментира, че това личи и по начина, по който се полага асфалтът върху пътищата.\"Тези случаи ясно показват, че институциите не си вършат работата, в държавата няма контрол и никой не може и не желае да понесе отговорност\", изтъкна той.Стойнев заяви, че от всички българи зависело дали ще продължим този модел или ще искаме промяна. \"Ние от \"БСП за България\" казваме край на това порочно управление и на този модел\", отсече социалистът и допълни, че БСП искат да чуят мнението и предложенията на всички български граждани по отношение на \"Визия за България\". \"Чрез този диалог ще начертаем нов път, по който България да върви\", каза още Драгомир Стойнев.Помолен да коментира последните изявления на президента Румен Радев, Драгомир Стойнев заяви, че президентската институция е независима и президентът го е доказал многократно.\"Той не е президентът Плевнелиев, на който ГЕРБ му дърпаха конците. Румен Радев е президент, който милее за България и българския народ и е изцяло откровен. Ние нямаме проблеми с него\", категоричен бе зам.-председателят на ПГ на БСП.", "date": "2018.09.15", "title": "БСП чертаела нов път, по който да върви България"}
{"url": "https://news.bg/world/trima-zastrelyani-na-ploshtad-v-meksiko-siti.html", "text": "Въоръжени нападатели, облечени като традиционни мексикански музиканти мариячи, са застреляли най-малко трима души и са ранили още най-малко седем души в мексиканската столица Мексико сити, съобщават световните информационни агенции.Нападателите са открили огън с пушки и пистолети на едно от най-оживените туристически места в града - пл. \"Гарибалди\", където има множество барове, където свирят музиканти мариячи, уточниха от местната полиция.Нападателите след това са избягали от мястото с мотори. Вариантът тероризъм не се обсъжда.Площад \"Гарибалди\" се намира близо до известния квартал \"Тепито\", където действа наркобандата \"Ла Унион\". В \"Тепито\" в последния месец е имало вълна от насилие, след като предполагаемият главатар на бандата - Роберто Моядо Еспарса (Ел Бетито) - беше арестуван.Броят на убийствата в града се увеличи след 2014 г. Повече от 200 000 души бяха убити или изчезнаха от декември 2006 г. насам, когато правителството на Мексико обяви война на организираната престъпност.Миналата 2017 година беше белязана от повече от 25 хил. убийства, което е най-големият брой убийства за една година откакто е започнало събирането на надеждни данни. Организираната престъпност е отговорна за близо три четвърти от тези убийства.", "date": "2018.09.15", "title": "Трима застреляни на площад в Мексико сити"}
{"url": "https://news.bg/politics/radev-iska-hora-za-koito-dostoynstvo-i-moral-ne-sa-krasivi-dumi-za-prikrivane-na-koristni-interesi.html", "text": "Дейността на запасните офицери и сержанти е изключително важна за патриотичното възпитание на младото поколение. Особено днес, когато младежите имат все по-малко съприкосновение с военната служба трябва да оценим този принос за спояването на връзката между армия и общество, за спояването на връзката между поколенията военнослужещи, която значително отслабва след десетилетия на непрестанни реформи.Така президентът Румен Радев се обърна към участниците в Националния събор на запасното войнство в местността Крънска кория край Казанлък.В словото си държавният глава подчерта, че Родината има все по-голяма нужда от хора, за които понятията чест, дълг, достойнство, морал и себеотдайност не са просто красиви фрази, зад които се прикриват користни интереси.\"Вие трябваше в условията на непрекъснато намаляващи ресурси не само да пазите способности, но и да развивате нови и да пазите живота и здравето на своите колеги и подчинени. Трябваше да издигате авторитета на Българската армия и да създавате съвместимост с нашите съюзници\", допълни президентът.Румен Радев коментира, че много запасни офицери и сержанти таят дълбоко в душата си болка от начина, по който са се разделили с Въоръжените сили, от това, че техниката и поделенията, на които са посветили младостта и живота си, днес тънат в руини, както и че натрупаните през годините способности професионални, организационни, лидерски са недооценени, непотърсени и ненужни в нашето съвремие.\"Знам, че изпитвате болка от вашия социален статус и положение днес в съвременното българско общество. И въпреки всичко това знам, че нито за миг не си и помислихте да изневерите на България, на българския народ и на клетвата, която положихте\", каза още държавният глава.", "date": "2018.09.15", "title": "Радев иска хора, за които достойнство и морал не са красиви думи за прикриване на користни интереси "}
{"url": "https://news.bg/int-politics/ruskite-shpioni-arestuvani-v-holandiya-razsledvani-i-za-kiberataka-sreshtu-uada.html", "text": "Двамата руски шпиони, арестувани в Холандия по подозрение, че са опитали да проникнат в швейцарска лаборатория, също така са разследвани за опит за кибератака срещу Световната антидопингова агенция (УАДА), съобщава \"Франс прес\".Шпионите, арестувани от холандските специални служби по-рано тази година, са били замесени в планирана атака срещу лабораторията Spiez в швейцарската столица Берн, която разследваше отравянето на руския двоен агент Сергей Скрипал и дъщеря му Юлия в английския град Солсбъри на 4 март.От кабинета на главния прокурор на Швейцария са посочили пред \"Франс прес\", че същите две лица са били обект на отделно наказателно разследване от март 2017 г. \"заради кибератака срещу Световната антидопингова агенция\".\"Разследванията се провеждат под съмнение за политически шпионаж\", изтъкна говорителката на швейцарския главен прокурор.Тя е потвърдила, че двамата руснаци, свързани с предполагаемото хакване на швейцарския офис на УАДА, \"са онези, засегнати от операцията, спомената от Федералната разузнавателна служба\" във връзката с атаката срещу лабораторията Spiez.Главният прокурор е поискал от швейцарското министерство на правосъдието разрешение за наказателно преследване на лицата заради инцидента с УАДА.", "date": "2018.09.15", "title": "Руските шпиони, арестувани в Холандия, разследвани и за кибератака срещу УАДА"}
{"url": "https://news.bg/politics/sblizhavaneto-s-makedoniya-e-evroatlanticheski-motivirano-nedovolen-parvanov.html", "text": "Подписването на договора за добросъседство с Македония е добра стъпка. Това заяви експрезидентът Георги Първанов по време на дискусия, организирана от АБВ за отношенията с югозападната ни съседка.Той акцентира върху речта на македонския премиер Зоран Заев пред Европейския парламент. За първи път македонски премиер споменава за българско малцинство в Македония.Умереният цивилизован натиск, който сме произвели, по думите му, е дал резултати. Първанов е доволен, че е отчетено, че сме най-близки народи. Винаги съм отстоявал тази теза, посочи бившият лидер на АБВ и БСП.Новото сближаване между двете държави е евроатлантически мотивирано, по мнението му, а не било продукт на осъзнато осмисляне на общото минало. Ние сме за членството на Македония в НАТО и ЕС, отсече Георги Първанов.Не е приключено с македонизма и не бива да имаме подобни очаквания, предупреди експрезидентът.Той смята, че трябва да дефинираме общата си история с Македония. Имало няколко подхода към това. Единият подход е двете държави да направят общ учебник по история или литература. Това е много амбициозна задача, смята Георги Първанов и изтъкна, че скоро това едва ли ще се случи. Общата история включва Средновековието, Възраждането и т. н.Нещата няма да приключат след референдума за името на Македония, прогнозира той. Първанов е недоволен, че периодично отстъпваме национални интереси.", "date": "2018.09.15", "title": "Сближаването с Македония е евроатлантически мотивирано, недоволен Първанов"}
{"url": "https://news.bg/society/v-troyan-otkriha-pametnik-na-proslaveniya-gen-vladimir-vazov.html", "text": "В Троян беше открит паметник на ген. Владимир Вазов по повод 100-годишнината от края на Първата световна война и Дойранската епопея.Паметникът на ген. Вазов е дарен от проф. Иван Гаврилов, който коментира, цитиран от БНР, че \"100 години го дължим, защото този човек и тези хора спасиха България. Изключителен българин, герой, един от българите, които легитимират българското достойнство и чест\".Много троянци и гости на града се поклониха пред паметта на загиналите за освобождението и обединението на България. \"Ако днешна съвременна България иска да има бъдеще, трябва да помни не само примера на хора като ген. Вазов, но и да създаде нови такива свои военачалници\", подчерта проф. Гаврилов.", "date": "2018.09.15", "title": "В Троян откриха паметник на прославения ген. Владимир Вазов"}
{"url": "https://news.bg/int-politics/kyurdi-atakuvaha-posolstvoto-na-iran-v-parizh.html", "text": "Посолството на Иран във френската столица Париж е било замеряно с камъни и изрисувано с графити, съобщава иранската агенция \"Тасним\".Нападението е било извършено от 15 членове на партията \"Комала\" от Ирански Кюрдистан. Те също така са горили иранското знаме, като не са успели да нахлуят в посолството.Сградата, която се намира в 16-ти район на Париж, е претърпяла съвсем леки щети, като има няколко счупени прозореца и леки повреди на фасадата. Предмети, които са били хвърлени по сградата на посолството, можеха да бъдат видени пред главния вход на дипломатическата мисия.Иранските медии твърдят, че френските власти са знаели за нападението, но не са сторили нищо, за да го спрат.\"Комала\" е комунистическа партия на ирански кюрди, която действа от Ирак, след като беше изгонена от Иран след Ислямската революция през 1979 г.По-късно Иран обвини френската полиция в бавна реакция на атаката.\"Френското правителство трябва да предприеме всички необходими мерки за защита на иранските дипломатически мисии в тази страна\", настоя говорителят на иранското външно министерство.", "date": "2018.09.15", "title": "Кюрди атакуваха посолството на Иран в Париж "}
{"url": "https://news.bg/int-politics/golemite-voenni-ucheniya-na-rusiya-vklyuchvat-presledvane-na-podvodnitsi.html", "text": "Руските военноморски сили са провели издирване на подводница, използвайки кораб за борба с подводници и хеликоптер в Охотско море, което е част от най-големите военни учения на Русия от 1981 г. насам, които се провеждат под наслов \"Восток-2018\", съобщава \"Асошиейтед прес\".Около 3200 войници от Китай се присъединиха към около 300 000 руски войници за военните учения, които ще продължат една седмица в Сибир и Далечния изток, както и в Тихия и Северния ледовит океан. Маневрите продължават до понеделник.Военноморското учение в Тихия океан в района между източните брегове на Русия и японския остров Хокайдо включваше руският разрушител \"Вицеадмирал Кулаков\" и хеликоптер Ка-27, оборудвани за издирване на подводници.От руското военно министерство уточниха, че в днешното учение са участвали и изтребители МиГ-31 и Су-35, които са прихващали самолети, приближаващи към тях, без да реагират на наземния контрол, както и далекобойните бомбардировачи Ту-22, удрящи цели, наподобяващи паркирани самолети и военни складове.", "date": "2018.09.15", "title": "Големите военни учения на Русия включват преследване на подводници"}
{"url": "https://news.bg/politics/demokratichna-balgariya-nastoya-marinov-da-ne-oglavyava-buhalkata-sreshtu-mediite-mvr.html", "text": "От \"Демократична България\" настояха гласеният за вътрешен министър досегашен главен секретар на МВР Младен Маринов да бъде оттеглен заради тежкия провал на властта в сектор \"Сигурност\" и превръщането на МВР в бухалка срещу свободното слово. Позицията на \"Демократична България\" е по повод скандалния полицейски арест на двама журналисти край Радомир и отвеждането им с белезници в полицейски участък, докато са провеждали разследване на фирма, която се готви да гори документи, с което да се прикрият корупционни престъпления. От непредставената в парламента формация, в която влизат ДСБ, \"Да, България\" и Зелените, припомнят, че имат твърда и последователна позиция за оставка на правителството на Бойко Борисов, разпускане на парламента и насрочване на предсрочни парламентарни избори.Според тях чрез предприемане на различни маневри Борисов се опитва да отложи неизбежното си оттегляне от властта, като пример за това били предлаганите персонални промени в правителството.\"Предлаганите кандидати за министри страдат от всички дефицити на кадровата политика на ГЕРБ. Подбрани са хора без необходимите личностни и професионални качества, доказали готовността си да обслужват политиката на премиера за разпределяне на общите ни пари към корупционните схеми на управляващата олигархия. Прекалената очевидност на този подход, в случая на единия от кандидатите, вече доведе до оттеглянето му\", изтъкват от дяснолибералната формация, имайки предвид неуспелия кандидат за министър на транспорта Александър Манолев.В позицията им се подчертава, че \"дори на фона на пълния кадрови и политически банкрут на това управление, кандидатурата на настоящия главен секретар на МВР за вътрешен министър, бележи ново ниво на скандалност и неприемливост, защото за него отдавна са налице тежки съмнения за зависимости от организирания криминалитет на прехода\".Според \"Демократична България\" при лансирането на Маринов не се прави дори минимален опит да се формулира каквато и да било визия за реформа в МВР, а също така в качеството си на досегашен главен секретар Маринов носел основна отговорност за всички професионални провали, които водят до продължаващ спад на доверието на обществото към полицията и закономерно обосновават оставката на досегашния министър Валентин Радев.\"Кандидатурата на Маринов е абсолютно емблематична за цялостния модел на управление на сектор \"Сигурност\" при Бойко Борисов, характеризиращо се с пълзяща криминализация, отказ от реформи и лансиране на напълно непригодни и зависими хора в професионалното и политическо управление на МВР\", категорични са от \"Демократична България\".", "date": "2018.09.15", "title": "Демократична България настоя Маринов да не оглавява \"бухалката\" срещу медиите МВР"}
{"url": "https://news.bg/politics/vitseto-jotova-v-odrin-za-trakiyskite-bezhantsi-ne-zabravyame-no-ne-otmashtavame.html", "text": "Силата на един народ е в паметта за неговата история. Тук, на Балканите сме преживели доста конфликти, но сме научили най-важното - как да живеем заедно, как да уважаваме миналото си и да го предаваме на идните поколения. Едновременно с това сме отправили поглед към бъдещето и си подаваме ръце в името на децата ни.С тези думи се обърна вицепрезидентът Илияна Йотова към събралите се в двора на българската православна църква \"Св. Вмчк Георги\" в Одрин да отбележат два знакови юбилея. Българското читалище \"Просвета\" към църквата \"Св. Георги\" чества 10 години от създаването си, а българската православна църква \"Св. св. Константин и Елена\" отбелязва 10 години от възстановяването си, уточняват от Президентството.\"Когато има мир и добросъседство, всичко се постига\", отбелязала вицепрезидентът и допълнила, че хората от двете страни на границата доказвали, че могат да имат успешни съвместни проекти за доброто на всички.\"Убедена съм, че всеки проблем може да бъде решен, когато има диалог и активна работа\", подчертала Илияна Йотова.\"Тук в дълг са институциите от двете страни на границата. Все още стои въпросът с обезщетенията на тракийските бежанци. Но съм сигурна, че съвместната българо-турска комисия скоро ще заработи активно, за да се постигне справедливост и решения, които не ощетяват никого. Да следваме благородния и мъдър завет на дедите ни тракийци: Не забравяме, но не отмъщаваме\", заяви вицепрезидентът.В двора на църквата Илияна Йотова и кметът на Одрин Гюнай Йоздемир засадиха дърво - дар от Балчишката църква, осигурено от Съюза на народните читалища в България. Представителите на българските и турските официални власти прерязаха лентата на новосъздадената мултифункционална сграда на читалището.Тържеството бе последвано от \"Тракийска среща\" и шествие на български и турски фолклорни състави. С фолклорен концерт с участието на ансамбли от Самоков, Любимец, Елхово, Харманли и Одрин бе отбелязана 10-годишнината от възстановяването на българската православна църква \"Св. св. Константин и Елена\".", "date": "2018.09.15", "title": "Вицето Йотова в Одрин за тракийските бежанци: Не забравяме, но не отмъщаваме"}
{"url": "https://news.bg/int-politics/brekzit-predizvestena-katastrofa.html", "text": "Марк Карни, шеф на британската Централна банка, не за първи път предупреждава за опасностите от некоординиран Брекзит - това е сценарият, при който Великобритания напуска ЕС без споразумение. Карни не се уморява да призовава политиците да организират излизането на Обединеното кралство от ЕС възможно най-гладко. В противен случай британската икономика ще изпадне в шок, заяви Карни в началото на месеца пред парламентарна комисия. И добави, че ако се стигне дотам, това неминуемо ще засегне и потребителите, които ще трябва да се настроят за дългогодишен спад на доходите им.\"Толкова катастрофални, колкото кризата от 2008 година\"Сега Марк Карни отправи ново предупреждение: според информация на \"Гардиън\", на среща с британски министри шефът на Централната банка е заявил, че \"последиците от Брекзит без споразумение с ЕС може да бъдат толкова катастрофални, колкото финансовата криза от 2008 година\". А вестник \"Таймс\" цитира Карни с прогнозата, че цените на британските недвижими имоти може да се сринат с до 35 процента.Канадецът Марк Карни е шеф на \"Bank of England\" от юли 2013 насам. По принцип мандатът му продължава осем години, но Карни беше заявил, че ще остане начело на банката само пет години. Впоследствие реши да запази поста си още една година - до средата на 2019, именно с цел да спомогне за \"координираното и успешно излизане на Великобритания от ЕС\".Но този сценарий става все по-малко вероятен, смятат от рейтинговата агенция \"Мудис\". Последният доклад на агенцията описва доста хаотична картина. Некоординираният Брекзит ще има \"съществени негативни последици\" не само за британската икономика, но и за икономиките на някои страни-членки на ЕС, предупреждават авторите на доклада. Най-тежко ще бъдат засегнати автомобилостроителите, авиокомпаниите и химическата индустрия. Назад и надолуЕкспертите от \"Мудис\" пишат още, че първоначално ще се стигне до значително понижаване на стойността на британската лира. Потребителските цени рязко ще се покачат, реалните заплати ще се свият, безработицата ще се увеличи, а в резултат от всичко това потребителското търсене силно ще намалее. \"Съществува съвсем реален риск Великобритания бързо да изпадне в рецесия\", твърдят от \"Мудис\".С оглед на тези опасности британското правителство реши да форсира подготовката за евентуален Брекзит без споразумение с ЕС. Кабинетът постигна единодушие по този въпрос по време на извънредно заседание при министър-председателката Тереза Мей. Правителството вече публикува и инструкции в случай на Брекзит без споразумение. Според тези инструкции, британските граждани, които пътуват в Европа, ще трябва да се подготвят за известни трудности: ще имат нужда от международни паспорти, които са валидни най-малко още шест месеца, няма да имат право да шофират в Европа, ако не притежават международна шофьорска книжка, а който използва мобилния си телефон, отново ще трябва да плаща високи такси за роуминг.", "date": "2018.09.15", "title": "Брекзит – предизвестена катастрофа?"}
{"url": "https://news.bg/world/protestite-v-gaza-dovedoha-do-trima-ubiti.html", "text": "Протестите в Газа доведоха до трима убити, предаде Ройтерс.Агенцията уточнява, че те са били застреляни от израелски войници. Сред убитите е и 11-годишно момче. Други 248 палестинци са ранени днес по време на седмичните протести в ивицата Газа край оградата на границата с Израел, съобщиха палестински източници.Израелската армия е използвала сила, потвърдиха източници от Тел Авив.", "date": "2018.09.15", "title": "Протестите в Газа доведоха до трима убити"}
{"url": "https://news.bg/disasters/chetiri-sa-zhertvite-na-uragana-florans.html", "text": "Четири са жертвите на урагана Флорънс, предаде Ройтерс.Това става на фона, че природното бедствие намаля до тропическа буря.Властите предупредиха за силни пориви на вятъра и наводнения в поне два щата Северна и Южна Каролина. Американският президент Доналд Тръмп ще посети засегнатите от урагана Флорънс райони през следващата седмица.Властите обещаха помощ за засегнатите.", "date": "2018.09.15", "title": "Четири са жертвите на урагана Флорънс"}
{"url": "https://news.bg/disasters/v-sasht-se-razbi-samolet.html", "text": "Двама души са загинали при инцидент със самолет в американския щат Вашингтон.Катастрофата е станала в окръг Търстън, съобщават местни медии.Самолетът е бил експериментален.Експерти на Федералната авиационна администрация на Съединените щати разясняват всички обстоятелства около инцидента.При друга катастрофа във Флорида с малък самолет загина един човек.", "date": "2018.09.15", "title": "В САЩ се разби самолет"}
{"url": "https://news.bg/int-politics/protestite-v-kemnits-ne-stihvat.html", "text": "Протестите в Кемниц не стихват, съобщават местни медии. Проявите се организират от крайната десница. Демонстрациите са насочени срещу бежанците.В последния протест участваха над 3500 души.Полицията заяви, че демонстрацията е завършила без инциденти.", "date": "2018.09.15", "title": "Протестите в Кемниц не стихват"}
{"url": "https://news.bg/int-politics/gartsiya-sazdava-8500-mesta-v-darzhavniya-sektor.html", "text": "Вътрешният министър Алексис Харицис обяви в четвъртък 8 500 нови държавни служители в социалния сектор. По този начин правителството е решено да покрие \"постоянните и трайни\" нужди на местните администрации, съобщават местни медии.На срещата присъстваха Георгиос Патулис, председател на Централния съюз на общините в Гърция, който подчерта необходимостта от стартиране на \"конструктивен диалог\" с министерството, насочено към намиране на решения на \"сериозните проблеми\", пред които са изправени общините.Той предложи създаването на съвместен комитет, който да обсъди проблеми като липсата на центрове за дневни грижи.Алексис Харисис заяви, че правителството вече е планирало увеличение на разходите в тази област, като добави, че в строежа са били нови центрове.", "date": "2018.09.15", "title": "Гърция създава 8500 места в държавния сектор"}
{"url": "https://news.bg/int-economics/ek-shte-finansira-metroto-na-bukuresht.html", "text": "Европейската комисия ще финансира проекта за шестата линия на метроро в Букурещ, която ще свърже гарата с международното летище Хенри Коанда.Румънското министерство на транспорта потвърди, че преговаря с Европейската комисия за максималния размер на това финансиране. Окончателната сума зависи от резултата от преговорите между румънските власти, Агенцията за международно сътрудничество на ЕО и Япония.Железопътна връзка между гарата и летището в Букурещ трябва да е готова до 2020 г.", "date": "2018.09.15", "title": "ЕК ще финансира метрото на Букурещ"}
{"url": "https://news.bg/int-politics/pompeo-atakuva-rusiya-severna-koreya-i-iran.html", "text": "Държавният секретар на Съединените щати Майк Помпео даде ясен сигнал, че САЩ са твърди в политиката си срещу ядрените амбиции на Северна Корея и Иран, предаде АП.За целта той обвини Кремъл, че активно работи, за да подкопае международните санкции срещу комунистическия режим в Пхенян.Според Помпео Тръмп ще направи всичко възможно, за да убеди Ким Чен-ун, че пълното, окончателно ядрено разоръжаване на Корейския полуостров е необходимо.От своя страна Помпео посочи, че комуникацията и консултациите с иранските власти от страна бившия шеф на Държавния департамент на САЩ Джон Кери са неуместни и са без прецедент в историята на страната.САЩ вече се оттеглиха от ядрената сделка с режима на аятоласите като опит да попречат на ядрените амбиции на Техеран.", "date": "2018.09.15", "title": "Помпео атакува Русия, Северна Корея и Иран"}
{"url": "https://news.bg/int-politics/kubinski-lider-shte-poseti-sasht.html", "text": "Председателят на Държавния съвет на Куба Мигел Диас-Канел планира да посети Съединените щати, за да участва в работата на Общото събрание на ООН. Това се съобщава от в. \"Ел Нуево Хералд\".Мигел Диас-Канел също възнамерява да проведе срещи с членове на кубинската общност.Това ще бъде първото посещение на сегашния лидер на Куба в САЩ.На 19 април Мигел Диас-Канел смени Раул Кастро като председател на Държавния съвет на Куба.", "date": "2018.09.15", "title": "Кубински лидер ще посети САЩ"}
{"url": "https://news.bg/weather/slantse-i-dazhd-1.html", "text": "Днес ще е слънчево с временни увеличения на облачността, предимно средна и висока. Ще духа слаб, в Дунавската равнина до умерен северозападен вятър. Максималните температури ще са между 26° и 31°, в София - около 26°.Това съобщават от НИМХ към БАН.Над планините ще бъде предимно слънчево с до умерен северо-северозападен вятър. Максимална температура на височина 1200 метра около 21°, на 2000 метра - около 13°.По Черноморието ще бъде предимно слънчево с до умерен северозападен вятър. Максимални температури на въздуха: 27-28°. Температурата на морската вода е 24-25°. Вълнението на морето ще е около 2 бала.", "date": "2018.09.15", "title": "Слънце и дъжд"}
{"url": "https://news.bg/society/po-strogi-zakoni-sreshtu-izbivaneto-na-patya-iskat-eksperti.html", "text": "По-строги закони и санкции за шофьорите-убийци без книжки. Това поиска адвокат Марин Марковски пред Нова телевизия.За всяко зловредно действие трябва да има сериозни санкции, каза той. По думите му, у нас не става въпрос за война на пътя, а за: \"клане на пътя\". Трябва да се предвижда затвор, убеден е Марковски.Проблемът не е в това, че тези хора карат без правоспособност, а че не са санкционирани по начин, че да спрат, коментира Алекси Стратиев - експерт по пътна безопасност по темата за жертвите на пътя. Не трябва тези шофьори да бъдат наказвани само с глоба, каквато е практиката. Като алтернатива на глобата трябва да има и друга санкция, според Стратиев.Очаква се нов закон срещу убийците на пътя. За рецидивистите на пътя, той иска сериозни мерки. На основните пътни артерии трябва да има система от технически средства за контрол на пътната безопасност, а не полицаи на смяна.", "date": "2018.09.15", "title": "По-строги закони срещу избиването на пътя искат експерти"}
{"url": "https://news.bg/society/ivaylo-spiridonov-za-arestuvanite-zhurnalisti-gledame-tap-film-s-izmislen-stsenariy.html", "text": "Няма за какво да се извинявам. Журналистите не са с повече права от служителите на реда. Това заяви шефът на ГДБОП Ивайло Спиридонов в ефира на bTV за задържането на двама журналисти - Димитър Стоянов от сайта Бивол и румънският му колега Атила Биро от румънския Rise Project.Припомняме, двамата бяха задържани край Радомир и отведени посреднощ в полицейското управление с белезници \"за изясняване на самоличността им\". Заедно с тях бе арестуван и адвокат, който ги е придружавал.Сигналът от Бивол е подаден в ГДБОП. Антимафиотите са реагирали. Изпратени са служителите на мястото, където се горят материали. По всички сигнали е действано, стана ясно от думите на Спиридонов.От ГДБОП не са знаели, че към мястото пътуват журналистите. Каква е работата на журналистите да са на местопроизшествието, попита Ивайло Спиридонов.Българските служби за сигурност работят ли, нали (те - журналистите, б.р) ни подадоха сигнала, продължи с въпросите си шефът на ГДБОП. Да не се внушава, че служителите на реда се намират във филма със скапан сценарий, призова антимафиот номер едно без да уточнява за кой филм става въпрос.Спиридонов поздрави служителите на реда за действията им. От Бивол са отказали да съдействат на службите и за това той призова медиите като подават сигнал да не спират работа, а да продължават с работата си.\"Гледаме тъп филм с измислен сценарий\", отново подчерта антимафиотът Ивайло Спиридонов. Не е спирано журналистическото разследване, по думите му.Действията на ГДБОП били към разкриване на схемите.Ивайло Спиридонов не каза дали той ще е новият главен секретар на МВР. Това не е на дневен ред, отговори той, но допълни: \"Никога не казвай никога\".Припомняме, в петък, когато в българските медии арестът бе отразен часове след като за него съобщиха в световните агенции, реакция имаше от омбудсмана Мая Манолова. Според нея .Според арестът на Стоянов и Биро показа притеснителни дефицити в системата на Министерството на вътрешните работи.По-късно край Казанлък президентът , но тук медиите са мълчали.", "date": "2018.09.15", "title": "Ивайло Спиридонов за арестуваните журналисти: Гледаме тъп филм с измислен сценарий"}
{"url": "https://news.bg/society/aezh-arestat-na-zhurnalistite-pokaza-pritesnitelni-defitsiti-v-sistemata-na-mvr.html", "text": "Задържането на двамата журналисти показа притеснителни дефицити в системата на Министерството на вътрешните работи. Това се казва в позиция на Асоциацията на европейските журналисти (АЕЖ) по повод ареста на журналисти Димитър Стоянов от българския сайт Бивол и Атила Биро от румънския Rise Project.Според собствените им свидетелства двамата са били задържани в нощта на четвъртък срещу петък, заедно с адвокат по сигнал, подаден от тях до МВР. Въпреки че според официалната информация на МВР, журналистите не са били арестувани, а само отведени за справка и изясняване на самоличността, действията на органите на реда оставят съмнение за държавен произвол и държавен произвол и опит за ограничаване на медийната свобода.Предоставените от задържаните журналисти заповеди за задържане, които имат характера на официален документ, опровергават твърденията на МВР, се казва в позицията на АЕЖ.От заповедите за арест става ясно, че Димитър и Атила са били арестувани в 21:00 вечерта и освободени в 4:00 сутринта на другия ден. Посоченото правно основание за ограничаването на техните права е, че е имало данни, че са извършили престъпление.Изглежда МВР не разполага с процедури, които да следва, когато става дума за журналисти по време на изпълнение на служебните им задължения. Разследващата журналистика играе изключително важна роля в налагането на върховенството на закона в едно демократично общество и правоохранителните органи би трябвало да оказват пълно съдействие на журналистите, а не да ги възпрепятстват.В случая въпреки че са се задействали по сигнал, подаден от журналистите, МВР всъщност задържа самите тях. Изясняването на ситуацията отнема часове и се разрешава едва след намесата на чуждестранен дипломат - консул на Румъния, пишат от АЕЖ.Липсата на информация часове след задържането предизвиква притеснения за опит за репресия над свободата на изразяване. Случаят беше водеща новина за медиите в Румъния, достигна до едни най-авторитетните издания в света като \"Ню Йорк Таймс\" и \"Вашингтон пост\".Фактът, че до сутринта след задържането главният секретар на МВР Младен Маринов (номиниран за следващ вътрешен министър) не беше уведомен от подчинените си говори за сериозно подценяване на казуса и за непознаване на деликатността на ограниченията, които полицията би могла да налага на журналисти, се казва в позицията на АЕЖ.От Асоциацията обръщат внимание на това, че случаят, който засяга предполагаеми злоупотреби, ощетили български данъкоплатци достигна по-бързо до медиите в Румъни, отколкото в България.Като професионална асоциация ние нямаме никакви съмнения относно нуждата от журналистически разследвания и ползата, която носят на обществото, се казва в позицията на АЕЖ.", "date": "2018.09.15", "title": "АЕЖ: Арестът на журналистите показа притеснителни дефицити в системата на МВР"}
{"url": "https://news.bg/energy/spryaha-shesti-blok-na-aets-kozloduy-za-godishen-remont.html", "text": "Шести енергоблок на АЕЦ \"Козлодуй\" бе спрян за планов годишен ремонт. Реакторът бе спрян на 15 септември 2018 г. в 3 ч. и 22 мин. Очаква се да бъде пуснат отново в края на октомври, съобщиха от атомната електроцентрала.В рамките на престоя ще бъдат изпълнени предвидените ремонтни дейности, профилактика на оборудването и на системите на блока.По време на ремонта реакторът ще бъде презареден със свежо ядрено гориво за следващата, 24-а поред, горивна кампания.Другият 1000-мегаватов блок на АЕЦ \"Козлодуй\" - пети, работи с пълно натоварване на мощността.", "date": "2018.09.15", "title": "Спряха шести блок на АЕЦ \"Козлодуй\" за годишен ремонт"}
{"url": "https://news.bg/disasters/nay-malko-10-zaginali-pri-pozhar-na-korab-kray-indoneziya.html", "text": "Най-малко 10 души загинаха в пожар на кораб край бреговете на Индонезия в петък, съобщи РИА Новости, позовавайки се на агенция Синхуа.Информацията за инцидента е от представителя на Националното управление по ликвидиране на последиците от стихийните бедствия.Според агенцията, в резултат на спасителната операция службата е успяла да спаси 126 души.Причината за инцидента не се съобщава.", "date": "2018.09.15", "title": "Най-малко 10 загинали при пожар на кораб край Индонезия"}
{"url": "https://news.bg/disasters/mvnr-preduprezhdava-balgarite-v-kitay-filipini-i-vietnam-za-tayfuna-manghut.html", "text": "От Външно министерство предупреждават българите, които пътуват или пребивават във Филипини, Китай и Виетнам да са внимателни заради приближаващия тайфун \"Мангхут\" (\"Mangkhut\"), съобщиха от МВнР.Междувременно стана ясно, че има най-малко две жертви от тайфуна \"Мангхут\" (\"Mangkhut\").Съветът към сънародниците ни е да са предпазливи, да се осведомят подробно за актуалната местна обстановка и да спазват стриктно указанията за безопасност на ангажираните служби.При необходимост българските граждани могат да се свържат с Посолството на Република България в Ханой на денонощния дежурен тел. +84 123 940 9129.По информация на Службите по наблюдение на времето в ранните часове на 15 септември тайфунът \"Mangkhut\" е преминал през северните островни провинции на Филипините.Силата на тайфуна отслабва при навлизане на територията на Филипините - с максимална скорост на ветровете от 185 км/ч. Тайфунът се придвижва бавно с около 30 км/ч. към територията на Китай и Хонг Конг.Очаква се северните виетнамски провинции да бъдат засегнати от силни дъждове и вятър в дните 16-17 септември.", "date": "2018.09.15", "title": "МВнР предупреждава българите в Китай, Филипини и Виетнам за тайфуна \"Мангхут\""}
{"url": "https://news.bg/disasters/nay-malko-13-zhertvi-na-tayfuna-manghut-vav-filipinite.html", "text": "Най-малко 13 са жертвите на мощния тайфун \"Мангхут\" (\"Mangkhut\") във Филипините. Информацията е от Националния съвет по снижаване на рисковете и управление на катастрофи, цитирана от ABS-CBN.Мощният тайфун достигна североизточното крайбрежие на Филипините в петък вечерта. От Филипинското управление на атмосферните геофизически и астрономически служби (PAGASA) съобщиха, че поривът на вятъра на някои от островните архипелага достига до 170 км/ч.Височината на вълните в Северния Лусон може да достигне 6 метра. Очакват се силни валежи.Над 100 вътрешни и международни полета бяха отменени.Около 423 000 потребители са със затруднен достъп до електрозахранване.От МВнР предупредиха българите, които са в Китай, Филипините и Виетнам да следят за промените на времето и да спазват стриктно изискванията на местните власти.Същевременно се увеличава броя на жертвите на урагън Флорънс в САЩ. Това става на фона, че природното бедствие намаля до тропическа буря.", "date": "2018.09.15", "title": "Най-малко 13 жертви на тайфуна \"Мангхут\" във Филипините"}
{"url": "https://news.bg/press/kosharite-goryat-v-aferite-s-tsigari-s-10-lv-skacha-kubik-darva-na-kilometar.html", "text": "24 часаНегласуваният още МВР шеф - неочаквана мишена след задържане на журналистиМладен Маринов - номинираният за вътрешен министър главен секретар на МВР, получи неочаквана атака заради полицейска акция, при която 4 часа са били задържани двама журналисти и неназован техен адвокат.Димитър Стоянов от сайта \"Биволъ\" и румънският му колега Атила Биро подали сигнал за изгаряне на документи за обществени поръчки. Обект на разследването на сайта е строителната компания \"Джи Пи груп\".Труд\"Кошарите\" горят в аферите с цигариАкцията е продължение на разкритите на 23 и 24 август т.г. четири нелегални цигарени фабрики в различни краища на страната -Дупница, Горна Оряховица, Тутракан и пазарджишкото село Калугерово. Дирите на мафиотската мрежа водели към София, заявиха разследващите. Засега те не откриват връзка с петата фабрика в Карнобат, за която бе арестуван шефът на групата фирми \"СИС Индустрийс\" Миню Стайков, но и не изключват тази версия.МониторС 10 лв. скача кубик дърва на километърДонбаските въглища се предлагат по 380-400 лв./т. Във Варна цепениците са с 5-10 лв. по-скъпи от миналия септември, почти толкова е ръстът и в Кюстендил. В Стара Загора пък цените се вдигнаха с десетарка на тон за по-малко от месец, а в Русе и Бургас те достигнаха 180 лв. за тон.На 2-3 км от Околовръстното шосе кубик букови или дъбови дърва за огрев поскъпва с над 30 лв., показа проверка на \"Монитор\".СтандартКРИБ към Борисов: Не жертвайте МанолевКРИБ призова на управленски позиции в държавата да бъдат избирани експерти с нужните опит и образование. А управляващите да не се поддават на натиск от съмнителни кръгове и групи. Повод за позицията на работодателската организация е решението на зам.-министъра на икономиката Александър Манолев да оттегли номинацията си за поста министър на транспорта. Той направи това, за да спре атаките от страна на кръга \"Капитал\" - дългогодишен бенефициент на средства от империята на Джордж Сосос.СегаМВР се опита да омаловажи ареста на двамата журналистиЖурналист от разследващия сайт \"Биволъ\" и негов румънски колега са били арестувани в Радомир, докато са работили върху разследване за унищожаване на документи по обществени поръчки, за което предварително са били уведомили МВР. Това съобщи Асоциацията на европейските журналисти (АЕЖ). От МВР излязаха с официално становище часове по-късно, в което се опитаха да омаловажат случилото се.Капитал Есента на Борисов\"Изненади не очаквам. Изненади може да има само когато аз искам да има изненади.\" Прогнозата на премиера Бойко Борисов от вторник се отнасяше за поведението на депутатите от ГЕРБ в пленарната зала в четвъртък, когато трябваше да се гласуват оставките на министрите Ивайло Московски, Николай Нанков и Валентин Радев. Ден по-рано той беше обявил и наследниците им, но фактът, че трябваше да отговаря на въпрос дали очаква изненади, засилва усещането, че контролът върху управлението не е само в неговите ръце. След като два пъти преди това беше поискал министри да си ходят, а после се отказа да ги уволнява, смяната сега на трима накуп вероятно трябва да пресече подозренията, че премиерът не държи здраво кормилото.ДумаПълен фарс с министерските рокадиПоредица от изненади се случиха вчера около министерските рокади, обявени в началото на седмицата от премиера Бойко Борисов и коалиционните му партньори от ОП. Първо парламентът отложи гласуването на оставките на регионалния министър Николай Нанков, транспортния Ивайло Московски и вътрешния Валентин Радев, поискани от Борисов заради трагедията край Своге. По-късно пък Александър Манолев обяви на брифинг в Министерския съвет, че оттегля кандидатурата си за транспортен министър заради медийна атака срещу него, целяща да компрометира правителството.", "date": "2018.09.15", "title": "\"Кошарите\" горят в аферите с цигари, С 10 лв. скача кубик дърва на километър"}
{"url": "https://news.bg/crime/taksi-blasna-koloezdach-v-studentski-grad.html", "text": "Млад мъж беше блъснат в петък от таксиметров автомобил в Студентски град, пред УНСС, съобщи stolica.bg. Колоездачът е минавал по пешеходната пътека, при това е бил слязъл от велосипеда и го е бутал, когато колата го е връхлетяла. За щастие, пострадалият е без опасност за живота.По-рано днес велосипедисти направиха шествие от Министерски съвет до МВР, заради зачестилите инциденти. То бе под наслов \"Поход за живот\", потегли от Министерския съвет и стигна до транспортното министерство, където велосипедистите стояха известно време със свещи в ръце.Те поискаха правителството да вземе всички възможни мерки за опазването живота и здравето на колоездачи и въобще на хората по пътищата. Настояха още и за изграждане на по-добра велосипедна инфраструктура, отделена физически от автомобилния трафик, както в градски, така и в извънградски условия.", "date": "2018.09.15", "title": "Такси блъсна колоездач в Студентски град"}
{"url": "https://news.bg/world/yaponiya-otlozhi-starta-na-raketa.html", "text": "Япония отложи старта на товарния кораб Kounotori-7, който трябваше да достави товари и експериментално оборудване на Международната космическа станция (ISS). Това съобщи в туит японската авиокосмическа агенция (JAXA).Според агенцията пускането на тежка ракета е отложено поради технически проблеми.Както бе отбелязано, новата дата за стартиране все още не е известна.По-рано бе съобщено, че руският космически товарен кораб \"Прогрес МК-10 ще излети за Международната космическа станция (ISS) на 31 октомври.", "date": "2018.09.15", "title": "Япония отложи старта на ракета"}
{"url": "https://news.bg/disasters/pet-stanaha-zhertvite-na-uragana-florans-v-sasht.html", "text": "Пет са вече жертвите на урагана Флорънс, който достигна източното крайбрежие на САЩ, съобщи Интерфакс.Сред загиналите са майка и дете. По-рано бе съобщено за четири загинали. Всички те са жители на Северна Каролина. Властите на щата не изключват, че броят на жертвите може да се увеличава.\"Фактът се заключава в това, че бурята е смъртоносна и знаем, че ще продължи известно време\", заяви губернаторът на Северна Каролина Рой Купер пред агенция Associated Press.След удара на стихията около 930 000 домове и предприятия в градовете от източното крайбрежие на САЩ останаха без ток. По данни на CNN, най-малко 770 000 сгради в Северна Каролина са без ток, а в Южна Каролина - над 130 000.По време на урагана бяха повалени дървета, повредени пътища и друга инфраструктура.Междувременно има най-малко две жертви на мощния тайфун \"Мангхут\" (\"Mangkhut\") във Филипините. Там са отменени над 100 вътрешни и международни полета.", "date": "2018.09.15", "title": "Пет станаха жертвите на урагана Флорънс в САЩ"}
{"url": "https://news.bg/education/trima-chuzhdi-studenti-sa-postradali-pri-sbivane-v-blagoevgrad.html", "text": "Трима студенти-чужденци са пострадали при сбиване рано тази сутрин в общежитието на Американския университет в Благоевград. Те са с порезни рани от счупени стъкла, съобщи БГНЕС.Румънска студентка е с порезна рана на шията. Рускиня и монголец са с порезни рани по ръцете.В сбиването са участвали около 15 души. Конфликтът е започнал при излизането от нощен клуб в Благоевград и е продължил в общежитието.Сигналът за счупена стъклена врата е получен към 4 часа от Първи корпус на студентски комплекс \"Скаптопара\" на АУБ. Отзовали са се четири патрулки и линейка на спешна помощ.Малко преди това сбиване е имало още едно. То е станало пред дискотека, където младеж е ударен с бутилка по главата.От началото на учебната година на 1-ви септември в Благоевград е имало няколко сбивания пред дискотеки с участието и на студенти от Югозападния Университет. При предишно сбиване младежи си нанесоха удари по главата с бутилки и дървени предмети. Имаше пострадали, един от които беше с полуоткъснато ухо.", "date": "2018.09.15", "title": "Трима чужди студенти са пострадали при сбиване в Благоевград"}
{"url": "https://news.bg/politics/rumen-radev-ukaz-ne-mozhe-da-se-podpishe-bez-saglasuvane.html", "text": "Указ не може да бъде подписван, без да мине през предварителна процедура по съгласуване, заяви президентът Румен Радев в отговор на журналистически въпрос дали ще освободи главния секретар на МВР Младен Маринов. Информацията е от администрацията на президента. Припомняме, Маринов е номиниран за министър на вътрешните работи на мястото на подалия оставка Валентин Радев.\"Мисля и че е малко странно да ми задавате този въпрос след случая в Перник с , който вече ни прослави по страниците на световния печат, докато вие удобно мълчахте\", посочи още президентът.\"У нас сякаш се превърна в норма погазването на закона, а когато някой го спазва, вие ме питате защо. Аз мисля, че това вече е диагноза за нашата демокрация\", подчерта Радев.\"Няма как да подпиша указ, при положение че няма съгласуване, което законът изисква за всеки проект на акт, който съдържа предложение за указ\", подчерта държавният глава, който е на първия национален събор на запасняците в местността Крънска кория край град Казанлък.Припомняме, на  на примените в кабинета.Тогава трябваше да се разискват мотивите за  - на регионалния министър , на транспортния министър Ивайло Московски и на вътрешния министър .Те бяха  във връзка с , където загинаха 17 души, а много други бяха ранени.На 10 септември и  на министрите Валентин Радев, Ивайло Московски и Николай Нанков бяха приети по време на заседание на коалиционен съвет в сградата на Министерския съвет.От БСП поискаха . С коментар по темата излезе и .За предстоящото участие на наша делегация в Общото събрание на ООН президентът заяви, че не отговарят на истината обясненията, направени от изпълнителната власт.Припомняме, външният министър Екатерина Захариева заяви, че делегацията ще бъде водена от премиера Бойко Борисов. По нейните думи е а.\"Проблемът изобщо не е дали ще ходи президентът или премиерът. Проблемът е дали се спазва законът, как се вземат решенията и дали се спазва духът на Конституцията\", заяви Румен Радев. Президентът посочи и че Министерство на външните работи е нотифицирало в ООН премиера като ръководител на българската делегация без абсолютно никакво уведомяване на президентската институция.\"Всички други впоследствие срещи, писма, те са постфактум. А между другото от писмата много ясно личи липсата на съгласуване\", допълни държавният глава.", "date": "2018.09.15", "title": "Румен Радев: Указ не може да се подпише без съгласуване"}
{"url": "https://news.bg/disasters/voenen-helikopter-se-razbi-v-afganistan-petima-zaginali.html", "text": "Хеликоптер, в който са се намирали служители на силите за сигурност, се е разбил в западната част на Афганистан, при което са загинали всички петима души на борда, включително пилота, съобщиха местните власти, като изключиха екстремистка атака.Вълна от нападения на талибани през последните седмици принуди афганистанските и чуждестранните сили да използват много повече въздушен транспорт за придвижването на войски и доставки, но неадекватното обучение и лошото планиране доведоха до чести катастрофи, отбелязва \"Ройтерс\".Катастрофата е била предизвикана по-скоро от технически проблеми, а не от атака на екстремисти, посочи Насер Мехри, който е говорител на губернатора на провинция Фарах, където е станал инцидентът.Причината за катастрофата се разследва, допълниха от военното министерство в Кабул, като уточниха, че хеликоптерът е превозвал служители на афганистанските сили за сигурност.Талибаните се бият за изгонването на чуждите сили, да победят правителството и да наложат тяхната версия на ислямистко управление след свалянето им от власт от ръководените от САЩ войски през 2001 г.", "date": "2018.09.15", "title": "Военен хеликоптер се разби в Афганистан, петима загинали"}
{"url": "https://news.bg/politics/sds-iska-prozrachnost-po-sluchaya-s-aresta-na-zhurnalistite.html", "text": "От Съюза на демократичните сили настояват за пълна прозрачност от страна на отговорните институции по случая с арестуваните край Радомир журналисти от България и Румъния. Това пише в позиция на партията, изпратена до медиите.Обръщаме се към главния секретар на МВР (Младен Маринов - б.р.), вече номиниран и за министър, с настояването да даде публично информация с какви аргументи и при какви обстоятелства са задържани Димитър Стоянов от \"Биволъ\" и Атила Биро от \"Райз проджект Румъния\".В държава - член на Европейския съюз, задържането и репресиите срещу журналисти, които търсят истината и правят своите разследвания, е опасно посегателство не просто срещу свободата на словото, а срещу устоите на демокрацията, пишат от партията ден след като стана ясно за ареста и последвалото освобождаване на разследващите журналисти.Този арест поставя под сериозно съмнение постиженията на демократична България (30 години от началото на демократичните промени - б.р.) и е срамно петно върху образа й на европейска и натовска държава, се казва в позицията на СДС.", "date": "2018.09.15", "title": "СДС иска прозрачност по случая с ареста на журналистите"}
{"url": "https://news.bg/bulgaria/samoubi-se-bivshiyat-shef-na-baretite-filko-slavov.html", "text": "Бившият шеф на баретите Филко Славов се е самоубил, съобщи \"24 часа\". Славов се е прострелял със законно притежаван пистолет в къщата си в Банкя вчера. Вероятно причината е тежка болест, от която се е лекувал във Франция, но неуспешно.Славов бе близък до бившия главен прокурор Никола Филчев. Те са съседи, в близост до тях е и домът на Алексей Петров.Филко Славов стана шеф на Специализирания отряд за борба с тероризма през 1997 г. Назначи го Богомил Бонев. Неофициално се чуваха обвинения, че отрядът кадрува при Филчев.", "date": "2018.09.15", "title": "Самоуби се бившият шеф на баретите Филко Славов"}
{"url": "https://news.bg/bulgaria/390-000-dobrovoltsi-pochistvaha-balgariya.html", "text": "Рекорден брой доброволци - 386 359, участваха в осмото издание на инициативата \"Да изчистим България заедно\", която се проведе в цялата страна.През тази година акцията беше част от Световния ден на почистването, в който се включиха 156 държави.Тазгодишната кампания в нашата страна подобри рекорда от 2013, когато се включиха около 375 000 доброволци.Общата почистена площ е 1 445 000 кв. м.По данни към 18 часа на 15 септември, събраният боклук е 1986 тона. Извозването продължава в неделя и понеделник, съобщават от МОСВ.Рекордна активност е отчетена в област Варна, където участваха 30 700 доброволци. Сред най-активните области отново са Русе - 17 300 души и Столичната община - 14 975.Мястото, което събра най-голям брой доброволци, езерото Панчарево. Днес там чистиха над 1 200 души.Най-високата почистена локация беше язовир Белмекен, на 2000 кв. метра височина. Над 160 гуми извадиха водолазите в Созопол - на рибарския кей, и Варна - при първа буна и двореца Евксиноград.Сред любопитните находки, намерени при почистването, са два пистолета, тротинетка, пластмасови кошове, килимче за гимнастика, диван, кресло, ски от някогашната ГДР, столове, валяк за боядисване, автомобилна броня и много други.", "date": "2018.09.15", "title": "390 000 доброволци почистваха България"}
{"url": "https://news.bg/int-politics/toni-blear-evropa-shte-protsaftyava-a-velikobritaniya-shte-se-varne-v-es.html", "text": "Великобритания може да преразгледа решението за напускане на ЕС в рамките на пет години.Това заяви бившият британски премиер Тони Блеър пред 15-ата годишна конференция на форума \"Ялтенско-европейска стратегия\" (Yalta European Strategy - YES) в Киев.\"Не искам да дискутирам огромните предизвикателства, които стоят пред Европа. Имаме предизвикателството на миграцията, с което не успяваме съвсем да се справим. Също структурните и политическите проблеми на еврозоната. Но ще направя една прогноза, а след години ще видим дали греша: Европа ще се справи, Европа ще процъфтява, а Великобритания ще отмени решението си за Брекзит.\" - прогнозира Блеър, цитиран от сайта на YES.Експремиерът на Великобритания напомня, че след Втората световна война Европа се обединява, за да запази мира, но членството в ЕС дава на страните и значителни други предимства.\"Главната цел на съществуването на обединена Европа сега е да бъдем силни. В средата на този век ще има три гиганта - Америка, Китай и вероятно Индия. Те ще бъдат толкова големи, че страните със средни мащаби като Германия или Франция ще трябва да бъдат обединени, за да не бъдат зависими. Сега целта е не само мир, но и сила.\" - коментира британският държавник.Той посочва, че ЕС се нуждае от реформиране, но това не е причина за напускане на общността.\"Разбира се, че ще има и предизвикателства, но нямам никакви съмнения, че Европа ще е по-добра, ако Великобритания остане в общността, а Великобритания ще бъде по-добра, когато при повторното гласуване решим да се върнем в Европа.\" - обобщава Блеър.", "date": "2018.09.15", "title": "Тони Блеър: Европа ще процъфтява, а Великобритания ще се върне в ЕС"}
{"url": "https://news.bg/world/zhurnalisti-pozvaniha-na-ediniya-otrovitel-na-skripal-telefona-vdignaha-ot-ruskoto-voenno-ministerstvo.html", "text": "Журналисти от ABC News и в. \"Independent\" се обадиха на телефонен номер на единия от заподозрените за отравянето на Скрипал - Александър Петров, а на позвъняването отговориха от руското военно министерство.Всеки от журналистите - Патрик Ривъл от ABC News и Оливър Керъл от в. \"Independent\", е позвънил отделно на номер, който е посочен за контакт с Петров в базата на Федералната миграционна служба на Русия. И в двата случая от другата страна са отговорили, че това е Министерството на отбраната.Телефонният номер е предоставен в рамките на разследването на групата \"Bellingcat\" и \"The Insider\".Изданието \"Новая газета\" уточни, че номерът се намира в московския Хорошевски район, където е разположена щаб-квартирата на руското Главно разузнавателно управление.Ривъл и Керъл съобщиха за експеримента си в социалната мрежа Туитър.Съвместното разследване на \"Bellingcat\" и \"The Insider\" доведе до извода, че руснаците Александър Петров и Руслан Боширов, които бяха заподозрени от британските власти за покушението срещу Сергей и Юлия Скрипал в Солсбъри, са служители на руските спецслужби. Първата част на разследването беше публикувана на 14 септември.По-късно през същия ден журналисти от \"Новая газета\" съобщиха, че първите пет цифри от номера, посочен в досието на Петров с ремарка \"да не се огласява\", е на разположение на редица подразделения на руското министерство на отбраната.По-рано говорителката на руското външно министерство Мария Захарова обвини групата \"Bellingcat\", че е проникнала в базата данни на Федералната миграционна служба и оттам е получила информация за Петров и Боширов. В своя публикация във Фейсбук тя дори обвини разследващата група, че е свързана с шпионски служби, но не уточни за службите на коя държава има подобни подозрения.В отговор на обвиненията, от \"Вellingcat\" контрираха, че с изявлението си Захарова само е потвърдила достоверността на информацията, че отровителите са свързани с ГРУ.\"Тя ни обвинява в проникване в базата данни на Федералната миграционна служба, но по този начин показа, че знае че файловете са реални.\" - се казва в съобщение на страницата на разследващата група в \"Twitter\".От \"Вellingcat\" опровергаха думите на Захарова за участието им в хакерска атака и поискаха да бъдат предоставени доказателства, които да покажат на какво се основават обвиненията й.", "date": "2018.09.15", "title": "Журналисти позвъниха на единия отровител на Скрипал, телефона вдигнаха от руското военно министерство"}
