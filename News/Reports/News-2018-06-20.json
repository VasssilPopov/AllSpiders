{"url": "https://news.bg/int-politics/rumaniya-iska-obyasnenie-ot-rusiya-za-arest-na-svoya-grazhdanka-zapodozryana-v-shpionazh.html", "text": "Букурещ поиска обяснение от Москва за арестувана в Русия румънска гражданка, заподозряна в шпионаж, предаде Дойче веле.Министерството на външните работи на северната ни съседка е отправило запитване към руската страна за задържането на Карина Цуркан - топмениджър в руската енергийна компания \"Интер РАО\".Вчера агенция ТАСС съобщи, че Цуркан е заподозряна в шпионаж в полза на друга държава. Не се огласяват подробности, тъй като делото по случая е с гриф \"секретно\".Арестът е извършен на 15 юни.\"Министерството на външните работи на официално поиска от посолството на Руската федерация в Букурещ допълнително информация за причините за задържането в Москва на Карина Црукан. Според наличните данни, тя има румънско гражданство.\" - се казва в официално съобщение на външното ведомство на Румъния.От министерството изразяват загриженост заради \"спекулативния характер на информацията в редица руски медии\" по случая и призовават за обективност по темата.По-рано министърът на външните работи на северната ни съседка Теодор Мелешкану заяви пред румънската информационна агенция AGERPRESS, че задържаната жена притежава румънски и молдовски паспорт.Според изданието РБК обаче от молдовското министерство на външните работи са съобщили, че Карина Цуркан се е отказала от молдовското гражданство. Уточнява се, че процедурата по отказа е приключила през 2016 г.Според агенция \"Интерфакс\" Цуркан е заподозряна за шпионаж в полза на румънското външно разузнаване, което \"активно си сътрудничи с ЦРУ\".\"Цуркан е заподозряна, че е предавала на румънското външно разузнаване информация за подготовката на големите руски енергийни проекти чужбина\", коментира неназован източник на \"Интерфакс\".Румънската гражданка е задържана за два месеца. Срещу нея е образувано наказателно дело за шпионаж, по което може да бъде осъдена 10 до 20 години лишаване от свобода, ако бъде обявена за виновна.", "date": "2018.06.20", "title": "Румъния иска обяснение от Русия за арест на своя гражданка, заподозряна в шпионаж"}
{"url": "https://news.bg/world/kalfin-izgubi-bitkata-za-shef-na-olaf.html", "text": "Европейската комисия назначи финландеца Виле Итала за генерален директор на Европейската служба за борба с измамите (OLAF).В съобщението на ЕК се отбелязва, че той ще поеме поста от 1 август 2018 г. Итала, който се състезаваше с Ивайло Калфин, беше избран след процедура в Европейския парламент и Съвета на ЕС.Итала, финландски гражданин, е юрист. Той е член на Европейската сметна палата от 2003 г., а преди това е бил евродепутат от 2004 до 2012 г., както и министър на вътрешните работи на Финландия в периода 2000-2003 г. Има опит като комисар от полицията и прокурор във Финландия.", "date": "2018.06.20", "title": "Калфин изгуби битката за шеф на ОЛАФ"}
{"url": "https://news.bg/politics/s-noviya-danak-v-kurortite-simeonov-bori-siviya-sektor-v-500-hilyadi-zhilishta.html", "text": "Вицепремиерът Валери Симеонов очаква най-малко между 200 и 300 млн. лв. приходи на сезон от въвеждането на допълнителен данък върху апартаментите и къщите за гости, отдавани под наем в курортите. Това стана ясно, след като Комисията по бюджет и финанси прие на първо четене предложените промени в Закона за местните данъци и такси, с вносител депутатът Борис Ячев.\"Против\" промените гласуваха депутатите от ДПС с аргумента, че се получава двойно данъчно облагане на база данъчна оценка на имота. От БСП гласуваха \"въздържал се\" с мотива, че на практика се въвежда нов данък, без да са направени предварителни изчисления, как би бил събран той и също изтъкнаха, че на практика става дума за двойно данъчно облагане върху един и същ имот.Всъщност новият данък, ако бъде въведен, ще се отнася до хилядите къщи за гости и апартаментите под наем. По данни на вицепремиера Симеонов техният брой в курортите достига 500 хиляди. По думите му този сив сектор ощетява честния туристически бизнес.\"Категорично не съм съгласен с позицията, че това е втори данък. Това не е втори данък - този данък е нещо като алтернатива на курортната такса. Той е данък за апартаменти, отдавани под наем\", обясни Валери Симеонов.На въпрос за промените между първо и второ четене, вицепремиерът заяви: \"Съгласни сме на всякакви разговори само и само този сив поток - този сив сектор да бъде обхванат\". В противен случай ощетени остават законните бизнесмени в туристическия сектор.\"Нашите курорти затова са най-евтините - точно, защото има огромен сив сектор. Огромна скрита икономика има в нашите курорти и доказателство за това е обстоятелството, което малко се знае, малко се оповестява - но най-нисък приход на чужденец, който е дошъл - реализира България. Най-ниски приходи оставят туристите в България в сравнение с всички останали държави в ЕС. В Румъния оставят повече пари, Турция, Гърция\", коментира още Валери Симеонов. По думите му това е резултат от сивия сектор и изкуствено занижените цени.Менда Стоянова заяви, че между първо и второ четене трябва да се намери решение за облагане на тези имоти.\"Аз съм убедена, че идеята е добра, че трябва да се търси решение за облагане на този сектор, който не обхванат по един или друг начин. Убедена съм също, че облагането по сегашния начин, а именно на приходите от наеми не се случва, защото каквото и администрация да сложиш не би могла да обхване всички тези приходи и като реален размер. Трябва да се търси алтернативна данъчна основа\", коментира Менда Стоянова.Като такъв пример за намиране на различна данъчна основа бе и приетият Закона за таксиметровите услуги.Депутатът от левицата Румен Гечев приветства идеята на вицепремиера и опита му да се търсят допълнителни приходи за общините. Той бе категоричен, че липсва гаранция, че този нов данък би бил събран. \"Каква ни е гаранцията, че ще събере допълнителните данъци?\", попита Гечев.Идеята, която той предложи е да се стимулират самите собственици да регистрират туристите, които идват. След като ги регистрират - да бъдат освободени от въпросния данък, доказвайки, че приходите в хазната на конкретната община от доведените от тях туристи многократно надвишават размера на въпросния данък. Иначе сега екологичният разход остава в общините.", "date": "2018.06.20", "title": "С новия данък в курортите Симеонов бори сивия сектор в 500 хиляди жилища"}
{"url": "https://news.bg/world/ungariya-prokara-paketa-zakoni-spri-soros.html", "text": "Парламентът на Унгария одобри пакет от закони, които криминализират подпомагането на нелегални имигранти, информира \"Ройтерс\".Според осведомителната агенция с този ход Будапеща пренебрегва ЕС и правозащитни организации, а също така ограничава действията на неправителствените организации.Официално пакетът закони е наричан \"Спри Сорос\". Предвижда се наказателно преследване на физически лица и организации, подпомагащи бежанци и нелегални мигранти да се сдобият със статут за пребиваване в Унгария.Парламентът, където дясната партия ФИДЕС на премиера Виктор Орбан има 2/3 мнозинство, прокара конституционна поправка, според която \"чуждо население\" не може да се устройва в страната.Партията на Орбан спечели категорична победа на изборите през април след предизборна кампания, насочена срещу милиардера Джордж Сорос и либерални неправителствени организации. Орбан обвинява Сорос за масовата миграция с цел подкопаване на Европа, което се отрича от милиардера.Две водещи правозащитни организации, Съветът на Европа и Организацията за сигурност и сътрудничество в Европа (ОССЕ), разкритикуваха новия закон като \"произволен\" и неясен. Според тях промените са в нарушение на европейските закони.Венецианската комисия призова Будапеща да не прокарва промените, докато не публикува съвместния си доклад с ОССЕ.\"\", пише вътрешният министър Шандор Пинтер основание, прикрепено към проектозакона.\"Пакетът закони \"Спри Сорос\" обслужва тази цел, правейки организирането на нелегална имиграция наказуемо. Искаме да използваме законите, за да предотвратим Унгария да се превърне в имигрантска страна\", допълва той.Унгарска статистика от април показва, че в момента 3 555 бежанци живеят в страната. През първите четири месеца на тази година само 342 души са регистрирани като бежанци, които търсят убежище. Те са предимно от Близкия изток. Одобрени са 279 молби.Правителството на Орбан очаква правни действия от страна на Европейската комисия заради новия закон.Днес парламентът одобри и други конституционни промени. Законодателният орган прие създаване на нов съдебен орган за административни дела, което според критици може да увеличи политическото влияние над съдиите. Друга промяна ограничава свободата на словото и свободата на сдружаване.", "date": "2018.06.20", "title": "Унгария прокара пакета закони ”Спри Сорос”"}
{"url": "https://news.bg/society/naznachiha-nov-direktor-na-agentsiyata-po-geodeziya-kartografiya-i-kadastar.html", "text": "Със заповед на министъра на регионалното развитие и благоустройството Николай Нанков от 20 юни т.г. за изпълнителен директор на Агенцията по геодезия, картография и кадастър е назначена Виолета Коритарова.Досегашният изпълнителен директор инж. Михаил Киров продължава работа в Службата по геодезия, картография и кадастър като началник в Ловеч.Виолета Коритарова е експерт с опит в областта на геодезията и геоинформационните системи, инвестиционното планиране, поземлените имоти и регистри. Тя е дългогодишен служител на Агенцията по геодезия, картография и кадастър, като преди това е работила в Министерството на земеделието и горите и в Министерството на образованието и науката.Новият изпълнителен директор на агенцията е магистър по Геодезия, фотограметрия и картография от Университета по архитектура, строителство и геодезия в София. Има редица професионални квалификации в Нидерландия, Австрия и Германия.Най-важна задача в работата на Виолета Коритарова ще бъде подобряване на обслужването на клиентите на агенцията, за да може опашките в офисите да намалеят значително.За постигане на по-голяма ефективност и ефикасност на административното обслужване с кадастрална информация в кратък срок ще бъде разгледана възможността да се даде право на геодезистите, които са правоспособни лица по смисъла на разпоредбите на Закона за кадастъра и имотния регистър, да могат да издават скици.", "date": "2018.06.20", "title": "Назначиха нов директор на Агенцията по геодезия, картография и кадастър "}
{"url": "https://news.bg/world/slovakiya-otlozhi-reshenie-za-podmyana-na-ruski-iztrebiteli-s-f-16-ili-gripen.html", "text": "Словакия отложи решение за подмяна на остарелите руски самолети МиГ-29 с американски изтребители Ф-16 или шведски \"Грипен\".Това съобщи премиерът на европейската страна Петер Пелегрини, цитиран от \"Ройтерс\".Първоначално военното министерство трябваше да представи анализ на двата варианта до 29 юни за правителствено одобрение, но министър-председателят обяви, че това е много голямо решение, за да се взема под натиск.\"Искам да видя сравними предложения, за да изчезне всякакво съмнение. Това е сериозно решение за милиарди евро\", подчерта той.Словакия, член на НАТО, има договор с Русия за поддръжка на 12 самолета МиГ-29 до есента на 2019 г. Договорът е на стойност между 20 и 50 милиона евро на година, според който дузина руски техници са базирани в словашка военновъздушна база. Сделката ще трябва да бъде удължена и след сключването на споразумение за закупуване на нови самолети, докато изтребителите бъдат доставени.За доставянето на нови изтребители \"Грипен\" ще са необходими 18 до 24 месеца, а за Ф-16 - до 2023 г., съобщи Ярослав Над, словашки анализатор.Словакия планира да отдели 6,5 милиарда евро до 2030 г. за модернизиране на армията.", "date": "2018.06.20", "title": "Словакия отложи решение за подмяна на руски изтребители с Ф-16 или “Грипен”"}
{"url": "https://news.bg/crime/dve-katastrofi-predizvikaha-zadrastvane-na-am-trakiya.html", "text": "Две последователни катастрофи с материални щети предизвикаха задръстване на АМ \"Тракия\", в участъка между 112 и 117 км, посока Бургас.Към 15 часа в ОДМВР - Пловдив постъпва информация за катастрофа между два тежкотоварни автомобила в района на 117 км на автомагистралата. Малко по-късно на метри зад тях се ударят три леки автомобила от образувалата се колона.По първоначални данни, и в двата случая няма пострадали хора. На място са полицейски екипи, които извършват огледи и регулират трафика. До приключване на работата по репатриране на катастрофиралите моторни превозни средства движението се извършва само в активната лента.Призовават се водачите да проявят търпение и да бъдат с повишено внимание при преминаване през посочения участък.", "date": "2018.06.20", "title": "Две катастрофи предизвикаха задръстване на АМ \"Тракия\""}
{"url": "https://news.bg/crime/stolichnata-politsiya-izdirva-33-godishen-mazh-1.html", "text": "Столичната полиция издирва 33-годишния Виктор Данаилов Зерков, който е в неизвестност от вечерта на 15 юни.Виктор Зерков живее в софийския ж.к. \"Овча Купел\". Висок е 175-180 см, с нормално телосложение, кестенява коса, сини очи.Облечен е с къси панталони, черно яке \"Адидас\", с цветовете на бразилското знаме на яката. Придвижва с червено колело, с бели надписи на латиница на рамката.Хората, които могат да дадат информация за него, ще помогнат за издирването му като я съобщят на тел.112, 02/9821760, тел. 02/9821755 или в най близкото поделение на МВР.", "date": "2018.06.20", "title": "Столичната полиция издирва 33-годишен мъж"}
{"url": "https://news.bg/society/npo-ta-pishat-pisma-do-borisov-da-varne-na-rabota-zam-ministar-dimitrova.html", "text": "Национално представителните организации на и за хора с увреждания не приемат . Тази позиция заявиха от организациите в официално писмо до премиера Бойко Борисов, вицепремиера Валери Симеонов и социалния министър Бисер Петков.Оставката на зам.-министър Росица Димитрова възпрепятства реформите в министерството на труда и социалната политика, смятат от НПО.Те застават зад високия професионализъм на Димитрова и изразяваната от нея воля за промяна в политиките в сферата на уврежданията, демонстрирани от началото на мандата на Правителството. Организациите изтъкват важността и ползите от участието зам.-министър Димитрова по време на Конференцията на страните по Конвенцията за правата на хората с увреждания за периода 2017 - 2018 г.В обръщение към премиера Борисов организациите заявяват, че оставката ще стопира процеса за положителни промени в тази област. И го призовават да вземе не емоционално, а обективно решение, пише още в писмото.В отворено писмо и от коалиция \"Детство 2025\" изтъкват тревогата си от подадената оставка на зам.-министър Димитрова. По думите им тя е един от най-активните заместник-министри и оставката й ще се отрази негативно на работата по множество важни процеси. От Коалицията припомнят, че Росица Димитрова ръководеше процеса по изработване на нов Закон за социалните услуги, който ще внесе дългоочаквани промени в социалната сфера.Те се позовават на практиката си, която сочи, че смяна на зам.-министър означава \"спиране на всички проекти, по които той е работил за неопределен период от време\".Подписаните членове на Коалиция \"Детство 2025\" са Българска асоциация за лица с интелектуални затруднения (БАЛИЗ)/ Българска асоциация на клиничните психолози Български хелзинкски комитет/ Български център за нестопанско право/ Ноу-хау център за алтернативни грижи за деца, Нов български университет/ Сдружение \"Еквилибриум\"/Сдружение за педагогическа и социална помощ за деца ФИЦЕ - България/ Сдружение SOS Детски селища България/ Фондация \"Полдер\"/ Фондация \"За Нашите Деца\"/ Фондация \"Карин дом\"/ Фондация \"Лале\"/ Фондация \"Лумос\"/ Фондация \"Международна социална служба-България\"/ Фондация \"Сийдър\"/ Надежда и домове за децата - клон България.Национално представителните организации на и за хора с увреждания включва: Адриана Стоименова - Стефанова Изпълнителен директор на Център за психологически изследвания и Заместник - Председател на Национален съвет за интеграция на хората с увреждания към Министерски съвет/ Веска Събева Асоциация на родители на деца с епилепсия/ Красимир Коцев от Съюз на инвалидите в България/ Васил Долапчиев Съюз на слепите в България/ Георги Георгиев Национален алианс за социална отговорност/ Величка Драганова - изпълняващ дейността Национална асоциация на сляпо-глухите в България/ Любка Александрова Българска асоциация за лица с интелектуални затруднения/ Маринела Ангелова Национално сдружение на работодателите на хората с увреждания/ Мая Викторова Българска асоциация \"Диабет\"/ Петър Велчев Съюза на военноинвалидите и военнопострадалите в България/ Николай Нинов Съюз на глухите в България/ Лазар Живанкин Асоциация на родители на деца с нарушено зрение/ Мария Кръстева Асоциация на родителите на деца с увреден слух/ Стилиян Баласопулов Националния съюз на трудово-производителните кооперации/ Виолета Антонова Българска асоциация за невромускулни заболявания/ Стефан Данчев Национален център за рехабилитация на слепи/ Светослав Чернев Национална организация \"Малки български хора\"/ Павел Савов Българска асоциация за рекреация, интеграция и спорт/ Михаил Кърлин Национална потребителна кооперация на слепите в България/ Златомир Стоянов Национална асоциация на хора с придобити увреждания.", "date": "2018.06.20", "title": "НПО-та пишат писма до Борисов да върне на работа зам.-министър Димитрова"}
{"url": "https://news.bg/world/klyuchova-pobeda-na-mey-v-parlamenta-za-brekzit.html", "text": "Премиерът на Великобритания Тереза Мей оцеля при решаващ вот за Брекзит в парламента, съобщават АФП, \"Ройтерс\" и \"Гардиън\".Камарата на общините отхвърли предложение, според което правителството трябваше да получи одобрението на парламента преди да постигне окончателно споразумение с ЕС за Брекзит или преди да напусне съюза без сделка.Поправка на депутат от управляващата партия щеше да предостави право на глас на парламента в случай на Брекзит без сделка с ЕС. Ключови консервативни \"бунтовници\" решиха да променят позицията си.След като проевропейският депутат от Консервативната партия Доминик Грийв заяви, че ще подкрепи предложението на правителството за \"смислен вот\" в парламента по окончателното споразумение за Брекзит, изглежда, че Мей успя да избегне потенциален разрив в управляващата партия.Високорисковата стратегия на Мей да се противопостави на разбунтувалите се в Консервативната партия се изплаща.Опитът за осигуряване на \"смислен вот\", който може потенциално да даде на депутатите повече власт да предотвратят напускане на ЕС без споразумение, беше преодолян от 319 депутати срещу 303.Последното препятствие пред законопроекта за напускане на ЕС беше премахнато, след като повечето депутати гласуваха против внесена поправка от бившия главен прокурор Доминик Грийв.Най-малко шест тори гласуваха против компромиса, който лейбъристките депутати отхвърлиха като безсмислен.Законопроектът ще бъде върнат в Камарата на лордовете по-късно днес.Победата на Мей в Камарата на общините означава, че тя няма да има повече пречки в парламента що се отнася до подсигуряване на споразумение с Брюксел.Предложението, наречено Грийв 2, щеше да даде право на парламента да гласува всяко споразумение за Брекзит и да има дума в процедурата, ако няма сделка до 21 януари. Въпреки че решението нямаше да бъде правно обвързващо, щеше да окаже допълнителен натиск над правителството, което изпитва проблеми при преговорите с ЕС. Самият Грийв реши да гласува против предложената от него поправка в последния момент.\"\", обясни Грийв позицията си, допълвайки, че \"суверенитетът на парламента е признат\".", "date": "2018.06.20", "title": "Ключова победа на Мей в парламента за Брекзит"}
{"url": "https://news.bg/regions/svarzvat-s-kanalizatsiya-200-imota-v-stolichniya-kvartal-simeonovo.html", "text": "Свързват с канализация 200 имота в столичния квартал \"Симеоново\". Канализационният клон се изгражда в момента, а общата му дължина е 4 километра. Водопроводът в квартала е 12 километра, съобщава БНР.Кметът на София Йорданка Фандъкова коментира, че някои квартали и села около столицата няма да имат канализация, заради изискването да имат над 10 хиляди жители.Столичният кмет обясни, че има изградени около 200 километра водопровод и канализация на територията на цялата Столична община.\"Тази година над 50 километра водопровод и канализация изграждаме на територията на различни райони на София - в Горна баня, в \"Люлин\", местност Сливница, в \"Кръстова вада\" - един от новите презастроени квартали, където това са едни от най-големите проблеми\", добави тя.", "date": "2018.06.20", "title": "Свързват с канализация 200 имота в столичния квартал \"Симеоново\""}
{"url": "https://news.bg/world/tramp-obyavi-che-poveche-nyama-da-razdelyat-imigrantskite-semeystva.html", "text": "Президентът на САЩ Доналд Тръмп съобщи, че ще се подпише под постановление, което ще предотвратява разделянето на имигрантски семейства, информират световни агенции.Спорно решение на администрацията за разделяне децата от родителите на границата на САЩ с Мексико предизвика сериозен вътрешен и международен отзвук. Политиката е остро критикувана.Американският лидер поясни, че ще се \"подпише под нещо превантивно\" за имиграцията, тъй като иска да не разделя имигрантските семейства. Решението му е в отговор на сблъсъка с опозиционни депутати за имиграционната политика и практиката да се разделят децата от родителите, когато нелегалните имигрантски семейства бъдат задържани на границата.Правителството притиска Демократическата партия да работи с републиканците за дългосрочно решение, включително издигане на стена и разполагане на техника за наблюдение по границата с Мексико.Тръмп изрази надежда, че мерките ще бъдат последвани от законодателство.По-рано АП съобщи, че секретарят за вътрешната сигурност Кирстен Нилсен подготвя постановление за Тръмп, което позволява имигрантските семейства да останат заедно след задържането им.Междувременно председателят на Камарата на представителите на САЩ Пол Райън съобщи, цитиран от АФП, че в четвъртък американските законодатели ще гласуват законопроект за прекратяване на спорната практика на разделяне на децата от родителите, заловени на границата без документи.\"\", обясни Райън.", "date": "2018.06.20", "title": "Тръмп обяви, че повече няма да разделят имигрантските семейства"}
{"url": "https://news.bg/regions/golyam-pozhar-v-zhiten-masiv-do-plovdiv.html", "text": "Гори житен масив до Пловдив, между кварталите Прослав и Коматево, изпратени са два противопожарни екипа, съобщава БНТ.Огънят е изпепелил десетки декара житни площи. От километри се вижда гъст дим, съобщава БТВ.В гасенето участват 4 противопожарни автомобила, но достъпът е затруднен заради пресечения терен.Пожарът е на около километър от голяма частна болница.", "date": "2018.06.20", "title": "Голям пожар в житен масив до Пловдив"}
{"url": "https://news.bg/crime/dnsk-na-dobra-volya-proverila-slanchev-bryag.html", "text": "По закон ДНСК не е компетентният орган за контрол на преместваеми обекти. Това се посочва в прессъобщение от службата, разпратено до медиите.Въпреки това, за да се отговори на получения сигнал, на служителите на ДНСК е било дадено указание на , след получен .В нарочно прессъобщение от ДНСК уточняват резултатите от проверката в курорта \"Слънчев бряг\", извършена по сигнал на вицепремиера Валери Симеонов. Проверката е извършена съвместно с община Несебър на 22 май, като са проверени всичките 145 преместваеми обекта на трите плажа на курорта. От ДНСК уточняват бройката:- \"Слънчев бряг - юг\" - 48 обекта- \"Слънчев бряг - Север\" - 51 обекта- \"Слънчев бряг - Централен\" - 46 обекта.Резултатите от проверката са били обобщени в писмо до вицепремиера Симеонов, в което са направени общи констатации за обектите.За да се конкретизират нарушенията министърът на регионалното развитие и благоутройството Николай Нанков е разпоредил нова проверка, която да установи кои обекти са поставени без да са предвидени в одобрената от министъра на туризма схема и без издадено от главния архитект на община Несебър разрешение за поставяне, или са в отклонение от одобрената от министъра на туризма схема за поставяне и/или от разрешението за поставяне.Установени са общо . От тях върху територията на морски плаж \"Слънчев бряг - юг\" са 20 обекта. Върху територията на морски плаж \"Слънчев бряг - централен\" са 5 обекта, а върху територията на морски плаж \"Слънчев бряг- север\" са 7 обекта.Данните за тези обекти са предоставени на министъра на туризма и на община Несебър за предприемане на последващи действия по компетентност.Съгласно действащите закони и наредби в Република България, ДНСК не разполага със законови правомощия да забранява ползването или да премахва преместваеми обекти нито от територията на морските плажове, нито от останалите територии държавна, общинска или частна собственост, се посочва изрична в съобщението.Припомняме, вицепремиерът Валери Симеонов заяви, че . Той подал и сигнал за извършването на проверката. По думите му това са шумните дискотеки, проверявани през изминалото лято заради силната музика. Заведенията също така имали незаконно изградени паркинги и бариери на общински път.Тогава министърът на туризма Николина Ангелкова заяви, че . Според нея заведенията изцяло попадат в одобрените от ресорното министерство схеми. След това Валери Симеонов се възмути, че на практика Вицепремиерът Валери Симеонов и министърът на туризма Николина Ангелкова са в конфликт още от миналата година. Тогава Симеонов направи първите , а министър Ангелкова изрази мнение, че това не е съвсем редно. В началото на юни месец тази година Симеонов обясни, че не става дума за спор с Ангелкова, те по-скоро .Освен това Симеонов обяви, че министърът на туризма \", а тя от воя страна отвърна, че  От министерството на туризма заявиха, че ведомството няма право да продава плажовете, а само да ги управлява, като ги отдава под наем или на концесия съгласно закона.  в най-известния ни курорт с налични специализирани карти, които са по-актуални от кадастралните.Наложи се министърът на регионалното развитие и благоустройството Николай Нанков да коментира въпроса, Той заяви, че  .", "date": "2018.06.20", "title": "ДНСК на добра воля проверила \"Слънчев бряг\""}
{"url": "https://news.bg/world/68-zaginali-i-844-raneni-pri-dvoyno-poveche-teroristichni-ataki-v-es-prez-2017-g.html", "text": "През 2017 г. 68 души са загинали при терористични атаки в Европейския съюз, показва Макар че броят на загиналите е намалял през миналата година, на европейска земя са регистрирани двойно повече атаки в сравнение с 2016 г.В 9 страни членки на ЕС са регистрирани общо 205 предотвратени, провалени и извършени терористични атаки през 2017 г. в сравнение със 142 през 2016 г. Това е увеличение с 45% в сравнение с 2016 г.При тези нападения са загинали 68 души, а 844 са ранени. 62 от тях са загинали в резултат на джихадистки нападения. Броят на джихадистките терористични атаки е нараснал от 13 през 2016 г. до 33 през изминалата година.975 души са задържани за тероризъм в ЕС в сравнение с 1 002 през 2016 г.Отчетени са следните три тенденции при последните терористични атаки:aтакуват се цивилни хора, за да се предизвика емоционален отговор на обществото;нападения срещу символи на властта;атаки срещу символи на западния начин на живот.", "date": "2018.06.20", "title": "68 загинали и 844 ранени при двойно повече терористични атаки в ЕС през 2017 г."}
{"url": "https://news.bg/bulgaria/aheloy-shte-ima-dva-vhoda-i-dva-izhoda-kam-republikanskite-patishta.html", "text": "Ахелой ще има два входа и два изхода към републиканските пътища, каквито няма и Бургас.Това съобщи председателят на Управителния съвет на Агенция \"Пътна инфраструктура\" инж. Дончо Атанасов на среща с жители на Ахелой.700 м е маршрутът на автобусите в Ахелой до настоящата спирка на ул. \"Цар Симеон\" за пътуващите от Слънчев бряг към Бургас. Разстоянието се преминава за около 3-4 минути, поясни той.Спирката за гражданите на Ахелой, пътуващи с обществен транспорт, както и досега ще е на ул. \"Цар Симеон\". Автобусите, идващи от Слънчев бряг и продължаващи за Бургас ще влизат по ул. \"Цар Симеон\", ще преминават по улиците \"Рила\", \"Черно море\", \"Струга\" и след това отново по ул. \"Цар Симеон\" ще достигат до настоящата спирка. По този начин не се прави опасен ляв завой, каквито твърдения има.Инж. Атанасов и кметовете на Несебър, Поморие и Ахелой обсъдиха възможността за изграждането на допълнителна връзка за влизане в град Ахелой от съществуващото кръгово кръстовище на път I-9 с пътя за Равда и по общински пътища. Дължината й е около 480 м. Утре започват геодезическите заснемания и през следващата седмица се предвижда да стартират и строителните работи, които ще бъдат изпълнени съвместно с община Несебър. Разгледани са различни варианти и е избран възможно най-оптималният вариант за влизане от Слънчев бряг към Бургас.С изграждането на тази връзка Ахелой ще има два входа и два изхода към републиканската пътна мрежа, каквито нямат и областният център Бургас, както и всички други населени места по Южното Черноморие. Връзката на пътуващите от Слънчев бряг към Ахелой с първокласния път се осъществява посредством новото кръгово кръстовище на път I-9 Слънчев бряг - Бургас и третокласния път III-6009 Каблешково - Ахелой. Кръстовището е на около 300 метра от града. За пътуващите от Ахелой към Слънчев бряг има две възможности чрез новото кръгово кръстовище или чрез десен завой преди връзката за Равда.С изграждането на обходния път и въвеждането му в експлоатация, преди началото на активния туристически сезон, се улеснява пътуването по път I-9 Слънчев бряг - Бургас и се повишава безопасността на движение. С построяването на обходния път интензивният транзитен трафик вече не преминава през Ахелой, с което се опазва животът и здравето на жителите на града и се намалява опасността от тежки пътни инциденти, категорични са кметовете от региона.Срещата беше организирана, за да се отговори на въпросите, възникнали след пускането на 15 юни на движението по директното трасе на обходния път на Ахелой. В нея участваха и кметовете на Ахелой Иван Георгиев и на Поморие - Иван Алексиев, заместник-областният управител на Бургас проф. Севдалина Турманова, представители на превозвачите, осигуряващи автобусния транспорт на жителите на Ахелой със съседните населени места и др.", "date": "2018.06.20", "title": "Ахелой ще има два входа и два изхода към републиканските пътища"}
{"url": "https://news.bg/world/moskva-orazhiyata-v-krim-sa-sposobni-da-otblasnat-vsyaka-vrazheska-ataka.html", "text": "Министърът на отбраната на Русия предупреди, че разположените в Крим оръжия са способни да отблъснат всяка атака, информира АП.Сергей Шойгу направи коментара на фона на напрежението между Русия и Западът, отбелязва осведомителната агенция.На среща с висшето военно ръководство на полуострова Сергей Шойгу заяви, че \"високотехнологичните оръжейни системи не оставят никакъв шанс на потенциалния враг, който може да се осмели да нахлуе на руска територия\".Шойгу подчерта, че струпването на натовски сили в Източна Европа е заплаха за сигурността на Русия. Той посочи като предизвикателства за сигурността на Русия модернизираните ядрени оръжия на САЩ в Европа и развитието на противоракетния щит на Вашингтон на Стария континент.", "date": "2018.06.20", "title": "Москва: Оръжията в Крим са способни да отблъснат всяка вражеска атака"}
{"url": "https://news.bg/education/pravitelstvoto-dava-po-250-lv-na-46-hil-parvoklasnitsi.html", "text": "По 250 лв. еднократна помощ да получават първокласниците за предстоящата учебна година, реши Кабинетът.Парите се отпускат по ред на Закона за семейни помощи за деца. Очакваният брой първокласници, които ще бъдат подкрепени е около 46 000. Право на еднократна помощ имат семейства, чиито деца са записани в първи клас в държавно или общинско училище за първи път.Освен това сред условията за получаване на субсидията е средния месечен доход на член от семейството за предходните 12 месеца да е по-нисък или равен на 450 лв. За 2018 г. той е увеличен.Доходният тест не се отнася за деца с трайни увреждания, деца с един жив родител и за деца, настанени в семейства на роднини и близки и приемни семейства по реда на Закона за закрила на детето.15 октомври е крайният срок за подаване на заявление декларация за отпускане на помощта след записване на детето в първи клас.", "date": "2018.06.20", "title": "Правителството дава по 250 лв. на 46 хил. първокласници"}
{"url": "https://news.bg/bulgaria/institutsii-i-npo-se-saglasiha-che-vazduhat-u-nas-e-mrasen.html", "text": "Фините прахови частици са причина за смъртта на над 4 милиона годишно. У нас идентифирицираните пациенти, които губят живота си годишно заради замърсения въздух са 18 000.На среща в Министерство на здравеопазването между няколко институции и НПО отново се обсъдиха данните и мерките, които могат да се вземат по повод тревожната статистика.Заместник--министърът на здравеопазването Светлана Йорданова на пресконференция в МЗ подчерта колко е важно да се водят разговори от всички заинтересовани страни за намаляване на честотата на фините прахови частници. По отношение на мерките, които обаче на национално ниво ще се вземат, никой от присъстващите не посочи нови неща, нито се ангажира с конкретни срокове за изпълнение на реални мерки.Пламен Таушанов, председател на Българска асоциация за закрила на пациентите, коментира, че идеята на днешната срещата е да се уточни причината за смъртта на българските пациенти годишно от фините прахови частници. \"Причините трябва да станат видими както за пациентите, така и за гражданите\", заяви Таушанов и добави, че трябва да се ползва актуална информация. Каква обаче Таушанов не уточни.Иван Ангелов, от дирекция \"Опазване честотата на въздуха и предотвратяване на замърсяването\" в МОСВ, също отчете, че лошото качество на въздуха вреди сериозно на човешкото здраве. Той увери, че качеството на въздуха е сериозен приоритет на Министерството на околната среда и водите.Работи се също така за редица мерки за намаляване нивата на замърсяване от битово отопление и транспорта в населените места. Разработват се и мерки за намаляване на замърсяването от превозните средства не само при годишните технически прегледи, но и при тяхната регистрация.Според Ангелов е важно и да се уточни какво излиза през комина на хората и какво е съдържанието на пепелта във въглищата и горивата.Инженер Любомир Тодоров, началник на отдел \"Технически прегледи\" към Автомобилна администрация посочи, че по отношение на транспорта Автомобилна администрация надгражда върху подобряване на годишните технически прегледи.Много от пунктовете в сега действащата си система от локални сървъри ще бъдат премахнати, а на тяхно място се очаква да бъдат създадени електронни системи. Те се очаква да създадат един по-голям и качествен пункт, чрез който няма да бъдат допускани измами в измервателните уреди на техническите прегледи.", "date": "2018.06.20", "title": "Институции и НПО се съгласиха, че въздухът у нас е мръсен"}
{"url": "https://news.bg/politics/balgariya-izplashta-nad-158-hil-lv-po-dela-v-espch.html", "text": "Правителството ще изплати общо 158 370 лв. обезщетения в изпълнение на шест решения на Европейския съд по правата на човека (ЕСПЧ). Решенията по делата срещу България са постановени в периода 11 януари - 31 май.Делото \"Кирил Иванов срещу България\" касае забрана на провеждане на митинг от нерегистрирана организация \"Македонски инициативен комитет\". Според ЕСПЧ причините за забраната, посочени от кмета на Благоевград и от Районен съд Благоевград, не са достатъчни, за да оправдаят намесата в правото на сдружаване на жалбоподателя. Съдът се позовава на решенията си по делата \"Станков и \", \"ОМО Илинден и Иванов срещу България\" и посочва, че възприетите от националните власти формални основания за отказ не се различават от вече критикуваните. ЕСПЧ също така приема, че PC Благоевград не е обосновал становището си относно невъзможността за провеждане на събранието. Присъденото в полза на жалбоподателя обезщетение е в размер на 6000 евро за неимуществени вреди.По делата \"ОМО Илинден и други срещу България\" и \"Йордан Иванов и други срещу България\" Съдът намира нарушение на чл. 11 (свобода на сдружаване), като се позова на предходните си осъдителни решения по делата ,,ОМО Илинден срещу България (№ 2)\" и \"Станков и ОМО Илинден срещу България\".По делото \"Йордан Иванов и други срещу България\" Съдът присъжда обезщетение от 12 000 евро за неимуществени вреди и 2000 евро разходи и разноски. По делото \"ОМО Илинден и други срещу България\" обезщетението е в размер на 12 000 евро за неимуществени вреди и 1220 евро за разходи и разноски.По делото \"Чорбов срещу България\" жалбоподателят се оплаква, че поради неизплащане на дължимата му от МЗХГ по договор част от възнаграждение за процесуално представителство е било нарушено правото му на собственост по чл. 1 от Протокол 1 към Конвенцията, както и че не е разполагал с ефективно средство за защита, в нарушение на чл. 13. ЕСПЧ намира нарушение и по двете оплаквания. Присъденото в полза на жалбоподателя обезщетение е в размер на 15000 евро за претърпените имуществени вреди, 2000 евро за неимуществени вреди и 1260 евро за разходи и разноски.По делото \"Димова-Иванова и Иванов срещу България\" по отношение на оплакването по чл. 8 (неприкосновеност на дома) ЕСПЧ отбелязва, че подобно на други , които са били предмет на разглеждане от Съда, претърсването в случая е било извършено без предварително съдебно разрешение и с дадено бланкетно одобрение впоследствие. Позовавайки се на решенията си по делата \"Гуцанови\" и \"Славов и други\", Съдът приема, че и в настоящия случай националното законодателство не е предоставило достатъчно гаранции срещу произвол от страна на властите преди или след претърсването в нарушение на чл. 8 от Конвенцията. ЕСПЧ присъжда обезщетение в размер на 3000 евро за претърпените от тях неимуществени вреди и 1500 евро за разходи и разноски.По делото \"Митев срещу България\" ЕСПЧ приема, че в нарушение на чл. 6 от Конвенцията е ограничено правото на защита на жалбоподателя. Разпитът на жалбоподателя от полицаите е проведен извън рамките на процедурата по НПК. Това, заедно с твърденията на жалбоподателя, че е направил самопризнания вследствие на нанесения му побой, поставя под съмнение точността и надеждността на полицейските показания.ЕСПЧ подчертава, че самопризнанието е основен елемент от доказателствения материал, особено като се има предвид, че същият е съдържал и оправдателни доказателства, но въпреки тях съдилищата са счели обвинението за доказано.Съдът приема, че нарушението само по себе си не обосновава несъмнен извод, че жалбоподателят е осъден неправилно, поради което не е необходимо обезщетение за неимуществени вреди, и присъжда в полза на жалбоподателя сумата от 3000 евро за разходи и разноски.", "date": "2018.06.20", "title": "България изплаща над 158 хил. лв. по дела в ЕСПЧ"}
{"url": "https://news.bg/crime/ministerski-savet-vdiga-zaplatite-na-speshnite-meditsi.html", "text": "Правителството вдига заплатите на спешните медици. На Министерски съвет бе взето решение за отпускане на допълнителни близо 20 млн. лв. за подпомагане на центровете за спешна медицинска помощ.Общо 19 660 000 лв. допълнителни разходи са отделени за увеличаване на възнагражденията на персонала в ЦСМ и осигуряване на финансови средства за спешните отделения в лечебните заведения за болнична помощ, финансирани по реда на Методиката за субсидиране на лечебните заведения за 2018 г.Парите се отпускат по повод заложените цели в Концепцията за развитие на системата за спешна медицинска помощ.В Концепцията е заложено и подобряване на структурата на системата чрез интеграция на двете й основни части - извънболнична и болнична спешна медицинска помощ. Предвижда се, че с отпуснатите допълнителни средства, непрекъсваемост на обслужването на спешния пациент, като успоредно с това се гарантира и своевременност и качество на спешна медицинска помощ. Изграждането на интегрирания модел за развитие на спешната медицинска помощ.", "date": "2018.06.20", "title": "Министерски съвет вдига заплатите на спешните медици"}
{"url": "https://news.bg/int-politics/v-sarbiya-zagovoriha-za-razkol-sred-pravoslavnite-hristiyani.html", "text": "Сръбският епископ на Бачка Ириней смята, че Вселенският патриарх Вартоломей няма да предостави автокефалия (самостоятелност) на канонически непризнатите църкви в Македония и Украйна.Представителят на Сръбската православна църква е коментирал пред сръбския в. \"Политика\", че срещу такъв ход ще се противопостави целият православен свят.\"Патриархът на Константинопол е пръв сред равни, а не на първо място без равни. Следователно ако, недай си Боже, патриарх Вартоломей има склонност към някакво едностранно решение в случая с разкола на Скопие и Украйна, това би било израз на голямо неразбиране, голяма духовна грешка, а от гледна точка на организацията на православната църква и на каноничното право, напълно недействително\", изтъкна епископ Ириней.Той подчерта, че говори \"изключително хипотетично\", тъй като \"дълбоко вярва, че това няма да се случи\". \"Ако се случи, под политически или друг натиск и инициатива, това би предизвикало решително несъгласие и противопоставяне, не само в славянския православен свят, но и в целия православен свят\", коментира още епископът.В. \"Политика\" припомня, че Вселенският патриарх Вартоломей неотдавна призова сестринските църкви да приемат \"църквата в Скопие\" в православното единство и подчерта, че \"апостолското задължение на църквата е да търси начини за спасение на нашите братя в Скопие и Украйна\".Руският протойерей Всеволод Чаплин реагира на това, като посочи, че позволяването на \"украинските\" и \"македонските\" църкви да станат автокефални срещу волята на техните църкви майки - т. е. руската и сръбската - църкви, може да доведе до разкол в православния свят.Епископ Ириней е коментирал пред изданието, че е \"трудно да не се съглася\" с тази оценка на руския висш църковен служител.", "date": "2018.06.20", "title": "В Сърбия заговориха за разкол сред православните християни"}
{"url": "https://news.bg/world/vreme-e-za-istorichesko-sporazumenie-sas-sarbiya-prizova-kosovo.html", "text": "Време е за историческо споразумение със Сърбия.Това заяви президентът на Косово Хашим Тачи преди предстоящата среща със сръбския си колега Александър Вучич в Брюксел в неделя, цитиран от МИА.Според него срещата е \"началото на последния етап от усилията на Косово и Сърбия да постигнат споразумение за нормализиране на отношенията между двете държави\".На пресконференция в Прищина той подчерта, че САЩ и ЕС подкрепят подобряване на отношенията между двете държави и предлагат подкрепата си.\"Преговорите ще продължат по един или друг начин\", изтъкна Тачи, \"но настъпи времето разговорите да доведат до историческо споразумение за прекратяване на трагична ера в отношенията между двете държави\".Президентът на Косово е наясно, че преговорите няма да бъдат лесни, но Прищина няма от какво да се страхува по отношение на диалога.По думите му постигане на споразумение със Сърбия е необходимо за ускоряване интеграцията на Косово.Срещата в Брюксел е организирана от шефа за външната политика на ЕС Федерика Могерини.", "date": "2018.06.20", "title": "Време е за историческо споразумение със Сърбия, призова Косово"}
{"url": "https://news.bg/int-politics/netanyahu-predupredi-za-kiberzaplahi-koito-mogat-da-svalyat-iztrebiteli.html", "text": "Премиерът на Израел Бенямин Нетаняху призова правителствата по света да обединят силите си, за да се защитят от киберзаплахи, които според него биха могли дори да свалят военни и граждански самолети, съобщава \"Ройтерс\".Киберсигурността също така представлява голяма възможност за бизнес, изтъкнал Нетаняху по време на конференция в Университета в Тел Авив, добавяйки, че Израел получава около 20 процента от световните инвестиции в сектора.\"Не можем да се върнем към свят на лостове, макари и куриери. След като вървим напред, ние сме абсолютно уязвими. Нашите граждански самолети могат да бъдат сваляни, нашите бойни самолети могат да бъдат сваляни\", подчерта той.Въпреки че Израел следи за атаки в центъра си за киберсигурност в южния град Беершеба, Нетаняху предупредил, че нямало \"магическа пръчка\" по въпроса.\"Това е върховно изпитание за нашата цивилизация. Тя ще бъде тествана не само от престъпни организации, от терористи, но и от други страни. Трябва да обединим сили\", настоя израелският премиер.По думите му, хакерите са \"базирани в страна, недалеч от Израел\", очевидно имайки предвид големия враг на еврейската държава - Иран.", "date": "2018.06.20", "title": "Нетаняху предупреди за киберзаплахи, които могат да свалят изтребители"}
{"url": "https://news.bg/int-politics/rusiya-e-ozadachena-ot-tsinizma-na-sasht-s-izteglyaneto-ot-saveta-po-pravata-na-choveka.html", "text": "Русия изразява изненада от решението на Съединените щати да се оттеглят от Съвета на ООН по правата на човека, обвинявайки Вашингтон в \"груб цинизъм\" и \"пренебрегване\" на световната организация, съобщава АФП.\"САЩ отново нанесоха мощен удар върху собствената си репутация в областта на човешките права, като демонстрираха своето незачитане на ООН и нейните органи\", коментира говорителката на руското външно министерство Мария Захарова в Москва.Тя обвини САЩ, че \"упорито отказват да признаят съществуването на сериозни проблеми с правата на човека в собствената им държава, като в същото време се опитват да влияят на Съвета за свои собствени интереси. Налагат специфично американско разбиране за правата на човека в други страни\".Като налагат своята идея за човешките права на други, САЩ нарушават \"човешките ценности и цивилизованите правила на поведение\", смята руският дипломат.Захарова коментира, че Вашингтон отдавна има двойни стандарти и тяхното оттегляне от Съвета на ООН по правата на човека го доказва. Оттеглянето е \"неочаквано\" за Москва, въпреки че \"\", базираният в Париж културен орган на ООН, който Вашингтон напусна през октомври миналата година.\"Съветът на ООН по правата на човека е работил ефективно без САЩ в миналото и се надяваме, че ще продължи да го прави\", допълва тя. и предполагаемото \"безпощадно пристрастие\" срещу Израел. Американският посланик в ООН Ники Хейли пристигна във Вашингтон, за да обяви решението заедно с държавния секретар Майк Помпео.Преди това, ООН , които търсят убежище след преминаване от Мексико.", "date": "2018.06.20", "title": "Русия е озадачена от \"цинизма\" на САЩ с изтеглянето от Съвета по правата на човека"}
{"url": "https://news.bg/world/evrozakon-za-avtorskoto-pravo-preodolya-klyuchovo-prepyatstvie-v-ep.html", "text": "Спорен законопроект за европейското авторско право, който може да принуди онлайн платформи като Google и Facebook да плащат за линкове до новинарско съдържание, преодоля ключово препятствие в Европейския парламент, информира АФП.Големите компании настояват за реформа, разглеждана като неотложно решение срещу безплатните онлайн новини, които засягат приходите на традиционните медии.Влиятелната Комисия по правни въпроси в Европейския парламент прокара реформата с 13 гласа срещу 11 при тайно гласуване заради разделението по въпроса.Важна крачка за бъдещето на креативната/творческа/ индустрия в Европа, обяви германският евродепутат Кристиан Ехлер от Европейската народна партия.Има голям проблем, ако всички тези, които вдъхват живот на нашето културно многообразие в Европа...не могат повече да живеят от работата си, защото онлайн платформи не са подготвени да участват по подходящия начин, добави той.Но няколко евродепутати са против идеята, аргументирайки се, че законопроектът ще помогне само на известните новинарски агенции за сметка на независимите и нови компании, тъй като ефективно се засяга правото на свобода на словото.Комисията също прокара закон, който принуждава онлайн платформите да поемат юридическа отговорност за авторски материали, които са качени на страница от потребители. Това според критици ще доведе до безразборно цензуриране от технологичните гиганти.Според депутати тези мерки сериозно ще подкопаят основните интернет свободи.Тази реформа беше прокарана с 14 срещу 9 гласа. Тя е част от по-мащабно реформиране на закона за европейското авторско право.Проектозаконът за авторското право ще бъде гласуван в пленарна зала през юли.Държавите членки на ЕС също трябва да одобрят предложението на фона на сериозни разногласия.", "date": "2018.06.20", "title": "Еврозакон за авторското право преодоля ключово препятствие в ЕП"}
{"url": "https://news.bg/regions/zubarcheto-marina-veche-se-razhozhda-iz-iztochnite-rodopi.html", "text": "Ново зубърче се е родило в края на миналата седмица в Източните Родопи. Малкото е женско и е кръстено с името Марина.С новото попълнение  става от седем броя животни, съобщават от фондация \"По-диви Родопи\".Майката и бебето се чувстват добре, малката расте бързо и все по-уверено следва майка си. След раждането майката и малкото се крият основно в гората и рядко излизат на открито, но останалите животни почти не се отделят от тях и ги пазят.Това е поредното зубърче, което се ражда в Родопите след столетия и дава надежда, че видът ще се завърне в района. Раждането тази година показва, че животите успешно се приспособяват към родопската природа.Европейският бизон, както е известен още зубърът, е световно застрашен вид, ключов за отворените горски екосистеми и символ на възвръщането на дивата природа в Европа. Широко разпространен в миналото в цяла Европа, видът изчезва в дивата природа в началото на ХХ век поради ловуване и загубата на местообитания. След мащабна селекция и програма за реинтродукция на отделни екземпляри, отглеждани в зоопаркове, диви популации на зубъра са били възстановени в първоначално в Централна и Източна Европа. Впоследствие зубрите се завръщат във все повече райони на Стария континент и в края на 2016 г. по данни на European Bison Pedigree Book има малко над 6500 зубри в целия свят.За разпространението на зубрите на територията на България свидетелстват костни останки, открити в археологически обекти от Праисторията до Средновековието. През шейсетте години на миналия век малко стадо зубри е било заселено в Държавно ловно стопанство \"Воден-Ири Хисар\" в Североизточна България.В Източни Родопи възстановяването на зубрите в района на \"Студен кладенец\" започна през 2013 г., когато първите животни бяха докарани от развъдни центрове в Германия. В края на 2017 г. стадото се увеличи с още две млади животни, дарени от зоопарка \"Зул\" в Германия.Завръщането на зубрите в Родопите e съвместна инициатива на фондация По-диви Родопи и холандските организации АРК и Rewilding Europe със съдействието на Националното ловно-рибарско сдружение - Съюз на ловците и риболовците в България.", "date": "2018.06.20", "title": "Зубърчето Марина вече се разхожда из Източните Родопи"}
{"url": "https://news.bg/world/uolt-disni-nadtsakva-komkast-za-tuenti-farst-senchari-foks.html", "text": "\"Уолт Дисни\" (Walt Disney Company) надцаква \"Комкаст\" (Comcast) за \"Туенти фърст сенчъри Фокс\" (Twenty-First Century Fox), съобщават агенции.От борда на \"Туенти фърст сенчъри Фокс\" съобщиха, че са постигнали споразумение с \"Уолт Дисни\" за \"поправка\" в предложение за сливане в размер на 71,3 милиарда долара, но в същото време разглеждат и офертата на \"Комкаст\". \"Уолт Дисни\" увеличи предложението си на 38 долара за акция, за да се бори с офертата на \"Комкаст\" от 65 милиарда долара.В понеделник беше съобщено, че от \"Уолт Дисни\" обмислят да увеличат предложението си и са готови да предложат значителна част от парите, за да си осигурят сделката. През декември 2017 г. \"Дисни\" предложи 28 долара за акция. Сега новата оферта изпреварва тази на \"Комкаст\", които предлагат 35 долара за акция.", "date": "2018.06.20", "title": "\"Уолт Дисни” надцаква „Комкаст” за \"Туенти фърст сенчъри Фокс\""}
{"url": "https://news.bg/politics/lyubomir-kyuchukov-pregovorite-za-imeto-na-makedoniya-ne-mogat-da-se-restartirat.html", "text": "Залогът за приемане на името Северна Македония е доста по-голям от името на държавата. Става дума за стабилността на региона и на самата държава за нейната държавност. Това заяви Любомир Кючуков - директор на Института за икономика и международни отношения и бивш зам.-външен министър на България в кабинета \"Станишев\".Алтернативите не означават връщане на ситуацията към дата 16 юни, т.е. - преди подписване на споразумението. Те означават дискредитация на преговорите като механизъм за решаване на спора. От тук нататък това ще означава десетилетия проблеми без решения.Самите преговорите протекоха повече от 2,5 десетилетия. Сега те не биха могли да почнат, тъй като няма да има тази основа, която да позволи същите хора по същия проблем да търсят друго решение от това, което вече беше постигнато, обясни Кючуков.И в Гърция, и в Р Македония имаше сериозни проблеми след подписването за договора за името на Северна Македония. В България също има дебат по въпроса. Наблюдаваме рязка ескалация на национализмите в обществото. На политическо ниво - използване от опозиционните политически партии за решаване на вътрешнополитически проблеми. От тук нататък проблем е и факторът време, обясни Кючуков.Междувременно . Кючюков разясни, че предстои да се гласува решение, което да мине на подпис при президента. Той - Георге Иванов, заяви, че няма да го направи. Предстои повторно гласуване, промяна в Конституцията и през септември следва референдум, обясни процедурата Кючуков.След седмица отговорността се премества в Брюксел, заяви дипломатът. Ако на Р Македония не бъде дадена дата за начало на преговорите за членство в ЕС и не бъде потвърдено членството й в НАТО на 11 юли, това ще означава, че македонските власти ще имат огромни трудности да обяснят на собственото си население всички отстъпки и компромиси, които бяха направени, каза председателят на Института за икономика и международни отношения.Според него двустранният договор за добросъседство на практика съдържа всички гаранции, които България би могла да иска. Няма по-сериозни международно-правни гаранции от международен договор, категоричен е Кючуков.Той изброи, че в договора има клауза за това, че няма териториални претенции между двете страни. Нищо в Конституцията на Македония не й дава право за намеса в България за защита на граждани, които не са граждани на Македония.Кючуков очаква, че може да има спънки при даването на дата за членство на Македония в ЕС. Причината е, че Македония и Албания вървят негласно в пакет. \"Има силни възражения в Европа от няколко страни - на първо място Холандия и Франция, срещу даването на дата за начало на преговорите на тези две страни - за Албания преди всичко.Той изтъкна приноса на България през 2008 г. по отношение на декларация на НАТО от срещата в Букурещ. Тогава бе приета Хърватия, припомни Кючуков. Има текст, според който от тук нататък Република Македония няма да кандидатства повторно за членство в Алианса, а следват процедурните механизми.Според бившия зам.-външен министър в много голяма степен гласовете за референдума в Македония зависят от решението за приема на страната в НАТО и в ЕС. Ако е негативно - ще надделеят нагласите.Помолен да коментира израза: \"Договорът с България и сделката с Гърция\", Кючуков отговори, че той отразява нагласите в обществото. \"България постигна при взаимна договореност това, което Гърция се опитва да постигне с натиск и едностранна промяна на конституцията на Македония - гаранция, че няма да има териториални претенции\", заяви дипломатът.", "date": "2018.06.20", "title": "Любомир Кючуков: Преговорите за името на Македония не могат да се рестартират"}
{"url": "https://news.bg/int-politics/germaniya-pregovarya-sas-sasht-eurofighter-da-nosi-yadreni-bombi.html", "text": "Германия притиска САЩ да уточни, дали ще позволи на \"Юрофайтър Тайфун\" на \"Еърбъс\" да пренася ядрени бомби в рамките на общата западна защити, което би могло да помогне на Берлин да реши, ще поръчва ли повече самолети, съобщава \"Ройтерс\".Въпреки че не е ядрена сила, в Германия има американски ядрени бойни глави в рамките на политиката на НАТО за споделяне на ядрени оръжия и поддържа редица военни самолети \"Торнадо\", които могат да ги носят. Новите самолети трябва да бъдат сертифицирани от Вашингтон за извършване на ядрени мисии, процес, който може да отнеме години.Германското министерство на отбраната изпраща през април писмо до американското министерство на отбраната, за да попита дали стратификацията на европейските самолети е възможна, колко ще струва и колко време ще отнеме. Високопоставени представители на ВВС на САЩ и Пентагон работят, за да отговорят на германското запитване, коментират източници пред \"Ройтерс\".  Многомилярдното предложение за замяна на германските 89 \"Торнадо\", поставя \"Юрофайтър Тайфун\" срещу няколко предложения от САЩ в момент напрежение в трансатлантическите взаимоотношения.Ръководителите на \"Еърбъс\", \"Локхийд Мартин\" и \"Боинг\" представят бойните си самолети тази седмица пред министерството на отбраната. Официалният търг се очаква по-късно тази година. Германското министерство на отбраната отказва да коментира.F-35 на Локхайд ще разполага с ядрени възможности от началото на 2020 г., докато \"Юрофайтър\" все още няма да има сертификат. \"Еърбъс\" коментира, че техният самолет (съвместен проект с британските \"БАЕ Системс\" и италианските \"Леонардо\") може да бъде сертифициран до 2025 г. Източници, запознати с \"Юрофайтър\" обясняват, че е възможно самолетът да се преконфигурира, така че да пренася ядрени бомби.Според източници в правителството на САЩ, графикът е амбициозен, като се има предвид, че първо ще се сертифицират F-35 и някои други самолети. Вашингтон предлага това да стане до 7-10 години за \"Юрофайтър\", много над датата, предвидена за извеждане от експлоатация на \"Торнадо\", според немски военен източник.Въпреки че настояват Европа да увеличи разходите си за отбрана, американските представители се притесняват, че ще бъдат изместени от европейските проекти за отбрана, след като 25-те държави-членки на ЕС подписаха споразумение през декември, за финансиране, развитие и разгръщане на въоръжени сили.Американски представители не са сигурни, дали \"Юрофайтър\" може да оцелее в мисията на територията на врага и да пусне атомна бомба без стелт технология, след като в момент Русия и други потенциални бъдещи врагове са подсилили своите сензори и въздушна защита.F-35 е единственият самолет, който има такива способности за избягване на радари, смятат те, но \"Боинг\" и \"Юрофайтър\" твърдят, че техните самолети могат да работят с оборудване за блокиране.", "date": "2018.06.20", "title": "Германия преговаря със САЩ, Eurofighter да носи ядрени бомби"}
{"url": "https://news.bg/comments/izborite-v-turtsiya-erdogan-kato-sadiya-i-kapitan.html", "text": "Има четири фактора, които ще наклонят резултатите на предстоящия вот за президент и парламент в Република Турция в ползва на управляващите от Партията на справедливостта и развитието (АКП), ръководена от нейния лидер Реджеп Ердоган. Това не означава, че тези фактори ще решат предварително изборите в полза на властимащите, но е показателно за това, че същите ще стартират от преимуществени позиции.С други думи, тази неделя в Турция ще се играе мач, в който обаче правилата на \"терена\" не са едни и същи за двата основни отбора. Ако продължим метафората, на единия от отборите - този на АКП, чиято капитанска лента се носи от Реджеп Ердоган, ще му бъдат отчитани и головете от засада.Първият от тези три фактора е положението, че тези избори ще се проведат в условията на въведеното отпреди почти две години извънредно положение в страната. То \"циментира\" допълнително не само позициите на турския президент Реджеп Ердоган спрямо политическия процес в страната, но и му позволи да свие периметъра на свободата до пренебрежими измерения. Под мотото на \"борба с тероризма\", съдебни процеси по бързата процедура бяха инициирани срещу редица опоненти на правителството на АКП. А това не касаеше само тях, но имаше и дисциплиниращ ефект спрямо всички останали, които в скоростен порядък трябваше да се уеднаквят с идеологията на ердоганизма.Но извънредното положение в страната даде и своята технологична и пряка насоченост. В предимно кюрдския югоизток на Турция избрани кметове на общини и области бяха премахнати, а на тяхно място - назначени от централното правителство хора, които ще имат отговорности в организацията на изборите по места. Целта е ясна: репресиране на кюрдския вот, който, в своето мнозинство, е насочен срещу Ердоган.Неслучайно кюрдският кандидат за президент, Селахатин Демирташ, \"води кампания\" от килията в затвора.А имайки предвид, че в условията на извънредно положение правото на организирането на мероприятия и събрания е ограничено, то тази стриктна атмосфера далеч не ограничава само кюрдите.Вторият фактор, който ще повлияе на резултатите от изборите в полза на управляващите, са промените в изборното законодателство, които бяха осъществени скоро. Под претекста за гарантиране на сигурността, те предвиждат няколко неща.Първото е разполагане на служители на реда около урните. В кюрдските райони това по-скоро ще бъде разтълкувано като опит за репресия и контрол върху местното население.Второто е, че не всеки ще може да гласува в селото или малкия си град, а за целта ще трябва да пътува изрично до най-близкото такова (най-много до 5 км дистанция, уверяват ни от Висшия електорален борд).Третото е, че урни с бюлетини ще могат да бъдат преместени и броени на друго място, различно от това, на което се е гласувало.Не на последно място, според промените в същия изборен закон, на тези избори ще се броят и бюлетини, на които няма печат. Според различни оценки, между 1.5 и 2.5 милиона такива бяха признати за валидни на провелия се конституционен референдум миналата година. Всяка една от тези две цифри покрива преднината, с която промените в Конституцията бяха приети към онзи момент. И доколкото такива бюлетини се получават най-вече от анадолските части на Турция, сами разбирате защо те ще бъдат приемани за легитимни.Третият фактор, който ще наклони везните в посока управляващите, е, че де факто 90% от медиите в Турция са проправителствено ориентирани. За последното допринесе и това, че през април месец тази година бе официализирана сделката, според която секуларните медии на Доган Холдинг (Хюриет и CNN Turk) бяха продадени на близкия до турския президент конгломерат Демирьорен Холдинг. Тази промяна вече се разпознава в редакционната политика и на двете медии (те вървят по пътя на \"Ватан\" и \"Милиет\", които преди години също смениха собственика си в същия ред).Логично на този фон, медийният сектор в страната не предоставя възможности за информативен избор на турските граждани, а като че ли избира вместо тях. За май месец, например, основните два канала - NTV и CNN Turk, са посветили на изборните мероприятия на Реджеп Ердоган и АКП (заедно с коалиционния й партньор, Партията на националистическото действие) общо 70 часа. За основния конкурент на управляващите - Мухарем Индже - тези две медии са посветили 22 часа. За другия опонент на Ердоган и кандидат за президент - Мерал Акшенер - за същия период от време за отделени 17 минути. Ако съдим по телевизията, кюрдският претендент за същия пост - Селахатин Демирташ - просто не съществува.Подобно, държавният канал TRT е посветил над 7 пъти повече време за отразяване на Ердоган, отколкото за такова на Индже.Четвъртият фактор, който ще спомогне резултата на управляващите в Турция, са военните действия, които страната води в Северна Сирия и Североизточен Ирак. Специално операцията \"Маслинова клонка\", насочена срещу кюрдите в кантона Африн, се радва на 85% одобрение сред турското население. Макар и да не са измерени социологически, действията на турските спец-части и армия в Сидекан в посока планината Кандил, насочени срещу разположената там сили на ПКК, също срещат одобрението на населението на Република Турция.Инициирането на тези акции в съседни страни и тяхната популярност бе всъщност една от причините, поради които Реджеп Ердоган \"издърпа\" изборите по-рано: така че да може да бонифицира от военните действия и да отклони вниманието на обществеността от проблемите в турската икономика.Има, разбира се, и други фактори, които могат да наклонят нещата в една или друга посока. И не всички те са в полза на турския президент. Например, рекордното обезценяване на турската лира, свиващите се чуждестранни инвестиции в страната и високите лихвени проценти. Или пък това, че в лицето на Мухарем Индже Ердоган за първи път се изправя в мажоритарен сблъсък с човек, чиято реторика и енергия видимо надминават тези на турския президент.Нищо от това не променя факта, че Реджеп Ердоган продължава да бъде най-харесваният и подкрепян действащ турски политик сред своите сънародници.Но ако се върнем на футболната метафора от началото, турският президент е не само капитан на един от двата основни отбора, които ще се изправят в сблъсък тази неделя един срещу друг, но е и съдия на мача.", "date": "2018.06.20", "title": "Изборите в Турция: Ердоган като съдия и капитан"}
{"url": "https://news.bg/world/yuliya-timoshenko-se-kandidatira-za-prezident-na-ukrayna.html", "text": "Украинският опозиционен лидер и политически ветеран Юлия Тимошенко съобщи, че ще се кандидатура за президент на изборите през следващата година, информира \"Ройтерс\".\"Ще се кандидатирам за президент на Украйна\", обяви тя на официалния си профил във Фейсбук.Според социологическо проучване Тимошенко води с 13%. Настоящият президент Петро Порошенко е четвърти.", "date": "2018.06.20", "title": "Юлия Тимошенко се кандидатира за президент на Украйна"}
{"url": "https://news.bg/crime/kzp-otchete-blizo-40-hil-proverki-pred-deputatite.html", "text": "Активна работа през 2017 година отчете Комисията за защита на потребителите пред ресорната подкомисия в НС. Извършени са 38 236 инспекции в търговски и туристически обекти, съобразно възложения надзор на пазара по продуктови групи и пазарни сектори за периода. За констатираните нарушения са съставени общо 2937 акта за административни нарушения и са издадени 3012 наказателни постановления, част от които по проверки, извършени в края на 2016 г.През 2017 г. са извършени общо 9230 инспекции по уреденото в ЗЗП право на потребителите на информация. Осъществен е надзор в различни по вид търговски обекти, предлагащи за продажба стоки и услуги, по които институцията има правомощия.Надзорът на пазара е осъществен чрез периодично възлагана обща кампания \"Право на информация\", по която са извършени 4090 инспекции, както и чрез планови кампании, обхващащи продуктовите сектори от Националната секторна програма за надзор на пазара през 2017 г.За констатирани нарушения на правото на потребителите на информация са съставени 605 акта за установяване на административни нарушения.През отчетния период са извършени общо 63 инспекции по Закона за виното и спиртните напитки както по възложените планови кампании, така при съвместни проверки. При извършените през летния туристически сезон проверки в ЗХР на територията на курортните комплекси по Черноморието, са взети общо 39 проби от различни видове предлагани спиртни напитки. Установено е, че 34 от пробите отговарят по изпитаните физико-химични показатели, съответстват на етикета на съответната бутилка и на изискванията към съответния вид алкохол. За 5 проби обаче изпитаните физико-химични показатели от разпечатаните бутилки за съответната партида не отговарят на изискванията.През 2017 година по спазване изискванията на Закона за тютюна, тютюневите и свързаните с тях изделия (ЗТТСТИ) са извършени 933 инспекции. Извършени са съвместни проверки с Областните дирекции по безопасност на храните и Областните дирекции на МВР на търговски обекти, разположени на територията на училища и детски заведения или в непосредствена близост до тях, относно предлаганите за продажба храни, напитки, тютюневи изделия и др. на ученици.Извършени са общо 796 инспекции на територията на цялата страна от компетенциите на КЗП. В хода на извършените проверки са установени 122 административни нарушения. През 2017 г. са извършени 9074 инспекции в туристически обекти в България и са съставени 836 акта за констатирани нарушения. От общия брой на съставените актове 741 са за нарушения на Закона за туризма и 95 за нарушения на ЗЗП в туристически обекти. Освен това са издадени 789 наказателни постановления.За предоставяне на туристически услуги в некатегоризиран туристически обект и за извършване на туристическа дейност \"туроператор\" или \"туристически агент\" без удостоверение за регистрация са издадени 137 заповеди за налагане на принудителната административна мярка \"временно затваряне на туристически обект\", както и една заповед за временно спиране предоставянето на туристическа услуга на ски писта. Издадени са 35 заповеди за отмяна на мярката, тъй като търговците са предоставили доказателства, че са отстранили нарушението. ", "date": "2018.06.20", "title": "КЗП отчете близо 40 хил. проверки пред депутатите"}
{"url": "https://news.bg/politics/dps-podkrepyat-vota-volya-slusha-argumentite.html", "text": "\"Воля\" ще се убедят от аргументите на БСП дали да подкрепят . Ако няма сериозни доводи за вота на недоверие, към днешна дата няма да го подкрепим, заяви Веселин Марешки в кулоарите на праламента. Представете си, че изкарат нещо реално, което има смисъл, тогава може да преосмилим решението си, обясни той.От 3-4 дни колега от БСП казва, че ще изкарат толкова силни неща, че ще ни разплачат, обясни още Марешки, който е в очакване. \"Слушах ги, не можаха да ме разплачат, разсмяха ме с целия цирк, който разиграха\", скептичен остава обаче Веселин Марешки.ДПС ще подкрепи вота ба недоверие, внесен от БСП, стана ясно отново от думите на депутата Йордан Цовев. Той припомни, че ДПС е предложило тази тема на БСП още за януарския вот: \"Имахме своите аргументи и времето показа, че сме били прави това да е тема, изтъкна той.Според него участието на националистите във властта подкопава националната сигурност. Темата сигурност е актуална, радваме се, че БСП стигнаха до нея 6 месеца по-късно, коментира още депутатът от ДПС.Ще гласуваме против кабинета, от първия ден сме против него и коалицията, посочи Йордан Цонев.", "date": "2018.06.20", "title": "ДПС подкрепят вота, \"Воля\" слуша аргументите"}
{"url": "https://news.bg/int-politics/rekordno-mnogo-turtsi-glasuvaha-za-izborite-v-chuzhbina.html", "text": "Броят на турците, които са гласували в чужбина за президентските и парламентарните избори в Турция, които са насрочени за 24 юни (неделя), е достигнал рекордно равнище от 1,49 млн. души. Това обяви ръководителят на Висшия избирателен съвет, цитиран от \"Ройтерс\".Турският президент Реджеп Тайип Ердоган ще се стреми да удължи 15-годишното си управление, като получи нови огромни президентски правомощия, които според него са необходими за страната, за да се справи със заплахите за икономиката и сигурността.Гласуването в турските дипломатически мисии в чужбина започна на 7 юни и приключи вчера вечерта. Социологическите проучвания показват, че изборите може да са оспорвани, като Партията на справедливостта и развитието на Ердоган може да загуби парламентарното си мнозинство, а в гласуването за президент може да се отиде на втори тур.Около 3 047 000 турски гласоподаватели са регистрирани в чужбина, което означава, че избирателната активност на турската диаспора понастоящем възлиза на 48,8 процента. Емигрантите, изгнаниците и прогонените от Турция все още могат да гласуват на граничните пунктове на страната до 24 юни.Избирателната активност в самата Турция обикновено е много по-висока, като на последните парламентарни избори през ноември 2015 г. беше 85 процента.В тези избори броят на избирателите в чужбина възлизаше на 1,3 млн. души, а на референдума през миналата година за увеличаването на президентските правомощия нарасна до 1,4 млн. души.", "date": "2018.06.20", "title": "Рекордно много турци гласуваха за изборите в чужбина"}
{"url": "https://news.bg/world/germaniya-i-frantsiya-s-retsepta-za-ikonomicheski-uspeh-na-es.html", "text": "Икономическите министри на Германия и Франция съобщиха, че бъдещият икономически успех на ЕС зависи от повече структурни реформи, вероятно насърчавани със специален фонд, по-големи инвестиции и защита на отворените пазари, информира \"Ройтерс\". Петер Алтмайер и френският му колега Бруно льо Мер отбелязват в съвместен документ, че са необходими повече стимули за насърчаване прокарването на структурни реформи в страните членки на ЕС.Според тях трябва да се направи оценка дали откриването на фонд за финансови стимули за прокарване на тези реформи е в съответствие с Европейския семестър. Те не коментират евентуалния размер на такъв фонд.", "date": "2018.06.20", "title": "Германия и Франция с рецепта за икономически успех на ЕС"}
{"url": "https://news.bg/politics/ostavkata-na-zam-ministar-ne-udovletvoryava-roditelite-na-detsa-s-uvrezhdaniya.html", "text": "Майка на дете с аутизъм обясни, че оставката на социалния зам.-министър  родители.Това коментира пред БНР Кръстина Николаева от Сдружението в защита на правата на хората с аутизъм в България. Тя е член на работната група, която работи за нов Закон за хората с увреждания.\"Ние ще бъдем удовлетворени, когато бъдат изпълнени нашите искания - когато се приеме Закон за личната помощ, когато се изготви реална и адекватна оценка на индивидуалните посредници на всеки човек. Управляващите в момента трябва да изпитват срам от действията на госпожа Димитрова. Цялото гражданско общество се възмути от действията на заместник-министъра на социалната политика. Голяма част от обществото се е събудило и ни подкрепя\", обясни Николаева.Според Димитрова, проектозаконът за хората с увреждания и проектозаконът за социалните услуги вървят с изключителни бавни темпове. Тя е скептична, че работната група ще завърши работата си до края на юли, както е обещано.Припомняме, във вторник бе отхвърлен проекта на Закона за личната помощ, предложен от омбудсмана Мая Манолова. Той не бе приет от Национално представителните организации на и за хората с увреждания и синдикатите, както и представителите на работодателските организации. Това стана по време на Заседанието на Националния съвет за интеграция на хората с увреждане.Национално представителните организации настояха за включването на текстовете на Закона за личната помощ към разработвания от Министерство на труда и социалната политика Законопроект за социалните услуги.По време на заседанието имаше изключително напрежение. На реплика от страна на гражданин в залата да пишат закони, лидерът на КТ \"Подкрепа\" Димитър Манолов, който разкритикува закона обясни, че не е в неговите правомощия да пише закони. \"Нито съм правителство, нито съм Народно събрание, не ми подвиквайте като овчар и  по улиците. Засрамете се малко. Сериозно го говоря. Това, което вършите с вашите деца е безчовешко.\".Ден по-късно Манолов обясни, че майките на децата с увреждания и не се знае доколко са чели това нещо, което бе написано вчера\", каза още той и допълни, че законите целят да хванат малък фрагмент от цялостен пейзаж, който няма да бъде довършен до край.Манолов изрази надежда, че \", ще бъде ускорен и разрешен колкото се може по-бързо\".", "date": "2018.06.20", "title": "Оставката на зам.-министър не удовлетворява родителите на деца с увреждания"}
{"url": "https://news.bg/world/izvanredna-minisreshta-na-varha-na-es-v-nedelya-zaradi-migrantskata-kriza.html", "text": "Канцлерът на Германия Ангела Меркел ще се срещне с колегите си от Австрия, Италия, Франция, Гърция, България и Испания в Брюксел в неделя, за да обсъдят европейските политики в областта на миграцията.Това съобщиха дипломатически източници пред ДПА.Разговорите, които ще се проведат четири дни преди срещата на върха на ЕС, имат за цел излизане от кризата в ЕС по казуса за миграцията. Държавите членки не могат да постигнат единна позиция за мигрантите. Въпросът заплашва да раздели управляващата коалиция в Германия, докато новото италианско правителство засилва натиска над останалите държави членки да помогнат за овладяване на миграционната вълна.Италианският всекидневник \"Кориере дела сера\" първи съобщи за срещата, на която ще участват България и Австрия като настоящ и следващ ротационен председател на ЕС. Информацията е потвърдена от италиански дипломатически източници.Германският вестник \"Билд\" съобщава за заплануваните преговори, цитирайки дипломатически източници. Германия ще представи пред страните членки компромисно предложение за миграцията, разкри гръцки правителствен представител пред изданието.Председателят на Европейската комисия Жан-Клод Юнкер, цитиран от АФП, потвърди минисрещата.", "date": "2018.06.20", "title": "Извънредна минисреща на върха на ЕС в неделя заради мигрантската криза"}
{"url": "https://news.bg/politics/grazhdanite-sa-na-tamno-za-balgarskata-pozitsiya-po-byudzheta-na-es-2021-2027.html", "text": "Новият програмен период е европейска солидарност за гражданите, а не за управляващите, обясняват в свое становище \"Демократична България\". В българското общество липсва дебат по темата, въпреки периода на ротационното председателство за бюджета (Многогодишната финансова рамка) на ЕС в периода 2021-2027. Гражданите са на тъмно за българската позиция и приоритети по тази ключова за обществото и икономиката ни тема, допълват от обединението.Публикуваме без редакторска намеса препоръките на \"Демократична България\" , които заявява готовност да участва в пълноценен дебат с бизнеса, професионални общности и институции:", "date": "2018.06.20", "title": "Гражданите са на тъмно за българската позиция по бюджет 2021-2027 на ЕС"}
{"url": "https://news.bg/politics/vitsepremierat-chaka-po-chernomorieto-zakonat-da-se-spazi.html", "text": "Валери Симеонов все още чака изпълнението на препоръката на ДНСК за премахване на незаконните заведения по Черноморието. Това стана ясно от думите на вицепремиера след днешното заседание на Министерски съвет.\"За мен въпросът с премахването не е приключил\", заяви вицепремиерът Валери Симеонов в отговор на въпрос, свързан с незаконното строителство в \"Слънчев бряг\" и Несебър.\"Аз съм публикувал във Фейсбук протокола от проверката на ДНСК и съм публикувал разпореждането кметът на Община Несебър в 15-дневен срок да премахне тези сгради. След това има друг протокол, подписан от Нанков\", посочи вицепремиерът.Той настоя, че представените документи са официални държавни документи. \"За мен въпросът с премахването не е приключил, за мен те са незаконни обекти, най-малкото затова, че това са огромни съоръжения, огромни сгради, които са построени без всякакви книжа, без всякакви проекти, без всякакви актове за подземни работи, защото няма подземни работи - те са поставени на пясъка само - те са без строителни разрешения, без решения за въвеждане в експлоатация, аз не знам какво повече трябва да се доказва\", коментира Симеонов.Той добави, че не може да приеме някой да го баламосва, че обектите са в съответствие със Закона за Черноморското крайбрежие, както и че можеш да правиш всичко на пясъка, без да спазваш изискванията на Закона за устройство на територията.\"Някак си не е сериозно\", изтъкна Симеонов.Припомняме, вицепремиерът е разочарован, че министър  до министър Ангелкова в  на България, обявявайки за законни заведенията от южния план на \"Слънчев бряг\".Проверка на ДНСК показа, че , но при 5-те преместваеми обекта - THE ONE, La Cubanita, Cacao beach, Del Mar и BEDROOM (които вицепремиерът нарича демонстративно с името в превод на български език) не са открити нарушения - констатирано е, че те отговарят на предвидените в схемата конфигурация в план и местонахождение.От началото на този месец започна отново спора между вицепремиера Валери Симеонов и министъра на туризма Николина Ангелкова по повод режима в курортен компелкс \"Слънчев бряг\". Според Симеонов, който предостави документи и в прокуратурата, заведенията са незаконни и трябва да бъдат премахнати. Според министър Ангелкова документацията им е изрядна.Още миналата година Николина Ангелкова не беше съгласна с начина, по който  за спазване на .По-рано тази година Симеонов обяви, че министърът на туризма \", а тя от воя страна отвърна, че  От министерството на туризма заявиха, че ведомството няма право да продава плажовете, а само да ги управлява, като ги отдава под наем или на концесия съгласно закона.  в най-известния ни курорт с налични специализирани карти, които са по-актуални от кадастралните.Наложи се министърът на регионалното развитие и благоустройството Николай Нанков да коментира въпроса, Той заяви, че .", "date": "2018.06.20", "title": "Вицепремиерът чака по Черноморието законът да се спази"}
{"url": "https://news.bg/int-economics/sanktsiite-na-zapada-prinuzhdavat-rusiya-da-ogranichi-dobiva-na-petrol.html", "text": "Заради санкциите, наложени от Запада, производството на петрол в Русия през следващото десетилетие може да бъде намалено. Това се посочва в презентация на Анализаторската агенция за кредитен рейтинг (АКРА), до която достъп са получили от РИА Новости.\"Икономиката издържа финансовите санкции, докато санкциите срещу петролните и газовите компании ще ограничат растежа на производството на петрол през 2020 г.\", се посочва в анализа.Според експертите новите петролни и газови полета, които са били въведени в експлоатация след 2013 г., ще осигурят растеж в периода 2019-2020 г. \"След 2020 г. обаче ще са необходими нови стимули, за да се осигури растеж на производството както от вече експлоатирани, така и от нови участъци\", се предупреждава в анализа.АКРА прогнозира, че добивът на петрол в Русия през 2018 г. ще бъде в размер на 547 млн. тона, от които 24,3 млн. тона ще дойдат от нови петролни находища. През 2019 г. той ще нарасне до 561,7 млн. тона, през 2020 г. - до 570,6 млн., а през 2021 г. ще достигне 576,5 млн. тона.Международната агенция по енергетика през март съобщи, че производството на петрол и кондензат в Русия през следващите няколко години ще продължи да нараства, но в началото следващото десетилетие то може да достигне до предела си и да тръгне към спад на фона на санкциите и ситуацията с данъчното облагане в сектора.", "date": "2018.06.20", "title": "Санкциите на Запада принуждават Русия да ограничи добива на петрол "}
{"url": "https://news.bg/crime/kamion-izsipa-prast-varhu-dyunite-na-plazh-koral.html", "text": "\"Има подход като се мушкаш между шубраците и лазиш като хлебарка, само и само да стигнеш до плаж Корал...\". Това е пост в социалната мрежа Фейсбук, който разкрива достъпа до един от бургаските плажове, известен до скоро с възможността си за къмпингуване.Описанието за странния достъп до плажа е направено часове след информацията, че камион е изсипал купчина чернозем върху дюните на плаж Корал.Във вторник вечерта в социалната мрежа от групата \"Да запазим Корал\" бе подаден сигнал за камион, който унищожава дюните.\"Това е камионът (А 1691 ВР), който изсипа купчина чернозем върху дюните на плаж Корал! Към дата 18/06/2018 МПС с ДКН A1691BP и номер на рама 54112002385789 няма активна застраховка \"Гражданска отговорност\". За последните 2 години този камион няма застраховка Гражданска отговорност!\", пише в сигнала.Според авторите на сигнала община Царево с бездействието си помага на беззаконието. Околностите на плаж Корал са подложени на екологична агресия от страна на частници, организации и община Царево.\"Миналата година министър Ангелкова седя да ровичка по палатките на къмпингуващите с надеждата да намери някоя скътана десетка трева, дали и сега ще е толкова активна? А дано, ама надали\", пише в сигнала.Авторите на сигнала припомнят индианска поговорка. \"Обичай земята. Тя не ти е наследство от твоите родители, тя е твоят дълг към твоите деца. Когато бъде отсечено последното дърво, когато бъде отровена последната река, когато бъде уловена последната птица - едва тогава вие ще разберете, че парите не стават за ядене... \".Пред bTV от община Царево коментираха, че пътят не е общински. Представителите на фирмата, заградила терените, не знаеха кой е изсипал пръстта.Охранителите на плажа обвиняват плажуващите на Корал, че премахват коловете на оградата, за да могат да влизат с автомобилите си по-близо до ивицата.От своя страна къмпингарите и хората, които идват само на плаж там, се оплакват, че подходът към плажа е ограничен от всички страни.\"Допускам, че е възможно самата охрана да си вади коловете, защото коловете са и откраднати, но затова ни набеждават нас, хората, които посещаваме плажа\", каза Атанас Русев от сдружение \"Да запазим Корал\".Към момента се твърди, че от министерствата на туризма и на регионалното развитие са изпратили проверяващи на поредния сигнал.От МТ потвърдиха пред News.bg, че има сигнал за изсипан чернозем върху черноморските дюни, но към момента няма никаква яснота по него.", "date": "2018.06.20", "title": "Камион изсипа пръст върху дюните на плаж Корал"}
{"url": "https://news.bg/world/v-italiya-obyaviha-prichinata-za-prebroyavaneto-na-tsiganite.html", "text": "Планът на правителството на Италия да проведе преброяване на циганите в страната има за цел да \"помогне\", а не да вреди на циганската общност. Това увери заместник-министърът на външните работи на Италия Гулиелмо Пичи, цитиран от \"Политико\".Пред радио Би Би Си политикът от крайнодясната партия \"Лига\" отхвърли обвиненията, че планът е дискриминационен, подчертавайки, че Рим иска да разтури \"всички незаконни катуни, където живеят предимно цигани\" и да ги интегрира в обществото.Пичи добави, че голяма част от циганите се препитават с \"кражби или дребни престъпления\" в Италия. По думите му властите не знаят гражданския им статут и дали децата ходят на училище.\"Планът ни е да разтурим катуните и да ги интегрираме. Наше задължение е да проверим кои са те и къде живеят, за да им предоставим социални услуги\", поясни дипломатът.\"\", каза Пичи и допълни, че планът \"има за цел подпомагане на циганите, отколкото да им навреди\", и двустранни споразумения с други държави ще позволят на Италия да връща тези, които извършват престъпления.", "date": "2018.06.20", "title": "В Италия обявиха причината за преброяването на циганите"}
{"url": "https://news.bg/politics/sotsialnata-pensiya-za-starost-stava-125-58-lv-ot-1-yuli.html", "text": "С по-малко от 5 лева се увеличава социалната пенсия за старост. От 120,98 лв. тя става 125,58 лв. от 1 юли 2018 г. Това предвижда приетото от Министерския съвет Постановление за определяне на нов размер на този вид пенсия, съобщиха от Министерския съвет.Промяната ще доведе до увеличаване на пенсиите, които не са свързани с трудова дейност, тъй като по закон техният размер се определя в зависимост от социалната пенсия за старост. Това са пенсиите за военна и гражданска инвалидност, социалната пенсия за инвалидност и персоналната пенсия.Ще се повишат и нормативно установените добавки към пенсиите, които се определят в процент от социалната пенсия за старост.", "date": "2018.06.20", "title": "Социалната пенсия за старост става 125,58 лв. от 1 юли"}
{"url": "https://news.bg/tourism/opredeliha-kontsesioneri-za-plazhove-v-primorsko-i-sv-sv-konstantin-i-elena.html", "text": "Правителството определи концесионерите на морските плажове \"Приморско-централен\", община Приморско и \"Св. Св. Константин и Елена - голям плаж\", община Варна. Концесионерите са определени след проведени конкурси и ще стопанисват плажовете за срок от 15 години.За концесионер на плаж \"Приморско-централен\" е определен \"СОФ ПРОЕКТ ИНЖЕНЕРИНГ\" ЕООД. Той ще предлага цена на чадър и на шезлонг от по 1 лв. в платената зоната на плажа.Плажът \"Св. Св. Константин и Елена - голям плаж\" ще се стопанисва от \"Свети Свети Константин и Елена Холдинг\" АД. Цената за ползване на чадър и шезлонг е от по 10 лв.Размерът на концесионните плащания за всяка календарна година от срока на концесиите е определен съгласно приетата от Министерския съвет Методика за определяне на минималния размер на концесионното плащане за морските плажове, както и предложените от концесионерите размери на отчисленията от базата за изчисляване размера на концесионното плащане.Прекратява се процедурата по предоставяне на концесия за услуга за морски плаж \"Ривиера\", община Варна, поради липса на оферта, чието съдържание да отговаря на изискванията, определени с документация за концесията.При изпълнение на законовите изисквания и в срок, Министерството на туризма ще възстанови депозитите и ще върне гаранциите за участие в конкурса на участниците.", "date": "2018.06.20", "title": "Определиха концесионери за плажове в Приморско и Св. Св. Константин и Елена"}
{"url": "https://news.bg/world/es-shamarosa-sasht-s-mita-za-eur2-8-mlrd.html", "text": "В петък ЕС налага мита върху внос на американски продукти в размер на 2,8 милиарда евро, се казва в съобщение на Европейската комисия.Комисията окончателно одобри ответните мита, след като от 1 юни в сила влязоха американски мита върху внос на стомана и алуминий. Мерките на Брюксел бяха предвидени за 1 юли, но ЕК реши по-рано да ги наложи.В съобщението на ЕК се отбелязва, че мерките, които влизат в сила от петък (22 юни), ще засегнат американски стоки за 2,8 милиарда евро.В списъка влизат стомана, алуминий, селскостопански стоки и други продукти. Пояснява се, че мерките са в съответствие с правилата на Световната търговска организация.Еврокомисарят за търговията Сесилия Малмстрьом обяви, че ЕС не искаше да изпада в тази позиция, но едностранното и неоправдано решение на САЩ остави Брюксел без избор.Тя пояснява, че отговорът е примерен, пропорционален и в напълно съответствие с правилата на Световната търговска организация. Еврокомисарят допълва, че ако САЩ решат да отменят тарифите, ЕС ще стори същото.ЕС ще балансира двустранната търговия със САЩ като взема за основа стойността на износа на европейска стомана и алуминий, засегнат от действията на Вашингтон, който е в размер на 6,4 милиарда евро. Останалите мита в размер на 3,6 милиарда евро ще бъдат наложени на по-късен етап.Списъкът със засегнатите продукти можете да разгледате ", "date": "2018.06.20", "title": "ЕС „шамароса” САЩ с мита за €2,8 млрд. "}
{"url": "https://news.bg/education/kabinetat-reshava-defitsita-na-kadri-sas-zashtiteni-spetsialnosti.html", "text": "Кабинетът одобри Списък със защитени специалности и такива, по които е налице недостиг на квалифицирани кадри на пазара на труда беше одобрен на Министерски съвет.Одобрени са и критериите за определянето им и условията и реда за допълнително финансиране за издръжка на паралелки за придобиване на квалификация по защитени специалности от професии и по специалности от професии, по които в бъдеще се очаква да има дефицит да специалисти.Документът е част от изпълнението на разпоредбите на Закона за професионалното образование и обучение. Законът определя \"защитената специалност от професия\" като част от професия, която е от значение за икономическото развитие на съответната област и има потребност от квалифицирани кадри.Допълнително финансиране за обучението в защитените специалности пък е предвидено в Закона за предучилищното и училищното образование.Действията на правителството в тази посока са с цел осигуряването на оптимални условия за организиране и провеждане на качествено професионално образование и обучение по специалности от професии в държавните или общинските училища.Така от министерски съвет смятат, че ще се задоволи гладът за квалифицирани специалисти.Включването на защитените специалности ще създаде и възможност за изпълнението на регионални програми и проекти за областта, чиято реализация би била застрашена.Обучение за специалности в нови или високотехнологични сектори ще бъде осигурено с новия нормативен акт.За целта е необходимо създаването на междуведомствена комисия към министъра на образованието и науката. Тя трябва да оценява съответствието на предложенията за защитени специалности от професии с определените критерии за уникалност по териториален признак и уникалност по съдържание.Изготвя се проект на първоначален Списък със защитени от държавата специалности от професии. Ежегодно той ще бъде актуализиран.", "date": "2018.06.20", "title": "Кабинетът решава дефицита на кадри със защитени специалности"}
{"url": "https://news.bg/education/otpuskat-948-235-lv-za-transport-na-uchitelite.html", "text": "948 235 лв. допълнителни средства по бюджетите на общините за възстановяване на транспортните разходи или разходите за наем на педагогическите специалисти в детските градини и училищата за 2018 г. Сумата бе одобрена по време на редовното правителствено заседание.С парите ще бъдат възстановени 930 835 лв. за транспорт и 17 400 лв. за наем на педагогическите специалисти за 2018 г. Това е според Закона за предучилищното и училищното образование и Наредбата за условията и реда за възстановяване на транспортните разходи или на разходите за наем на педагогическите специалисти в институциите в системата на предучилищното и училищното образование.Парите се дават по списък, предоставен от кметовете на общини. В рамките на един и същи период на учителите могат да бъдат възстановявани извършените разходи или за транспорт, или за наем по месторабота.Допълнителните трансфери няма да доведат до пряко и/или косвено въздействие върху държавния бюджет. Необходимите суми са предвидени по бюджета на Министерството на образованието и науката за 2018 г.", "date": "2018.06.20", "title": "Отпускат 948 235 лв. за транспорт на учителите"}
{"url": "https://news.bg/politics/nyama-da-preobrazuvat-v-zatvoren-migrantskiya-tranziten-tsentar-v-pastrogor.html", "text": "Министерският съвет прие решение във връзка с изпълнението на организационната и техническа част на Мярка 168 \"Преобразуване на Транзитен център - с. Пъстрогор на Държавната агенция за бежанците от отворен в затворен тип център за предоставяне на убежище\" за настаняване на чужденци в процедура по международна закрила от Програмата за управление на правителството на Република България за периода 2017- 2021г.Транзитният център в с. Пъстрогор ще продължи да функционира като център от отворен тип поради ниския към момента миграционен натиск.Необходимостта от трансформиране е била необходима през 2016 г., както от високия брой лица търсещи международна закрила, така и от системното нарушаване на обществения ред в страната от такива лица, настанени в центровете от отворен тип.Преустройството е осъществено със средства по грантово споразумение с Европейската комисия за безвъзмездна финансова помощ в рамките на механизма за спешно подпомагане от Фонда \"Убежище, миграция и интеграция\".Към момента миграционната обстановка и миграционният натиск са сравнително спокойни и центърът ще продължи да функционира като център от отворен тип, като при необходимост ще бъде стартирана административната процедура по трансформирането му в затворен тип.Правителството възлага на Държавната агенция за бежанците при МС и Министерството на вътрешните работи да предприемат необходимите мерки за изменение и допълнение на грантовото споразумение.", "date": "2018.06.20", "title": "Няма да преобразуват в затворен, мигрантския транзитен център в Пъстрогор"}
{"url": "https://news.bg/crime/boy-mezhdu-shofyor-i-peshehodets-na-krastovishte-v-burgas.html", "text": "Шофьор и пешеходец се сбиха на кръстовище в Бургас, след като шофьорът за малко не ударил двама души, пресичащи на пешеходна пътека, съобщава Нова телевизия.Инцидентът е станал в ж.к. \"Изгрев\" преди седмица, но кадрите от побоя се разпространяват чак сега.На видеото се вижда как пешеходецът се опитва с жестове да обясни на водача, че на въпросното място има знак за пешеходна пътека. Шофьорът обаче изглежда не е съгласен, тъй като маркировката на асфалта почти не се вижда.Разгневен от забележката на пешеходеца, водачът слиза от автомобила си и се нахвърля върху младия мъж с удари.Възрастна жена се опитва да разтърве биещите се, но и тя е повалена на земята.", "date": "2018.06.20", "title": "Бой между шофьор и пешеходец на кръстовище в Бургас"}
{"url": "https://news.bg/int-economics/es-s-oshte-edna-vazhna-krachka-kam-niskovaglerodna-ikonomika.html", "text": "След продължителни преговори с екипите на Европейския парламент и Европейската комисия, тази нощ са били постигнати споразумения по последните две законодателни предложения от пакета \"Чиста енергия за всички европейци\", които се разглеждат по време на първото българско председателство - за изменение на директивата за енергийната ефективност и регламента за управление на Енергийния съюз.Това е още една важна крачка към реализиране на амбициозните цели на ЕС по пътя към постигане на нисковъглеродна икономика, съобщават от Министерството на енергетиката.Новата регулаторна рамка залага на балансиран подход, като предоставя гъвкавост на държавите членки. Предвидена е 32,5% индикативна европейска цел за енергийна ефективност в периода до 2030 г. За първи път държавите членки имат свободата да избират различни елементи при прилагането на политиката за енергийна ефективност, като отчитат спецификите на своите икономики и в зависимост от националните им приоритети.По регламента за управление бе приета надеждна и гъвкава рамка за климатичната и енергийна политика на държавите членки в светлината на целите за енергийна ефективност и възобновяема енергия до 2030 г. и международните ангажименти на Европейския съюз.Пакетът \"Чиста енергия за всички европейци\" е основа за превръщането на Енергийния съюз в реалност, като той ще осигури стабилност и стимул за инвеститорите при гарантиране сигурността на енергийните системи на държавите членки. ", "date": "2018.06.20", "title": "ЕС с още една важна крачка към нисковъглеродна икономика"}
{"url": "https://news.bg/crime/tispol-hvana-300-piyani-zad-volana.html", "text": "Европейската организация на службите на пътна полиция - TISPOL хвана близо 300 пияни шофьори зад волана при последната си акция срещу шофиране след употреба на алкохол или наркотици. Операцията се проведе между 4 и 10 юни на територията на цялата страна. По време на полицейската акция са проверени 19366 водачи. Общият брой нарушения, установени по време на акцията, са 387. От тях 296 са за шофиране след употреба на алкохол, а 91 - за управление МПС след употреба на дрога и нейни аналози.Най-много са пияните шофьори хванати на територията на Бургас - 23 и София - 20. Най-малко нарушения са установени на територията на Монтана и Сливен.Статистиката сочи, че отново София и Бургас са с най-много засечени случаи на управление на МПС след употреба на наркотични вещества. На територията на СДВР случаите са 15,а на ОДМВР Бургас - 9. Такива нарушения не са констатирани във Враца, Кърджали и Силистра. В рамките на операция са установени и 8 издирвани лица.Предишната полицейска операция на TISPOL, проведена между 11 и 17 декември 2017 г. са проверени общо 19070 водачи и са засечени 297 нарушения - 246 от водачите били употребявали алкохол, а 51 - управлявали МПС след употреба на наркотици.", "date": "2018.06.20", "title": "TISPOL хвана 300 пияни зад волана"}
{"url": "https://news.bg/crime/sluzhebno-prekratyavat-registratsiya-na-pps-neregistrirano-ot-nov-sobstvenik.html", "text": "От отдел \"Пътна полиция\" в ГДНП напомнят, че в края на 2017 г. влезе в сила разпоредбата на чл. 143, ал. 15 от Закона за движението по пътищата (ЗДвП) за служебно прекратяване на регистрацията на пътно превозно средство на собственик, който в двумесечен срок от придобиването не изпълни задължението си да го регистрира на свое име.Изпълнението на разпоредбата изисква технологично време за разработване на изтеглен файлсофтуер за автоматично следене на сроковете и автоматично прекратяване на регистрацията, който вече е готов и работи. След направено развитие на програмното осигуряване, от 12 юни е добавена нова функционалност в АИС \"КАТ Регистрация на ППС и собствениците им\" - служебно прекратяване на регистрацията на превозно средство, което се извършва автоматично за договори, въведени в Регистъра на ПС след 27.12.2017 г. Така, ако нов собственик не изпълни задължението си по закон, превозното му средство ще бъде дерегистрирано служебно.Също така от 6 март е изградена връзка между информационните системи на МВР и Нотариалната камара, с която се осигурява получаване на информация за договора за прехвърляне собствеността на ППС веднага след неговото сключване. Процедурата е лесна и можете да я видите как да я изпълните тук.Важно е да се знае, че управлението на превозни средства с прекратена регистрация е престъпление по смисъла на чл. 345, ал. 2 от Наказателния кодекс.Напомня се на гражданите, че от края на 2017 г. е в сила и разпоредба на чл. 145, ал. 2 от ЗДвП, където е предвидено, че приобретателят на регистрирано пътно превозно средство е длъжен в срок до един месец да регистрира придобитото превозно средство в службата за регистрация на пътни превозни средства по постоянния адрес или адрес на регистрация на собственика.При неизпълнение на задължението по чл. 145, ал. 2 от ЗДвП се налага глоба или имуществена санкция в размер 200 лв.", "date": "2018.06.20", "title": "Служебно прекратяват регистрация на ППС, нерегистрирано от нов собственик"}
{"url": "https://news.bg/economics/400-000-balgari-sistemno-rabotyat-noshtem.html", "text": "Около 400 000 българи системно полагат нощен труд.Това заяви президентът на КТ \"Подкрепа\" Димитър Манолов на дискусията: \"За достойни условия и заплащане на нощния труд и предотвратяване на последствията от него\".Заплащането на нощния труд е 25 стотинки на час и за Манолов това е най-големият проблем. Затова и от КТ \"Подкрепа\" поставят въпроса за увеличение на заплащането на нощния труд с не по-малко от 5-6% от минималната работна заплата (МРЗ) за час. По думите му - ясно е, че това на нищо не прилича. Това, за което от КТ \"Подкрепа\" настояват, е заплащането на нощния труд да бъде определено и фиксирано към обективни данни, например - към минималната работна заплата.Според синдикалния лидер проблемът е и с режима на неговото полагане, тъй като България е една от страните, които полагат най-голям нощен труд. Това трябва да бъде ограничено, защото той има изключително тежко и вредно влияние върху здравето на хората.На въпрос на news.bg какви са вредите от нощния труд и как те могат да бъдат ограничени или премахнати, той поясни, че човекът като биологичен индивид е създаден да живее през деня и да спи през нощта. Всяко нарушение на този ритъм води до вредни и социални последици.Запитан как би коментирал вчерашното заседание на Съвета за интеграция на хората с увреждания и напрежението между него и родитете на деца с увреждания, Манолов заяви, че майките са скандирали \"убиец\" и на други хора с колички и патерици, не само на него.\"Това го оставям на тяхната съвест и на тяхното възпитание. Нека скандират по мой адрес каквото поискат\", заяви Манолов и добави, че не е човек, който би търпял обидно отношение към себе си.Шефът на КТ \"Подкрепа\" оцени предложените закони като твърде нескопосани, тъй като те са направени за социалната услуга като такава. Няма как тези закони да сработят, а по-скоро, те ще влязат в колизия с цялата тази система.\"Майките на децата с увреждания и не се знае доколко са чели това нещо, което бе написано вчера\", каза още той и допълни, че законите целят да хванат малък фрагмент от цялостен пейзаж, който няма да бъде довършен до край.Манолов изрази надежда, че \"този малък скандал, в който е бил включен, ще бъде ускорен и разрешен колкото се може по-бързо\".Събитието \"За достойни условия и заплащане на нощния труд и предотвратяване на последствията от него\" се организира съвместно с Фондация \"Фридрих Еберт\".", "date": "2018.06.20", "title": "400 000 българи системно работят нощем"}
{"url": "https://news.bg/int-politics/yuzhna-koreya-vidya-v-rusiya-golyam-sayuznik-za-postiganeto-na-mir-sas-severna-koreya.html", "text": "Южна Корея и Русия споделят общата цел за пълно ядрено разоръжаване на Корейския полуостров. Това коментира южнокорейският президент Мун Дже-ин преди срещата си с руския си колега Владимир Путин по-късно днес.В интервю за руска медия, разпространено от канцеларията му, Мун охарактеризира Русия като голям съюзник в установяването на мир в региона и добави, че вярва, че мирът ще донесе просперитет на Североизточна Азия.\"Веднъж след като бъде установен мирен режим на Корейския полуостров, тогава ще настъпи епохата на развитие на икономическо сътрудничество между Южна и Северна Корея, като смятам, че това трябва да е тристранно сътрудничество, което включва Русия\", обясни той.Говорейки за историческата среща между севернокорейския вожд Ким Чен-ун и американския президент Доналд Тръмп в Сингапур на 12 юни, Мун Дже-ин изтъкна, че нейните резултати \"се оказаха впечатляващи\".\"Севернокорейско-американският конфликт продължи в продължение на 70 години. Сега е време тези две страни да се откажат от враждебността. Нов исторически момент, когато можем да установим система на солиден мир в региона, се отваря пред нас\", добавя държавният глава на Южна Корея.", "date": "2018.06.20", "title": "Южна Корея видя в Русия голям съюзник за постигането на мир със Северна Корея "}
{"url": "https://news.bg/crime/mitnichari-hvanaha-anaboli-za-130-hil-lv.html", "text": "Митнически служители заловиха анаболи за 130 хил. лв. на МП Капитан Андреево. Лекарствените вещества били открити на 18 юни в български автобус. На митническият пункт автобусът, влизащ в страната, бил определен за проверка. По-рано нито шофьорът, нито пътниците не декларирали нищо.След щателна проверка зад багажното отделение, върху леглото на шофьора, са намерени 1 869 фабрични опаковки с ампули, съдържащи различни разтвори на медикаменти, предназначени за увеличаване на мускулна маса и изгаряне на мазнини.Лекарствата са на стойност над 130 хил. лв.Митничар задържали лекарствените продукти и автобуса. Разследването продължава.", "date": "2018.06.20", "title": "Митничари хванаха анаболи за 130 хил. лв."}
{"url": "https://news.bg/economics/prez-2017-g-sa-izdadeni-8-640-knigi-po-danni-na-nsi.html", "text": "През 2017 г. са издадени 8 640 книги с тираж 4 974 355 и 1 428 брошури с тираж 1 735 424. Това показват данните на Националния статистически институт (НСИ), който ежегодно публикува данни за издадените книги и брошури, продължаващите издания (вестници, списания, бюлетини и периодични сборници), както и за електронните публикации.От статистиката посочват като източник на информацията Националната библиотека \"Св. Св. Кирил и Методий\", като основните показатели са в съответствие с методологическите изисквания на ЮНЕСКО.С уникалния идентификационен код ISBN (Международен стандартен номер на книгата) през 2017 г. са регистрирани 7 948 книги и 1 315 брошури. Това са 92.0% от всички издания, с което се предоставя възможност за търговско използване в страната и чужбина.В сравнение с предходната година през 2017 г. броят на издадените книги и брошури се увеличава с 1 538 (18.0%), а средният тираж нараства от 528 през 2016 г. на 666 през 2017 г., или с 26.1%.По тематични области според признака \"предназначение на литературата\" разпределението на изданията по раздели през 2017 г. е следното:- художествена литература за възрастни - 3 292 заглавия с тираж 1 540 хиляди;- научна литература - 1 912 заглавия с тираж 415 хиляди;- популярна литература - 1 613 заглавия с тираж 928 хиляди;- учебна литература - 1 461 заглавия с тираж 2 030 хиляди;- литература за деца и юноши - 1 262 с тираж 1 564 хил., от които 639 заглавия детска художествена литература с тираж 636 хиляди;- други - 528 заглавия с тираж 233 хиляди.През 2017 г. заглавията, издадени на оригиналния език на написване (включително на български език), са 7 410, или 73.6% от общо издадените книги и брошури. Преводните заглавия са 2 658 с тираж 2 428 хил. От тях повече от половината са преведени от английски (53.0%), следват преведените от немски - 8.0%, руски - 7.3%, и френски език - 6.9%.През 2017 г. са издавани 245 вестника с годишен тираж 196 288 хил., като спрямо предходната година заглавията намаляват със 17 (6.5%), а тиражът им - с 32 720 хиляди (14.3%).По периодичност и тираж издаваните през 2017 г. вестници се разпределят, по следния начин:- Ежедневници - 37 (15.1% от заглавията на всички издавани вестници) в тираж 124 640 хиляди.- Вестници, излизащи 2 - 3 пъти седмично - 13 (5.3% от заглавията на всички издавани вестници) в тираж 2 192 хиляди.- Вестници, излизащи един път седмично - 105 (42.9% от заглавията на всички издавани вестници) в тираж 66 557 хиляди.- Вестници, излизащи по-малко от един път седмично - 90 (36.7% от заглавията на всички издавани вестници) в тираж 2 899 хиляди.С най-голям относителен дял според признака \"предназначение\" са вестниците от тематична област \"Политически, философски, религиозни и културни издания\" - 51.0% (125 заглавия), като годишният им тираж е 101 032 хиляди.През 2017 г. най-голям брой вестници са издавани в област София (столица) - 116 заглавия, или 47.3% от всички издавани в страната.От всички вестници, издавани през 2017 г., почти 98% (240 заглавия) са на български език, а чуждоезичните са пет - три на турски и по един на английски и немски език.През 2017 г. са издадени 510 списания и 93 бюлетина, като в сравнение с 2016 г. списанията намаляват с 4.3%, а бюлетините със 7.9%.Издавани списания и бюлетини (продължаващи издания) по предназначение през 2017 година.", "date": "2018.06.20", "title": "През 2017 г. са издадени 8 640 книги по данни на НСИ"}
{"url": "https://news.bg/regions/s-10-novi-payaka-tsgm-bori-narushitelite-v-stolitsata.html", "text": "Новите \"паяци\" на Центъра за градска мобилност - ЦГМ са вече в София, с тях репатрират автомобилите нарушители до наказателните паркинги. Вчера са пуснати 4 нови \"паяка\", днес пускат всички, закупени са общо 10, коментира пред БГНЕС Румяна Милова, член на Управителния съвет на ЦГМ.Милова обясни, че в града ще се движат общо 18 машини на ЦГМ. От старите 14 оставят 8, останалите 6 се бракуват, тъй като те непрекъснато се развалят и разходите за ремонт са необосновани. Две от новите машини могат да репатрират и по-тежки автомобили, включително джипове. Назначават се и допълнителни екипи, за да се санкционират повече нарушители.Започват да обикалят столицата в търсене на нарушители, тъй като до момента са е работело само по подадени сигнали, но това се променя, допълни Милова. Най-много нарушители има по велоалеята при болница \"Токуда\", бул. \"Джавахарлал Неру\" в \"Люлин\", по бул. \"Тодор Александров\" при 32-ро училище, по бул. \"Симеоновско шосе\" и в \"Студентски град\".ЦГМ обещава скоро да решат проблема с паркирането на забранени места, като паркове, градинки, велоалеи и др. Нарушителите спират на такива места, защото знаят, че има малко репатриращи автомобили и трудно се придвижат в задръстване, но и това се променя добави Милова.За шофьорите, които сами свалят скобите от автомобилите си, се предвиждат нови санкции. За счупена или свалена скоба ще се плаща 30 лева първоначална глоба, ще се плаща престоя в зоната, дори и нарушителят в този период да не е бил там, както и щетата за скобата, в размер на 200 лева. Очаква се тези промени в наредбата за движение в София да бъдат гласувани от Столичния общински съвет - СОСВ четири столични района и с 5500 места се разширява \"Зелена зона\" от 1 ноември. С 1500 нови места ще се увеличи зоната в район \"Възраждане\", със 700 в \"Красно село\", с 2200 в \"Лозенец\" и с 1100 в \"Оборище\".Зелената зона в \"Красно село\" ще обхваща улици между булевардите \"Иван Гешов\", \"Пенчо Славейков\", \"Ген. Тотлебен\" и улица \"Георги Софийски\".Във \"Възраждане\", между булевардите \"Сливница\", \"Константин Величков\", \"Александър Стамболийски\", улиците \"Гюешево\", \"Партений Нишавски\", \"Българска морава\", \"Камен Андреев\", \"Добруджански край\", бул. \"Ген. М. Д. Скобелев\" - ул. \"Опълченска\" и ул. \"Димитър Петков\".В \"Оборище\", между булевардите \"Христо и Евлоги Георгиеви\", \"Данаил Николаев\" и \"Ситняково\", и улиците \"Черковна\" и \"Султан тепе\".Зелената зона в \"Лозенец\" предвижда и \"Горен Лозенец\", който е извън последното разширение от есента на миналата година. ЦГМ инвестира 900 000 лева до есента, за ремонт на тротоари в зоните, сумата от близо 2 млн. лева, предвидени за ремонт. Очакват и около 4 млн. и 300 хил. лева приходи за година.", "date": "2018.06.20", "title": "С 10 нови паяка ЦГМ бори нарушителите в столицата"}
{"url": "https://news.bg/int-politics/kim-chen-un-blagodari-za-podkrepata-na-kitay-za-sreshtata-mu-s-tramp.html", "text": "Комунистическият вожд на Северна Корея Ким Чен-ун е благодарил на китайския президент Си Цзинпин за подкрепата му за историческата среща през миналата седмица с американския президент Доналд Тръмп, съобщава официалната севернокорейска новинарска агенция.Ким е в Пекин на третото си посещение в Китай през тази година, подчертавайки значителното подобрение в отношенията между комунистическите съседи.В информация на Корейската централна новинарска агенция (KCNA) се посочва, че Ким е изразил благодарността си пред Си по време на срещата им вчера, по време на която Си \"даде висока оценка и продължителни сърдечни поздравления\" на Ким във връзка със срещата.KCNA допълва, че по време на банкет, организиран от Си, Ким също така коментирал, че Пхенян и Пекин виждат отношенията им да се превръщат в \"безпрецедентни специални отношения\".На срещата с Тръмп в Сингапур Ким обеща да работи за ядрено разоръжаване в замяна на гаранции за сигурност от страна на САЩ. САЩ и Южна Корея отмениха голямо съвместно военно учение, което беше планирано за август, като това се разглежда като голяма победа за Северна Корея и нейните основни съюзници - Китай и Русия.Китай притисна Северна Корея да предприеме икономически реформи и предложи перспективата за увеличени търговия и инвестиции, ако занапред Пхенян постигне напредък в преговорите за изоставяне на програмите си за ядрени оръжия и междуконтинентални балистични ракети.Китайските медии съобщиха, че по време на вчерашните разговори Си е казал на Ким, че се надява Пхенян и Вашингтон да изпълнят изцяло резултатите от срещата на върха и че Китай \"както винаги ще играе конструктивна роля\" в този процес.САЩ отдавна гледат към Китай да използва влиянието си спрямо Северна Корея, за да го накара да преговаря, но посещението на Ким идва, докато отношенията между Пекин и Вашингтон са подложени на изпитание от голям търговски спор.Ким се очаква да се прибере в Пхенян днес.", "date": "2018.06.20", "title": "Ким Чен-ун благодари за подкрепата на Китай за срещата му с Тръмп"}
{"url": "https://news.bg/crime/vlak-blasna-vazrasten-mazh-na-gara-busmantsi.html", "text": "Бързият влак от Видин за София блъсна възрастен мъж на гара в Бусманци. Мъжът преминавал по релсите между два перона. Полицията в Лом получила сигнал за инцидента на 19 юни след обяд. Властите установили, че в 13:48 часа пристигащият влак е блъснал възрастния мъж. 52-годишният машинист забелязал, че мъж преминава от перон № 2 към перон № 3 по релсите. Машинистът веднага подал звуков сигнал и задействал спирачките.На км. 94+323 блъска в ръката преминаващия 82-годишен мъж от София, който от удара пада на перона. Незабавно е оказана първа помощ на пострадалия, но той е починал на перона преди да пристигне линейка.Пробите на двамата машинисти са наличие на алкохол в кръвта са отрицателни. Разследването по случая продължава.", "date": "2018.06.20", "title": "Влак блъсна възрастен мъж на гара Бусманци"}
{"url": "https://news.bg/politics/rumen-radev-balgariya-e-navsyakade-kadeto-ima-balgarski-pesni-rech-i-balgarski-duh.html", "text": "\"Вие показвате, че България е навсякъде, където има български песни, българска реч и български дух\". С тези думи президентът Румен Радев се обърна към сънародниците ни в Братислава.Ученици от Българското средно образователно училище \"Христо Ботев\" в словашката столица изпълниха български песни. Президентът им благодари, че не забравят традициите и корените си, информираха от администрацията на президента.Отношението към българите в Словакия е на изключително високо ниво. Сънародниците ни тук дават прекрасен пример, че страната ни е съвременна държава, отворена към света. Това каза Радев на среща с представители на българската общност в Братислава, която бе в първия ден от официалното посещение на държавния глава в Словашката република.Високата оценка към сънародниците ни в Словакия е формирана още преди век от българските градинари. Те са станали символ на трудолюбие, почтеност и лоялност, заяви държавният глава. Тези прекрасни впечатления се \"умножават\" с идването на последните поколения наши сънародници. Те показват, че българинът е висококвалифициран в съвременните технологии, заяви държавният глава.Според Румен Радев, всеки, който с труда си гради кариера, допринася и работи за България, защото страната ни е част от европейското семейство, отворена към света.В Братиславския замък за среща с Румен Радев се събраха наши сънародници и семействата им, учители и ученици от Българското училище \"Хр. Ботев\", преподаватели и студенти по българистика в университета \"Я. А. Коменски\", словашки граждани, учили у нас.Преди срещата с българите в Братислава президентът и българската делегация бяха приети от .", "date": "2018.06.20", "title": "Румен Радев: България е навсякъде, където има български песни, реч и български дух"}
{"url": "https://news.bg/world/oshte-prez-2012-i-2013-g-gruevski-se-saglasi-na-gorna-i-severna-makedoniya-razkri-zaev.html", "text": "Премиерът на Македония Зоран Заев съобщи, че още през 2012 и 2013 г. на преговорите Никола Груевски и ВМРО-ДПМНЕ са се съгласили на имената \"Горна Македония\" и \"Северна Македония\" за всеобща употреба.Не за първи път е прието име за всеобща употреба, каза Заев в интервю за македонския Канал 5.\"\", обясни министър-председателят и допълни, че никога не е оповестявал тази \"бомба\", за да не навреди на преговорната позиция на Македония.Заев съобщи, че има вероятност парламентарното мнозинство да поиска импийчмънт на президента Георге Иванов, ако не се подпише под споразумението с Гърция след благоприятен резултат на референдума.Бившият премиер и лидер на ВМРО-ДПМНЕ Никола Груевски незабавно отговори и отхвърли разкритията на Заев.Той подчерта, че с партията никога не са променяли името и описа сключеното преди няколко дни споразумение като национална катастрофа. Груевски нападна Заев за отстъпките, които е направил в полза на Гърция.Днес се очаква парламентът на Македония да ратифицира договора с Гърция за Северна Македония.", "date": "2018.06.20", "title": "Още през 2012 и 2013 г. Груевски се съгласи на Горна и Северна Македония, разкри Заев"}
{"url": "https://news.bg/politics/bsp-vnese-vtoriya-vot-na-nedoverie.html", "text": "Червените внесоха мотивите за вот номер 2 срещу кабинета Борисов 3.Правителството на Бойко Борисов е вредно за всеки български гражданин, опасно е за България и трябва да си ходи, заяви Елена Йончева. Според червената депутатка е очевидно за всички и за всеки български гражданин, че това правителство не се справя със своето основно задължение. МВР и правителството са се провалили в сигурността, по мнението й.Очевидно е, че доверието на българските граждани в работата на МВР е спаднало драстично, категорична е Йончева, която е установила, че българският гражданин вече не вярва на МВР. Увеличават се неразкритите убийства, телефонните измами също остават бич за обществото, а неразкривсемостта за миналата година е 85%.Иван Иванов пък посочи, че БСП не е водила преговори с никоя политическа сила. Всяка политическа сила има реален шанс да подкрепи мотиви, които показват сериозността на проблема, смята той.Пирпомняме, още когато  към правителството, от БСП заявиха, че няма да търсят предварително политическа подкрепа от други партии в парламента.Намерението бе обявено след , когато при катастрофа двама загинаха, а трети бе ранен. От ДПС обявиха, че ще подкрепят вота на недоверие като опозиция, но виждат и други смислени теми като здравеопазването.", "date": "2018.06.20", "title": "БСП внесе втория вот на недоверие"}
{"url": "https://news.bg/crime/nameriha-dva-trupa-kray-kubrat.html", "text": "Телата на двама души са намерени край Кубрат. 28-годишен мъж от града подал сигнал около 14:00 часа на 19 юни, че е намерил труп на жена в гориста местност на изхода от Кубрат посока Разград.Екип на полицията веднага е изпратен на място. Властите установили, че тялото е на 37-годишна жена от село Брестовене. По тялото й имало видими следи от насилие. Тя имала разкъсно-контузна рана в областта на главата.Близо до мястото, на което са открили жената, униформените намерили 41-годишен мъж, обесен на дърво.Впоследствие станало ясно, че мъжът и жената живеели заедно на семейни начела.", "date": "2018.06.20", "title": "Намериха два трупа край Кубрат"}
{"url": "https://news.bg/world/italianski-korab-s-522-migranti-akostira-v-sitsiliya.html", "text": "Кораб на италианската брегова охрана с повече от 500 имигранти, включително десетки, спасени от американските ВМС до Либия през миналата седмица, акостира на пристанище в Сицилия във вторник вечерта, информира АФП.Само преди дни вътрешният министър на Италия Матео Салвини забрани на кораби на неправителствени организации с мигранти да акостират на италиански пристанища.Корабът Diciotti с 522 души акостира в Поцало, обявиха от Върховния комисариат на ООН за бежанците в Италия.Те са спасени при множество операции, 42 души са спасени от удавяне и те се нуждаят от спешна медицинска помощ, пояснява агенцията.Дузина мигранти, включително шест деца, три жени и един мъж, вече са закарани в Поцало и за тях се грижи Италианският червен кръст.Не е ясно дали са част от групата от 41 мигранти, спасени от USNS Trenton край Либия през миналата седмица. Те бяха прехвърлени на Diciotti.Екипажът на американския транспортен кораб също забеляза 12 тела във водата.Намиращ се в близост кораб на организацията Sea Watch предложи помощ за транспортиране на мигрантите до италианско пристанище, но властите отказаха.Салвини предупреди, че няма да се разрешава на кораби на неправителствени организации да стоварват \"човешки товар\" на италианските пристанища.Миналата седмица новото италианско правителство забрани на кораб на неправителствена организация с повече от 600 мигранти да акостира в Италия, което предизвика дипломатически скандал с Франция.", "date": "2018.06.20", "title": "Италиански кораб с 522 мигранти акостира в Сицилия"}
{"url": "https://news.bg/press/2000-shte-vzemat-pensiya-nad-1040-leva-detsa-s-dalgi-kosi-aut-ot-vodnite-parzalki.html", "text": "2000 ще вземат пенсия над 1040 леваОколо 2000 ще са първите българи, които ще вземат пенсия над тавана - 1040 лв., през втората половина на 2019 г.Тогава ще отпадне ограничението на новоотпуснатите максимални пенсии.\"Националният осигурителен институт (НОИ) не разполага предварително с всички необходими параметри, участващи в пенсионната формула, поради което не може да се определи точен размер на най-високата пенсия, отпусната след тази дата\", обясниха от института пред \"24 часа\".91 на сто от шофьорите се смятали за безгрешни Девет от всеки 10 български шофьори се смятат са безгрешни на пътя. Само 9% си признават, че карат рисково, а от тях едва 6% - опасно. В същото време 73% от водачите са убедени, че всички други участници в движението са по-скоро рискови. Това сочат представените вчера данни от национално проучване на агенция \"Експлика\", направено по поръчка на застрахователни брокери.Деца с дълги коси аут от водните пързалки Въпросните ограничения са записани в правилата за ползване на подобни съоръжения. Друго изискване, което трябва да се спазва при атракционите, включително и надуваемите замъци, станали много популярни напоследък, е да не се надвишава капацитетът им, защото по този начин се увеличават значително рисковете за безопасността на малчуганите. Наскоро, най-вероятно поради подобно надвишаване на капацитета, на водна пързалка в морски курорт в съседна Турция загина българско дете.Новият закон за хората с увреждания опря до 100 млн. леваДопълнителни около 100 милиона лева на година ще са нужни за обезпечаването на нов закон за личната помощ. Той ще обхване 77 104 души. По-леките случаи ще получат по 2 часа на ден, което означава 42 часа месечно. За да получат лична помощ хората с увреждания ще трябва да минат индивидуална оценка на потребностите си.В момента държава отделя около 260 млн. лв. за хората с увреждания.\"Няма да позволя да бъдат засегнати правата на нито един човек с увреждания, нито този закон да се реализира за сметка на друга група хора с увреждания\", категорична бе Манолова.Никой не е виновен за 15-те жертви в Горни Лом Четири години след взрива в завод \"Миджур\" в Горни Лом, при който загинаха 15 души, Окръжният съд във Видин обяви и четиримата обвиняеми за невинни. Мотивите за решението ще излязат по-късно, но очевидно според съда загиналите сами са виновни за трагичната си участ.Цехът за утилизация гръмна на 1 октомври 2014 г. Опустошението беше толкова голямо, че загиналите не можеха да бъдат разпознати. Тогавашният здравен министър Мирослав Ненков съобщи, че всичко на мястото на взрива се е изпарило.Ревизия понижи чуждите инвестиции до 113 млн. евро към априлреките чуждестранни инвестиции в България достигат 113 млн. евро за периода януари - април тази година, показват последните данни на Българската народна банка (БНБ). Месец по-рано размерът беше по-голям, но ревизия на централната банка е намалила сумата основно заради понижени оценки на размера на дълговите инструменти. За сравнение, през същия период на миналата година чуждестранните вложения достигнаха ниво от 229 млн. евро.БСП призова парламентът да е без лятна ваканцияБез августовска ваканция ще останат депутатите, ако бъде прието предложението на БСП Народното събрание да работи лятото. Корнелия Нинова обясни, че ПГ \"БСП за България\" ще настоява парламентът да работи, докато не бъдат решени проблемите на майките на деца с увреждания. Не е човешко и нормално депутатите да лежат по плажовете, а майките с децата да лежат в палатките и по жълтите павета, обясни тя, визирайки готовността на родителите да седят в палаткови лагери, докато не бъдат приети специални закони за децата с увреждания.Нинова подчерта, че е необходим нов модел на грижа за хората с увреждания. Тя уточни, че Министерството на труда и социалната политика обсъжда три закона: Закон за хората с увреждания, Закон за социалните услуги и Закон за личната помощ.", "date": "2018.06.20", "title": "2000 ще вземат пенсия над 1040 лева, Деца с дълги коси аут от водните пързалки"}
{"url": "https://news.bg/disasters/vzriv-v-metroto-na-london.html", "text": "Взрив е станал в станцията на лондонското метро Саутгейт, съобщава в. \"Сън\". Забелязва се засилено полицейско присъствие в района.Станцията Саутгейт се намира в северен Лондон. Експлозията е станала във вечерен час пик.Властите не разкриват причините за взрива. В момента е известно, че поне петима души са били ранени. Част от тях са приети в болница.Районът на метрото е отцепен от близо 60 полицаи. Кучета проверяват за бомби.Пред Саутгейт са спрели линейки и полицейски коли.В момента полицията се опитва да установи причината за взрива, довел до големи забавяния по метролиния \"Пикадили\".Малък брой хора получават медицинско лечение, но няма данни за сериозни наранявания, заявиха силите на реда.", "date": "2018.06.20", "title": "Взрив в метрото на Лондон"}
{"url": "https://news.bg/int-politics/klyuchov-sayuznik-na-tramp-podade-ostavka.html", "text": "Заместник-ръководителят на канцеларията на Белия дом Джо Хегин подаде оставка.Агенцията АП уточнява, че Джо Хегин се оттегля от поста на 6 юли. Той се завръща в частния сектор.Джо Хегин бе начело на планирането на срещата между президента Доналд Тръмп и севернокорейския лидер Ким Чен-ун. Двамата държавни глави се видяха в Сингапур миналата седмица, подава оставка.Той е поредният политик, който изоставя Доналд Тръмп.", "date": "2018.06.20", "title": "Ключов съюзник на Тръмп подаде оставка"}
{"url": "https://news.bg/disasters/kaso-saedinenie-e-predizvikalo-vzriva-na-sautgeyt.html", "text": "Взривът в лондонското метро не е свързан с тероризъм, съобщи Ройтерс. Агенцията се позова на британската полиция.Според нея взривът на станция Саутгейт е причинен от късо съединение.Взрив е станал в станцията на лондонското метро Саутгейт, съобщава в. \"Сън\". Забелязва се засилено полицейско присъствие в района.Станцията Саутгейт се намира в северен Лондон. Експлозията е станала във вечерен час пик.", "date": "2018.06.20", "title": "Късо съединение е предизвикало взрива на Саутгейт"}
{"url": "https://news.bg/world/ot-gaza-izstrelyaha-raketi-po-izrael.html", "text": "От ивицата Газа бяха изстреляни 13 ракети по Израел. Четири от тях бяха прихванати, съобщиха от израелската армия за вестник \"Аарец\".Информация за жертвите и разрушението в момента няма. Също така не се съобщава кой може да е изстрелял ракетите.По-рано израелската армия съобщи на Twitter, че пет ракети от Газа са били изстреляни по Израел.Също така беше съобщено, че израелските военновъздушни сили са обстреляли ивицата Газа.", "date": "2018.06.20", "title": "От Газа изстреляха ракети по Израел"}
{"url": "https://news.bg/world/iskat-es-da-ima-savet-za-sigurnost.html", "text": "Франция и Германия подкрепят разработването на нови формати за сътрудничество между страните от ЕС. Това се посочва в изявление, публикувано от пресслужбата на германското правителство след междуправителствени консултации между двете страни. По-специално Париж и Берлин подкрепят създаването на Съвета за сигурност на ЕС.Съвместното изявление на двете страни подчертава, че през последните години съюзът е изправен пред нови заплахи. Те включват увеличаване на миграцията, \"променяща се среда на сигурност, конкурентоспособност и иновации, дигитална революция и необходимостта да се направи еврозоната по-устойчива. \"Франция и Германия споделят убеждението, че единственият адекватен отговор на тези предизвикателства е европейското сътрудничество. Некоординираните мерки, предприети на национално равнище, водят само до неуспех и освобождаване \", се казва в документа.В светлината на новите предизвикателства страните от ЕС трябва да обсъдят нови форми на сътрудничество. Сред тях Париж и Берлин са обсъждали създаването на Съвета за сигурност на Съюза. Освен това страните от ЕС трябва да \"продължат съвместните си усилия за развитие на военните способности\".Както беше отбелязано от Bloomberg, един от най-важните елементи на последните преговори френско-германските беше принципно споразумение в Париж и Берлин за развитие на общ бюджет на ЕС и да се засили ролята на Европейския механизъм за стабилност в развитието и наблюдението на програмите за финансова помощ.Франция ще ръководи разработването на ново поколение боен самолет заедно с Германия. Това предвижда споразумение, подписано от двете страни, съобщават от министерството на отбраната в Париж.Новата машина трябва да замени френските изтребители Рафал и германските Юрофайтър след 2040 г. Според споразумението работата по проекта трябва да започне преди края на годината.Франция и Германия са се споразумели германската страна да ръководи разработката на нов танк, която трябва да стартира до средата на 2019. Танкът трябва да влезе на въоръжение през 2035 година. Париж и Берлин са се договорили още за обща артилерийска система, както и за планове за изстрелване на военен сателит.", "date": "2018.06.20", "title": "Искат ЕС да има Съвет за сигурност"}
{"url": "https://news.bg/world/turtsiya-poluchava-iztrebitelite-f-35.html", "text": "В четвъртък по време на церемония във Форт Уърт в Тексас, Турция ще получи първите американски изтребители F-35. Конгресът се противопостави на тази стъпка, заяви Си Ен Ен.Турските пилоти вече са пристигнали в авиобазата в Аризона и скоро ще започнат обучение.През април, група американски сенатори предложи да се ограничи доставката на F-35 на Турция, обяснявайки решението си с думите, че президентът Реджеп Тайип Ердоган пое по пътя на \"безразсъдно управление и не обръща внимание на върховенството на закона.\"Анкара през последните седмици даде ясен сигнал, че може да търси сближаване с Русия за закупуване на въоръжение.", "date": "2018.06.20", "title": "Турция получава изтребителите F-35"}
{"url": "https://news.bg/world/sasht-napusnaha-saveta-na-oon-po-pravata-na-choveka.html", "text": "САЩ напуснаха Съвета на ООН по правата на човека, предаде АП.Държавният секретар Майк Помпео и посланикът на САЩ в ООН Ники Хейли обявиха решението на Белия дом.47-членният съвет, базиран в Женева и създаден през 2006 г., в понеделник откри нова сесия с атака срещу имиграционната политика на президента на САЩ Доналд Тръмп.Изтеглянето на САЩ от съвета беше очаквано. Съветникът на Тръмп по национална сигурност Джон Болтън се обяви против създаването на органа, когато беше посланик на САЩ в ООН през 2006 г.", "date": "2018.06.20", "title": "САЩ напуснаха Съвета на ООН по правата на човека"}
{"url": "https://news.bg/world/kanada-legalizira-marihuanata-1.html", "text": "С 52 гласа \"за\", 29 - \"против\" и два - \"въздържали се\" сенатът в Канада легализира марихуаната, съобщава Си Би Ес.Медията отбелязва, че по този начин Канада стана първата страна от Г-7, която предприема подобна стъпка. Очаква се между 8 и 12 седмици законът да влезе в сила.Премиерът Джъстин Трюдо приветства решението на сенаторите. Той посочи, че със стъпката се удря криминалния бизнес, който е печелил от търговията с марихуана.Все пак в закона влязоха стриктни регулации, които имат за цел да попречат на мафията да влезе в легалния бизнес по отглеждането на канабис. Правителството трябва да създаде публичен регистър и да не допуска офшорни капитали в отглеждането на \"тревата\". Освен това се слагат строги регулации пред рекламата на марихуаната.Легализирането на марихуаната е предизборно обещание на Джъстин Трюдо от 2015 г. Самият премиер призна, че е пушил трева с приятели \"пет или шест пъти\", включително и докато е бил депутат.Канада легализира медицинската марихуана преди близо две десетилетия. Цялостната забрана за употреба на канабис, която трябва да отпадне от 1 юли, е наложена през 1923 г.Според законодателството канадците на възраст над 18 г. ( 19 г. в някои региони) ще могат да купуват по 1 грам марихуана за 10 канадски долара от частни или държавни специализирани магазини.Притежанието на марихуана за лична употреба е ограничено до 30 грама.", "date": "2018.06.20", "title": "Канада легализира марихуаната"}
{"url": "https://news.bg/world/rumanski-dini-pokoryavat-supermarketite-v-shvetsiya.html", "text": "Румънски дини покоряват супермаркетите в Швеция, съобщава Медиафакс. Дините се отглеждат в района на Дабулени. Това е селище с 14 000 жители в Южна Румъния.Дините от неговия регион се търсят от жителите на столицата Букурещ. От няколко години вече вкусният десерт покорява и супермаркетите на Швеция.Жителите на скандинавската страна предпочитат дини, които тежат между 4 и 6 кг.", "date": "2018.06.20", "title": "Румънски дини покоряват супермаркетите в Швеция"}
{"url": "https://news.bg/education/zapochva-podavaneto-na-zayavleniya-za-klasirane-sled-7-klas.html", "text": "Започва подаването на заявления за класиране след 7 клас. Срокът е от 20 до 26 юни включително, а заявлението може да бъде подадено онлайн на  или на хартиен носител в училище гнездо. Трябва да се избере един от двата начина, защото ако има вече регистрирано заявление, системата не позволява въвеждането на ново. При кандидатстване в паралелки с професия или специалност е необходимо и медицинско свидетелство.385 са паралелките в София, като за всяка от тях се кандидатства отделно, обясни за Дарик началникът на Регионалното управление на образованието в София Ваня Кастрева: \"Няма ограничения в броя на желанията, които те ще заявят, но е излишно да бъдат повече от 20-40, защото е важно те да бъдат обмислени от гледна точка на възможностите, които детето има, чрез бала, който се образува и според интересите на детето\".Родителите могат да преценят дали детето им има шанс за класиране в дадена паралелка, като сравнят бала му с минималните балове от миналата година. След първото класиране родителят има две възможности: \"Ако той харесва класирането на своето дете, да го запише заедно с оригинала на свидетелството за завършено основно образование в училището, в което е класирано. В противен случай обаче следва в училището, в което е класиран ученикът, да се подаде заявление за участие във второ класиране. При второ класиране не се пренареждат желанията, а учениците имат възможност, участвайки на второ класиране, да се придвижат в по-предно желание или да останат на желанието, на което вече са класирани\".Не така стоят нещата при третото класиране, в което се включват само местата, останали свободни след записването на второто класиране. Тогава се подава ново заявление, в което желанията се подреждат отначало, според свободните места. Това обаче е рисково, поясни Ваня Кастрева, защото не може да се прогнозира нито колко и къде ще са свободните места, нито какъв ще е балът на учениците, които ще кандидатстват за тях: \"Моят съвет е на второ класиране те да предприемат записване на учениците, защото в противен случай, ако не се запишат, те губят мястото, на което класирани\".Първото класиране ще излезе до 3 юли, а записването на приетите ученици или подаването на заявление за участие във втори етап на класирането ще от 4 до 6 юли включително.", "date": "2018.06.20", "title": "Започва подаването на заявления за класиране след 7 клас"}
{"url": "https://news.bg/weather/slantse-i-dazhd-se-reduvat-3.html", "text": "Днес ще е предимно слънчево, след обяд с временни увеличения на облачността, но само на отделни места ще превали. Ще духа слаб, в Източна България - до умерен североизточен вятър. Максималните температури ще са между 28° и 33°, в София - около 28°.Това съобщават от НИМХ към БАН.В планините ще е предимно слънчево. След обяд, главно в масивите от западната половина от страната ще има временни увеличения на облачността и на отделни места ще превали. Ще духа умерен вятър от изток-североизток. Максималната температура на височина 1200 метра ще е около 20°, на 2000 метра - около 14°.По Черноморието ще е предимно слънчево. Ще духа до умерен североизточен вятър. Максимални температури по крайбрежието - до 27°-29°. Температурата на морската вода е 23-26°. Вълнението на морето ще бъде 2-3 бала.", "date": "2018.06.20", "title": "Слънце и дъжд се редуват"}
{"url": "https://news.bg/world/iztrebiteli-na-izrael-udariha-25-pozitsii-na-hamas-v-gaza.html", "text": "Изтребители на израелските военновъздушни сили са ударили около 25 цели в Ивицата Газа в отговор на ракетите, изстреляни оттам през нощта към Израел, съобщиха израелските въоръжени сили.\"Терористичната групировка \"Хамас\" взе под прицел израелски цивилни през нощта с тежко ракетно нападение и тласка Ивицата Газа и местните цивилни по все по-лош път\", написа говорителят на израелските въоръжени сили в \"Туитър\", като предупреди \"Хамас\", че ще \"понесе последствията за умишленото вземане под прицел на израелски цивилни\".Преди това самолети на израелските военновъздушни сили удариха позиции на \"Хамас\" три пъти през нощта, удряйки \"11 терористични цели в четири военни бази, принадлежащи на терористичната групировка \"Хамас\", включително подземна тренировъчна база\".Според израелските военни \"Хамас\" е изстрелял общо около 45 ракети от Газа към Израел през нощта.  ", "date": "2018.06.20", "title": "Изтребители на Израел удариха 25 позиции на \"Хамас\" в Газа"}
{"url": "https://news.bg/int-politics/rusiya-se-kandidatira-za-chlenstvo-v-saveta-na-oon-po-pravata-na-choveka.html", "text": "Русия е подала кандидатурата си за членство в Съвета на ООН по правата на човека за периода между 2021 и 2023 г., часове след оттеглянето на САЩ от съвета, съобщават руските медии, цитирайки постоянната мисия на Русия в ООН.\"Русия ще продължи ефективната си работа в Съвета по правата на човека за поддържане на равен диалог и сътрудничество в сферата на правата на човека. По тази причина Русия предложи кандидатурата си за членство в Съвета по правата на човека за периода 2021-2023 г.\", посочи първият секретар на мисията на Русия в ООН Фьодор Стржижовски.По-рано посланикът на САЩ в ООН Ники Хейли обяви оттеглянето на САЩ от съвета, обвинявайки органа на ООН, че е \"защитник на злоупотребите с правата на човека и клоака от политически пристрастия\".", "date": "2018.06.20", "title": "Русия се кандидатира за членство в Съвета на ООН по правата на човека"}
{"url": "https://news.bg/regions/pleven-mozhe-da-ostane-bez-mezhdugradski-avtobusi.html", "text": "Плевен може да остане без междуградски автобуси до София и до големите областни градове. Причината е, че Общината няма право да проведе обществени поръчки, съобщи БНР.Автобусните превозвачи ще поискат промяна на Наредбата за транспортните схеми на обществените превози на пътници с автобуси на предстоящата среща с ресорния заместник-министър на транспорта, информационните технологии и съобщенията Велик Занчев.Автобусните линии от Плевен до София, Ловеч, Бургас и Русе, и обратно, в скоро време могат да бъдат закрити. Причината е отказ от страна на Изпълнителната агенция \"Автомобилна администрация\" общината да проведе обществена поръчка за тях.Председателят на браншовото сдружение в област Плевен Палушка Георгиева обясни, че автобусните линии не отговарят на изискването на Наредба 2 - да има 60-минутен интервал между две разписания, с две еднакви спирки, в едно направление.", "date": "2018.06.20", "title": "Плевен може да остане без междуградски автобуси "}
{"url": "https://news.bg/crime/obshtinski-sluzhitel-razbra-che-e-obyaven-za-natsionalno-izdirvane-na-gisheto-na-kat.html", "text": "Общински служител разбра, че е обявен за национално издирване, без да подозира. Мъжът има постоянен адрес, не е криминално проявен, но въпреки това бил задържан, докато си подавал документите в КАТ, информира bTV.Иван Димитров е на 27 години и работи като здравен медиатор в община Твърдица. От години живее със семейството си на постоянен адрес в град Шивачево.Димитров е обявен за издирване преди четири месеца. Без да подозира това, отишъл да подава документи за професионален шофьор на гишето на КАТ - Сливен. Там задържали документите му и извикали патрулка, а полицаи го отвели в районното управление.Докато полицаите го отвеждали с полицейския автомобил в неизвестна за него посока, Иван попитал за какво става въпрос. Попитал дали става дума за фишове и научил, че е обявен за общонародно издирване. В патрулката не получил отговор на въпроса за какво точно е издирван.В полицията разбрал, че от 19 февруари е обявен за общодържавно издирване като свидетел по досъдебно производство. Категоричен е, че никой не го е търсил на постоянния му адрес и не е получавал призовка. Мъжът работи в Шивачево към община Твърдица, кабинетът му е срещу местното полицейско управление, всички полицаи го познават.Един от начините за откриване на свидетели е задържането им пред гишетата, когато потърсят административна услуга.За преживения стрес и уронване на престижа си Димитров обмисля да потърси отговорност от институциите.", "date": "2018.06.20", "title": "Общински служител разбра, че е обявен за национално издирване на гишето на КАТ"}
{"url": "https://news.bg/int-politics/shtati-v-sasht-otkazvat-da-se-saobrazyavat-s-politikata-na-tramp-kam-imigrantite.html", "text": "Пет американски щата отказват да разположат войници от Националната гвардия на границата между САЩ и Мексико в контекста на нарастващия протест срещу спорната политика към имигрантите на администрацията на президента Доналд Тръмп, която доведе до разделяне на деца имигранти от техните родители, съобщават американските медии.Губернаторите от Демократическата партия в щатите Колорадо, Ню Йорк и Вирджиния, както и губернаторите от Републиканската партия на щатите Мериленд и Масачузетс обявиха, че няма да изпращат служители от подразделенията на Националната гвардия в техния щат на границата.\"Няма да бъдем съучастници в тази продължаваща човешка трагедия\", изтъкна губернаторът на Ню Йорк Андрю Куомо, който е демократ.\"В лицето на нечовешкото отношение на федералното правителство към семействата на имигранти, Ню Йорк няма да разположи Националната гвардия на границата\", написа Куомо в \"Туитър\".Лари Хоган, републиканският губернатор на Мериленд, заяви, че няма да изпраща каквито и да е служители на Националната гвардия на границата, \"докато тази политика на разделяне на деца от техните семейства не бъде отменена\".Хоган допълни, че е разпоредил на 4-членен екипаж на хеликоптер, който е бил разположен в пограничния щат Ню Мексико, да се \"върне незабавно\" вкъщи.\"Усилията на политиката по имиграцията трябва да се съсредоточат върху престъпниците, а не да се отделят невинни деца от техните семейства\", подчерта още Хоган.Губернаторът на Вирджиния Ралф Нортъм пък посочи, че е разпоредил изтеглянето на хеликоптер и четирима войници от Националната гвардия от пограничния щат Аризона.\"Когато Вирджиния разположи тези сили на границата, ние очаквахме, че те ще играят роля в предотвратяването на навлизането в САЩ на престъпници, наркодилъри и други заплахи за сигурността ни, а не да подкрепят политика на задържане на семейства и отделяне на деца от техните родители\", коментира Нортъм.Джон Хикънлуупър, губернаторът от Демократическата партия на щата Колорадо, подписа указ, който забранява използването на ресурси на щата \"с цел разделянето на което и да е дете от неговите родители или настойници\", практика, която той нарече \"жестока и неамериканска\".Губернаторът на Масачузетс Чарли Бейкър, който е републиканец, подчерта, че политиката е \"жестока и нечовешка\".Администрацията на Тръмп е критикувана остро в САЩ и в чужбина за политиката на разделянето на деца от семействата им, продукт на политиката на \"нулева толерантност\" към нелегалните имигранти.", "date": "2018.06.20", "title": "Щати в САЩ отказват да се съобразяват с политиката на Тръмп към имигрантите"}
{"url": "https://news.bg/crime/opitali-da-oberat-bankomat-v-sofiya.html", "text": "Провеждат се полицейски действия. Така от МВР обясниха за News.bg полицейската акция в центъра на София.Трима души са задържани след опит да оберат банкомат. Сутринта към 9 часа патрулка с полицаи се намираше пред банков клон на централния бул. \"Евлоги и Христо Георгиеви\".По информация на bTV банката, както и банкоматът пред нея, са опаковани с полицейска лента. Няма видими следи от взлом или взрив на банкомата.Малко по-късно от МВР увериха, че криминалисти на СДВР изясняват обстоятелствата около опит за интервенция върху банкомат.Минути след полунощ в нощта срещу сряда в полицията е получен сигнал за съмнително поведение на трима мъже. Те се навъртали около банкомат, монтиран на сградата на банков офис на бул. \"Евлоги и Христо Георгиеви\".На място били изпратени екипи на СДВР. При извършените заградителни действия полицаите задържали мъжете, засечени в паркиран в близост лек автомобил и ги отвели в столично районно управление. Там е установена самоличността им.Тримата са на възраст 39 и 40 години, двама от тях са с криминалистически регистрации за извършени престъпления, свързани с наркотици и с кражби.Работата по изясняването на всички факти и обстоятелства около случая продължава под наблюдението на прокуратурата.", "date": "2018.06.20", "title": "Опитали да оберат банкомат в София"}
{"url": "https://news.bg/politics/deputatite-osvobodiha-prof-kamen-plochev-ot-shefskoto-myasto-v-nzok.html", "text": "Депутатите освободиха председателя на Националната здравноосигурителна каса (НЗОК) проф. Камен Плочев със 109 \"За\", 72 \"против\" и 30 \"въздържал се\".На днешното обсъждане се събра кворум след ексцесиите миналата седмица. Денят започна кротко с гласуване на седмичния дневен ред.Само депутатът Антон Кутев от БСП се оплака, че не му се прокарва в работата на законотворците Законопроектът за лихвоточките. Вие лъжете избирателите, обвини той герберите и председателя на парламента Цвета Караянчева. Тя го успокои, обяснявайки, че ще се опита да повлияе на Менда Стаянова, председател на бюджетната комисия, за да го включи в дневния ред на комисията й.Това е един изключително добър специалист. Това е изключително отговорен човек. Това заяви депутатът от ГЕРБ Лъчезар Иванов по време на дебатите за предсрочното прекратяване на пълномощията на шефа на НЗОК Камен Плочев.17 години Иванов работел заедно с Плочев и даде висока оценка за него като лекар. Три месеца Здравната каса е на автопилот, по думите му. Това обаче повече не може да продължава. Трябва да се вземат отговорни решения, каза Иванов.Славчо Велков от БСП припомни, че , че не подава оставка. По думите му Плочев не е представил решение на ТЕЛК за нетрудоспособност.Червеният депутат припомни , при който започна кръстоносен поход срещу Камен Плочев. По мнението на Славчо Велков Касата натрупала дългове при управлението на днешния здравен министър Кирил Ананиев, който бе част от надзора на НЗОК.НЗОК продължавала да трупа дългове. Това, което правите е недостойно, обвини Велков. Катастрофата е сбор от съвкупност от трагични събития, заяви той.Депутатите от ДПС също защитиха Камен Плочев. Не професор Камен Плочев е човекът, който трябва да си подаде оставката, други хора трябва да си отидат, заяви Нигяр Джафер.В случая не става въпрос за гласуването на личното волеизявления на поредния управител на НЗОК, а за достойнството на Народното събрание и на хората, които то избира на този пост и освобождава след няколко месеца, по думите й.Според нея случаят е пореден фрагмент в задълбочаващата безизходица в системата на здравеопазването. Досега 17 управители на НЗОК са били освобождавани и се е стигнало дотам, че нито един не е изкарал пълен мандат. Днес обсъждаме една полуоставка, която е симптом за нашата дейност, добави Нигяр Джафер. Имаме време, което е безвъзвратно загубено, защото бяха допускани много грешки, каза тя. Няма невинни, подчерта Нигяр Джафер.Припомняме, в края на февруари проф. Камен Плочев бе приет в болница. Преди това здравният министър  от поста управител на НЗОК.Тогава аргументът на Ананиев беше, че  на Касата за писмото, с което поиска от Народното събрание актуализация на бюджета ѝ заради задължения.Въпреки че тогава имаше обвинения за прикриване на документи, Плочев бе категоричен, че е спазил всички законови процедури. тогава, но излезе в продължителен болничен, след като бе приет по спешност в болница.За втори път от както министър  ръководството на Министерство на здравеопазването се поражда конфликтна ситуация между ръководителите на двете институции. Кирил Ананиев , защото проф. Плочев не е информирал Надзорния съвет на НЗОК, не е уведомил и самия министър, а директно се обърнал към законодателния орган за актуализиране на бюджета. Пари трябвали, за да се платят дългове към чужди каси.Тогава Плочев изнесе близки до коректните данни. Последва спешна проверка на сумите, които дължим към чужди каси. Проверката беше предизвикана от На 14 юни  оставката на Камен Плочев.Камен Плочев бе избран за председател на Здравната каса през лятото на 2017 година. Той е 17-ият управител в 18-годишната история на Националната здравноосигурителна каса.", "date": "2018.06.20", "title": "Депутатите освободиха проф. Камен Плочев от шефското място в НЗОК"}
{"url": "https://news.bg/int-politics/frantsiya-i-germaniya-razrabotvat-novo-pokolenie-samolet-i-tank.html", "text": "Франция ще разработва ново поколение боен самолет заедно с Германия. Това предвижда споразумение, подписано от двете страни, съобщават от френското военно министерство, цитирани от местните медии.Новата машина трябва да замени френските изтребители \"Рафал\" и германските \"Юрофайтър\". Работата по проекта трябва да започне преди края на годината.Същевременно Франция и Германия са се разбрали да започнат разработката на нов танк, като работата по проекта трябва да започне до средата на 2019 г. Танкът трябва да влезе на въоръжение през 2035 г.Париж и Берлин са се договорили още за обща артилерийска система, както и за планове за изстрелване на военен сателит.", "date": "2018.06.20", "title": "Франция и Германия разработват ново поколение самолет и танк"}
{"url": "https://news.bg/politics/premierat-prie-ostavkata-na-zam-ministar-rositsa-dimitrova.html", "text": "Премиерът Бойко Борисов прие оставката, подадена от заместник-министъра на труда и социалната политика Росица Димитрова, съобщиха от Министерския съвет.Мотивът на Димитрова е създалата се обществена чувствителност във връзка с участието й в 1, проведена в Ню Йорк.Докато Димитрова бе на форума в САЩ в България майките на деца с увреждания продължаваха да стоят в палатката пред парламента с настояване държавата да поеме адекватна грижа за своите граждани. Недоволството на хората със специфични възможности от шансовете за живот и развитие, които се предоставят в страната ни дадоха мотив за приетата оставка и последвало .Тя беше на съпътстващо събитие, по думите й.", "date": "2018.06.20", "title": "Премиерът прие оставката на зам.-министър Росица Димитрова"}
{"url": "https://news.bg/int-politics/rusiya-predupredi-za-sazdavaneto-na-nova-zhelyazna-zavesa-v-evropa.html", "text": "Светът е изправен пред опити за създаване на нова желязна завеса в Европа. Това обяви заместник-министърът на външните работи на Русия Александър Грушко, цитиран от руските медии.Това ще има \"изключително негативни последици за всички държави без изключение\", уточни той по време на конференция на Асоциацията на европейския бизнес в Русия.По думите на Грушко, на Запад се е създал разказ за Русия, който няма нищо общо с реалността и който трябва да бъде преодолян.Военната активност на НАТО в близост до границите на Русия дипломатът нарекъл \"загуба на пари\" и отвличане на вниманието от други задачи, които трябва да бъдат решени в областта на сигурността.\"Трябва констатираме, че Европейският съюз не успя през последното десетилетие да намери златната среда в отношенията с нашата страна\", заключи Грушко.Отношенията между Русия и Запада се влошиха заради окупацията на Крим през 2014 г. и намесата на Москва в подкрепа на проруските сепаратисти в Източна Украйна, като в тази връзка Западът наложи санкции на Русия.", "date": "2018.06.20", "title": "Русия предупреди за създаването на нова желязна завеса в Европа"}
{"url": "https://news.bg/world/talibani-zavzeha-voenna-baza-v-afganistanskata-provintsiya-badgis.html", "text": "Талибани са убили 30 афганистански войници и са превзели военна база в западната провинция Бадгис, първата им голяма атака след прекратяване на огъня, съобщава \"Ройтерс\".Тридневното приключи в неделя. Управителят на провинцията Абдел-Кафор Маликзай коментира, че талибаните са атакували два поста за сигурност рано сутринта. Абдел-Азиз Бек, ръководител на провинциалния съвет на Бадгис, съобщава, че целта им е военна база в района на Баламергаб.\"Голям брой талибани дойдоха от няколко посоки. След часове тежки боеве бяха убити 30 афганистански войници от силите за сигурност и талибаните превзеха базата\", обяснява Бек. Петнадесет талибани са убити в други части на провинцията за една нощ, бойците са подготвяли атаките си и са разузнавали района по време на прекратяването на огъня, допълва той.Накибулах Амини, говорител на полицията в Бадгис, потвърждава смъртта на 30 войници и допълва, че талибаните са убили четирима войници в отделни атаки срещу контролно-пропускателни пунктове в същия район.Правителството призова за прекратяване на огъня с талибаните за празниците, тъй като и двете страни празнуват края на Рамадан.Президентът Ашраф Гани удължи едностранното прекратяване на огъня. Това негово решение е и критикувано, защото е позволило на талибаните да влизат свободно в правителствени територии, включително в столицата Кабул.\"Последствията могат да бъдат катастрофални\", коментира високопоставен западен дипломат в Кабул.Талибаните се борят да изгонят войските на НАТО, водени от САЩ и да победят правителството на Гани, подкрепено от САЩ, за възстановяване на шариата.", "date": "2018.06.20", "title": "Талибани завзеха военна база в афганистанската провинция Бадгис"}
{"url": "https://news.bg/world/74-ot-germantsite-ne-vyarvat-che-merkel-shte-dogovori-evropeysko-reshenie-na-migratsiyata.html", "text": "¾ от германците не вярват, че канцлерът на Германия Ангела Меркел ще успее да осигури европейско решение на спора за имиграцията, който разклати съюза между германските консерватори.Това показва социологическо проучване на Civey за вестник \"Велт\", цитирано от \"Ройтерс\".В понеделник Християнсоциалният съюз даде на Меркел ултиматум от две седмици да постигне споразумение с европейските съюзници, след като германското коалиционно правителство се пропука заради различията между баварските съюзници и християндемократите на канцлера по въпроса за миграцията.Изследването, в което са участвали 5 038 души, показва, че 74,7 на сто са скептични, докато 18,1% вярват, че Меркел ще проведе успешни преговори.Лидерът на Християнсоциалния съюз и вътрешен министър на Германия Хорст Зеехофер иска връщане на мигранти, които вече са регистрирани в други държави членки на ЕС, докато Меркел е против едностранни решения и изоставяне на политиката на отворени врати от 2015 г.Баварският вътрешен министър Йоахим Херман заяви пред Deutschlandfunk, че е оптимист, че Меркел ще сключи двустранни споразумения с другите държави за връщането на мигранти.Австрийският канцлер Себастиан Курц най-вероятно ще проведе среща с Меркел и други европейски лидери тази седмица, за да обсъдят въпроса за миграцията.", "date": "2018.06.20", "title": "74% от германците не вярват, че Меркел ще договори европейско решение на миграцията"}
{"url": "https://news.bg/politics/valeri-simeonov-ne-priema-maykite-da-otsenyavat-komandirovkite.html", "text": "Валери Симеонов изригна срещу приетата оставка на заместник-министър Росица Димитрова. На брифинг в Министерски съвет вицепремиерът бе категоричен, че тази оставка не е съгласувана с него и заяви, че очаква тя да бъде върната. \"Това е в моят ресор, не мога да се съглася, че тази оставка ще бъде приета\", заяви Симеонов. \"Тя е в моя ресор, това не е съгласувано с мен. Категорично заявявам, че това е един много добър професионалист. В държавната администрация много трудно се създават професионалисти, за да могат да бъдат по такъв лесен начин харчени и то за абсолютно безумни обвинения - затова, че е пътувала в бизнес класа самолет\", заяви Симеонов. Той посъветва всички, които разпространяват тази информация да проверят, че когато се наложи да купиш билет в последния момент, обикновено са останали места само в бизнес класа.\"Лично на мен ми се наложи преди две седмици в частен полет да купя билет бизнес класа, защото трябваше да купя два дена предварително. А къде е спала там - някой сети ли се да я попита - в общежитието на посолството. Аз мисля, че това е изключително несериозно и по този начин държавната администрация ще се обезкърви и в крайна сметка не мога да приема една такава оставка да бъде лесно подписвана и одобрена\", заяви Симеонов.Той посочи, че е уведомил премиера, че е несъгласен с оставката.\"Аз настоявам оставката да не бъде приемана, да не бъде подписвана и да не бъде освобождаван заместник-министър, който има своя професионален опит и е приет в едно такова тежко звено, каквото е Министерство на труда и социалната политика, точно тази заместник-министърка е приета от всички социални партньори. Тепърва ли ще изграждаме нови специалисти или може би си мислим, че България изобилства от професионални кадри, изграждани с десетилетия\", категоричен бе Симеонов.Вицепремиерът уточни, че заместник-министърът е от квотата на ГЕРБ.\"С оглед на сериозните сътресения, които понесе това министерство - имаше и оставка на министъра, аз мисля, че е недопустимо по такъв начин да бъде жертван и заместник-министър. Министерството има много тежка задача - съставянето на закон, който да обхване всички нуждаещи се от грижи инвалиди - това трябва да стане до края на юли. Аз мисля, че по този начин се саботира работата на министерството. То е в моя ресор, аз като вицепремиер нося отговорност, не мога да се съглася, че такава оставка ще бъде приета без да бъде съгласувана с мен\", коментира Симеонов.Според него заместник-министърът не е можела да не отиде на форума и не може България да не бъде представена.Припомняме по-рано. Росица димитрова подаде оставка заради общественото недоволство по повод участието й в , която се проведе в Ню Йорк. Тогава Димитрова пътувала до САЩ със скъп билет в бизнес класа.Докато Димитрова бе на форума в САЩ в България майките на деца с увреждания продължаваха да стоят в палатката пред парламента с настояване държавата да поеме адекватна грижа за своите граждани. Недоволството на хората със специфични възможности от шансовете за живот и развитие, които се предоставят в страната ни дадоха мотив за приетата оставка и последвало .", "date": "2018.06.20", "title": "Валери Симеонов не приема майките да оценяват командировките"}
{"url": "https://news.bg/education/roditeli-ot-asparuhovo-nastoyavat-za-speshno-vazstanovyavane-na-uchilishte.html", "text": "Родители на ученици от началното варненско училище \"Васил Левски\" създадоха инициативен комитет за възстановяване на сградата.Училището е в кв. \"Аспарухово\", където през 2014 година имаше сериозно наводнение. Родителите настояват децата им да се върнат това училище, тъй като сега учебните занятия са преместени в друга сграда, съобщи БНР.Припомняме, при  от 19 юни 2014 година загинаха 13 души.Предстои среща с ръководството на общината. Очаква се на нея да бъде обсъдено , заради която децата са преместени в други училища, тъй като оставането им в сградата може де е опасно за тях.Директорът на училището Стела Петрова каза, че наистина ситуацията е сериозна, но поне основите и стените на сградата са здрави.\"Проблемът е в покривната плоча - не е изпълнена конструктивно правилно. Тази плоча натежава и е страшно. Отводнителната система е изградена абсолютно неправилно и водата нахлува в сградата отвсякъде\".Председателят на инициативния комитет на родителите Георги Георгиев е категоричен, че отстъпване от искането децата да се върнат в своето училище, няма да има.\"Ние като родители искаме да получим и план за действията, които общината ще предприеме, за може на 15-и септември училището да отвори врати. Децата да бъдат в безопасна сграда, в човешки, цивилизовани, европейски условия. В момента, в който дадем крачка назад, ще минат не една година, ще минат пет години. Тогава възстановяването на сградата ще бъде икономически нецелесъобразно и училище с десетки години традиция ще бъде убито\", заяви Георгиев.", "date": "2018.06.20", "title": "Родители от \"Аспарухово\" настояват за спешно възстановяване на училище"}
{"url": "https://news.bg/politics/votat-na-nedoverie-neumesten-otseni-tsvetan-tsvetanov.html", "text": "Във вторник на извънредно заседание парламентът ще дебатира а.Заради международни ангажименти на част от законотворците гласуването ще се състои в края на седмицата. Закономерно, според Цветан Цветанов, опозицията искала вот на недоверие. Червените показвали устойчивост в поведението си, смята председателят на ПГ на ГЕРБ.Първият вот беше преди председателството, а вторият в края. Въпреки някои слабости, които се констатират в някои от секторните политики, смятаме, че този вот е абсолютно неуместен, каза Цветанов. Хората очаквали пълен управленски мандат.Смени в МВР нямали да решат политическите претенции на БСП.", "date": "2018.06.20", "title": "Вотът на недоверие - неуместен, оцени Цветан Цветанов"}
{"url": "https://news.bg/politics/otpuskat-0-5-mln-leva-za-remont-na-pokriva-na-natsionalnata-biblioteka.html", "text": "Осигурени са 500 000 лв. за ремонт на покривното пространство на Националната библиотека \"Св. Св. Кирил и Методий\", съобщиха от МС след редовното правителствено заседание на кабинета \"Борисов-3\".Парите са част от одобрените допълнителни разходи по бюджета на Министерството на културата за 2018 г.С 500 000 лева ще бъдат извършени спешни и неотложни ремонтни дейности на покривното пространство на сградата на Националната библиотека \"Св. Св. Кирил и Методий\".Припомняме, на 9 март т.г. парче от фриза на козирката на Националната  и падна пред сградата. Нямаше ранени.", "date": "2018.06.20", "title": "Отпускат 0,5 млн. лева за ремонт на покрива на националната библиотека"}
{"url": "https://news.bg/world/makedonskiyat-prezident-kam-zaev-vednaga-me-svalete.html", "text": "Президентът на Македония Георге Иванов призова премиера Зоран Заев незабавно да започне процедура по импийчмънт, тъй като няма да промени позицията си за споразумението за името с Гърция, информират местни медии.В интервю за Канал 5 Заев предупреди, че мнозинството ще започне процедура за сваляне на президента, ако откаже да се подпише под споразумението при благоприятен резултат на референдума.В съобщение на прессекретариата на държавния глава се казва, че Георге Иванов призовава Заев и необходимите 2/3 мнозинство в парламента за промени в конституцията на страната незабавно да започнат процедура по отстраняването на президента на Македония.Иванов разкритикува \"всички лъжи и заплахи на премиера\", отправени по време на интервюто.\"\", се допълва в съобщението.Днес македонският парламент трябва да ратифицира сделката с Гърция.Македонският министър-председател Зоран Заев защити споразумението по време на дебата в законодателния орган, информира Радио Свободна Европа.Според него \"историческото споразумение\" за името Северна Македония представлява достойно и приемливо решение за двете страни.\"На никого нищо не даваме\", подчерта той.Основната опозиционна партия ВМРО-ДПМНЕ бойкотира заседанието. За ратифицирането на договора е необходимо обикновено мнозинство.", "date": "2018.06.20", "title": "Македонският президент към Заев: Веднага ме свалете"}
{"url": "https://news.bg/int-politics/sebastian-kurts-predupredi-za-nova-katastrofa-s-migrantite.html", "text": "Канцлерът на Австрия Себастиан Курц предупреди за \"катастрофа\", подобна на събитията през 2015 г., ако Европа не се договори за обща реакция срещу миграцията, съобщава \"Франс прес\".Курц отправи предупреждението си, докато той и негови министри проведоха специална съвместна среща в австрийския град Линц с баварските си колеги от германската партия Християнсоциален съюз (ХСС), която в момента води битка за миграционната политика в рамките на правителството на канцлера Ангела Меркел в Берлин.\"Не можем да чакаме, докато имаме катастрофа като тази през 2015 г.\", изтъкна Курц, имайки предвид мигрантската криза през 2015-2016 г., при която повече от 150 хил. души потърсиха убежище в Австрия, чието население наброява 8,7 млн. души.Скандалът около миграционната политика в Германия между Меркел и нейния вътрешен министър Хорст Зеехофер, който е лидер на ХСС, разклати стабилността на правителството в Берлин.Курц настоя, че не иска да участва във \"вътрешния германски дебат\", но приветства факта, че имиграцията отново се обсъжда от лидерите на ЕС преди срещата на върха на Общността в края на месеца.\"Ако дискусията в Германия се засилва, това е, защото сега има нова динамика на европейско равнище, а сега има по-голям шанс да видим в края на краищата действия от страна на ЕС\", посочи Курц.Без да споменава Меркел, той също така отправи предупреждение към нея, давайки да се разбере, че това, което смята по въпроса, е резултат от нейното решение да приеме мигрантите в Германия през 2015 г.Онези, които отвориха границите през 2015 г., \"са отговорни за факта, че имаме граничен контрол между Австрия и Бавария, между Австрия и Унгария, между Австрия и Италия, и че положението може да стане дори по-лошо\", изтъкна той.Курц, който ръководи дясноцентристката Народна партия, сформира коалиция с крайнодясната Партия на свободата след изборите през миналата година, в които и двете партии издигнаха справянето с имиграцията като централна тема.Курц беше външен министър в предишното австрийско правителство и често се гордее с действията си да затвори маршрута през Балканите на мигрантите през 2016 г.Премиерът на германската провинция Бавария Маркус Зьодер подчерта, че Мюнхен и Виена \"имат обща убеденост и позиция\" по темата.Курц заяви, че възнамерява да превърне миграцията в основна тема, когато Австрия поеме ротационното председателство на ЕС в началото на юли, като се впусна в търсене на съюзници за позицията си.През миналата седмица той обяви, че Зеехофер, австрийският вътрешен министър Херберт Кикъл и новият вътрешен министър на Италия Матео Салвини, който е лидер на ксенофобската \"Лига\", са сформирали \"ос на желаещите\" за борба с нелегалната имиграция.Утре Курц ще посети Будапеща, за да присъства на среща на лидерите на страните от Вишеградската четворка (Унгария, Полша, Чехия и Словакия), които традиционно подкрепят твърдите политики в областта на миграцията.", "date": "2018.06.20", "title": "Себастиан Курц предупреди за нова \"катастрофа\" с мигрантите"}
{"url": "https://news.bg/world/parlamentat-na-makedoniya-ratifitsira-dogovora-s-gartsiya.html", "text": "Парламентът на Македония ратифицира договора с Гърция за името, информира МИА.Договорът за разрешаване на 27-годишния спор за името с Гърция беше ратифициран с 69 гласа \"за\" в 120-местния парламент, без \"против\" и \"въздържал се\".Опозиционната партия ВМРО-ДПМНЕ бойкотира заседанието за ратифицирането на Окончателно споразумение за уреждане на различията, описани в Резолюции 817 (1993) и 845 (1993) на Съвета за сигурност на ООН, и установяване на стратегическо партньорство между държавите.Пред депутатите премиерът Зоран Заев заяви, че договорът означава прекратяване неизвестността за Македония и представлява достойно и приемливо решение за двете страни, с което се потвърждава македонската идентичност и език.Имаме договор с ясно подчертаване на нашата македонска идентичност, на нашия македонски език. На никого нищо не сме подарили. Споразумението е в интерес на гражданите и нашите деца, поясни той и добави, че договорът прекратява манипулациите и изолацията.Според него договорът отваря вратите за евроинтеграцията на страната.След ратификацията договорът трябва да бъде изпратен на президента Георге Иванов, който трябва да се подпише в седемдневен срок. Иванов многократно обяви, че няма да се подпише, което принуди Заев да го заплаши с импийчмънт.При вето на президента на Македония договорът се връща в парламента, където е необходимо абсолютно мнозинство от 61 гласа за ратифицирането му. Договорът повторно се връща на президента, който според конституцията е длъжен да се подпише.Според договора официалното име на балканската държава ще е Република Северна Македония или Северна Македония (съкратено име). С него се признава македонският език като част от групата южнославянски езици.За есента е предвиден национален референдум за името.", "date": "2018.06.20", "title": "Парламентът на Македония ратифицира договора с Гърция"}
{"url": "https://news.bg/world/rusiya-raztrevozhena-ot-priziva-na-tramp-za-dominatsiya-na-sasht-v-kosmosa.html", "text": "Русия изрази тревога от призива на президента Доналд Тръмп САЩ да поемат доминираща роля в изследването на космоса и да бъдат създадени космически войски, информира АФП.Говорителят на руското външно министерство Мария Захарова коментира на брифинг, че Русия \"отчете инструкциите на президента на САЩ...за космически сили, отделени от ВВС\", пояснявайки, че \"най-тревожното нещо от тази новина е целта на неговите инструкции, а именно гарантиране на американска доминация в космоса\".В понеделник Тръмп заяви по време на реч в Белия дом, че \"САЩ винаги ще бъдат първи в космоса\" и \"ние не искаме Китай, Русия и други държави да ни водят\". Той призова за създаване на нови космически войски, които ще бъдат шестият род войски в САЩ, въпреки че е необходимо одобрението на Конгреса.Захарова предупреди, че САЩ \"подхранват планове за изнасяне на оръжия в космоса с цел възможно предприемане на военни действия там\".\"Това не се основава на догадки, това е разбиране на реалностите\", поясни тя.Според нея американски оръжия в космоса ще окажат дестабилизиращ ефект върху стратегическата стабилност и международната сигурност.Русия заема \"напълно противоположна позиция\", че космосът трябва да бъде използван \"само за мирни цели\", убеден е представителят на Москва.Тя увери, че руските космически сили са с отбранителен характер.Мария Захарова предупреди, че потенциална война в космоса може да има същия унищожителен ефект като ядрената надпревара със САЩ след Втората световна война.Проучването на космоса е една от малкото сфери, в които Русия и САЩ продължават международното сътрудничество.", "date": "2018.06.20", "title": "Русия разтревожена от призива на Тръмп за доминация на САЩ в космоса"}
{"url": "https://news.bg/int-politics/duterte-obnovyava-filipinskata-armiya-s-blizo-6-mlrd-dolara.html", "text": "Филипинският президент Родриго Дутерте е одобрил петгодишен план за модернизация на армията с 6 милиарда долара, съобщава \"Ройтерс\".Предишният 15-годишен план за обновяване не успява да се справи в средата на 90-те години на миналия век, оставяйки Филипините с остаряла техника, включително военни кораби от Втората световна война и хеликоптери, използвани от САЩ във войната във Виетнам.\"Сега имаме зелена светлина да закупим чисто ново оборудване, като изтребители, дронове, радари, допълнителна фрегата и подводница, за да увеличим нашата отбранителна способност\", коментира филипнски военен представител.Предишната администрация на Бениньо Аквино е похарчила около 1,7 милиарда долара за военни цели по време на мандата си през 2010-2016 г., най-вече за кораби и самолети втора ръка.Одобреният от Дутерте план за модернизация за 5,6 милиарда долара е за 33 проекта за модернизация с фокус върху вътрешната сигурност и защитата на огромните морски граници, коментира филипински генерал.\"Ние си поставяме за цел безпилотни летателни апарати, далекообхватни патрулни самолети, патрулни кораби и дизело-електрическа подводница\", обяснява той.Манила планира да придобие четири подводници след 2023 г., но планът може да бъде ускорен, за да се увеличат регионалните възможности на флота, каза говорителят на отбраната Арсенио Андолонг. \"Искаме да купим подводници възможно най-скоро\", допълва той.Дутерте е определил и 1 милиард долара за нови хеликоптери и леки танкове, но все те още не са закупени.Филипините са получили дарения от военни техника от Австралия, Китай, Япония, Русия и Съединените щати, най-вече за реакция при бедствия и борба с пирати.", "date": "2018.06.20", "title": "Дутерте обновява филипинската армия с близо 6 млрд. долара"}
{"url": "https://news.bg/world/germaniya-poveche-ne-e-razglezhdana-kato-voenna-zaplaha-v-polsha.html", "text": "Мнозинството полски граждани вярват, че Германия повече не представлява военна заплаха за Полша. Повечето от половината са на мнение, че укрепването на въоръжените сили на Германия би било \"положително\".Това става ясно от германско-полско социологическо проучване, цитирано от \"Политико\".Изследването, в което са участвали 1000 полски граждани и 1000 германци през април, показва, че 65 на сто от поляците не разглеждат Германия като политическа или икономическа заплаха за страната им. 2/3 заявяват, че подкрепят по-голямо сътрудничество между двете страни. Повече от половината споделят, че Германия допринася за \"по-добро сътрудничество\" в Европа.\"\", коментира Нора Мюлер, ръководител на отдел за международна политика към Фондация \"Кьорбер\" - германска неправителствена организация, която е провела изследването.Според сондажа 76 на сто от германците мислят, че Берлин не трябва да изплаща репарации от Втората световна война. Поляците са разделени по този въпрос: 40% заявяват, че Варшава не трябва да иска репарации от Германия, докато 46 на сто са на противоположното мнение.Мнозинството германци (70%) са на мнение, че германско-полските отношения трябва да се съсредоточат върху бъдещето, а не върху миналото. В Полша 60% (спад от 73 на сто през 2011 г.) споделят това мнение. 32% от полските респонденти твърдят, че Полша трябва да се фокусира върху миналото си с Германия.Що се отнася до общите цели на ЕС, германците и поляците са съгласни, че миграцията е един от най-сложните въпроси в съюза. Но германските граждани са по-обезпокоени с трансатлантическите отношения в сравнение с поляците, които посочват Русия като най-голяма заплаха.", "date": "2018.06.20", "title": "Германия повече не е разглеждана като военна заплаха в Полша"}
{"url": "https://news.bg/politics/zakonat-za-hazarta-na-simeonov-minava-prez-notifikatsiya-ot-ek.html", "text": "Законопроектът за хазарта ще премине през процедура на нотификация от Европейската комисия. Това решиха депутатите от Комисията по бюджет и финанси. Валери Симеонов мотивира необходимостта от законови промени като изтъкна, че според Световната здравна организация хазартът е патологична зависимост, която води до редица нарушения не само на психическото здраве, но и на физиологичното.Той бе категоричен, че става въпрос за 3 млрд. лв. интереси. По думите му оборотите от хазарта у нас се равняват на 3% от БВП, което е много повече в сравнение с други съседни на нас страни, каквато е Румъния.Причината за изпращането на проекта е становище на Министерство на финансите, в което категорично се посочва, че въпросният проект трябва да бъде нотифициран от ЕК.\"При положение, че получих поздрав от финансовия министър за законопроекта\", изтъкна Валери Симеонов.По думите му забавянето на законопроекта е факт най-малко с четири месеца, колкото трае процедурата по нотификация.\"Едно такова отлагане не кореспондира с декларираната подкрепа от ГЕРБ и от БСП - да не бъда краен, ще изчакам тези месеци\", коментира Симеонов.\"Хазартната зависимост е тежко болестно състояние\", изтъкна пред депутатите вицепремиерът. Той опроверга аргументите, че има риск за намаляване на приходите от хазарта, като изтъкна, че хората, които така или иначе играят такива игри, много добре знаят къде са позиционирани те.\"Приходите от хазарта през последните години много рязко нарастват. Обществото е изправено пред някаква болестна зависимост\", изтъкна още вицепремиерът.Председателят на бюджетната комисия Менда Стоянова обясни, че към момента има пропуск по отношение на разписването на процедурите за изпращане за нотификация на законопроекти, които са внесени от депутати в Народното събрание. Такава процедура има подробно разписана за законопроекти с вносител Министерски съвет.Вносител на Законопроекта за изменение и допълнение на закона за хазарта не е Валери Симеонов, а народният представител Христиан Митев, заедно с група народни представители.Становища по предложенията, освен от Министерство на финансите, са постъпили от Министерство на културата, Министерство на младежта и спорта.Министерство на културата е взело отношение относно термина непряка реклама, която се променя в този законопроект, като изтъква, че това частично влиза в несъответствие с европейска директива.Министерство на младежта и спорта изразява опасения, че текстовете биха ограничили дейността на Български спортен тотализатор, като изтъква, че въпросните ограничения за пряка и непряка реклама, биха намалили отчисленията за министерството, които до момента са в размер на 26 млн. лв.Относно опасенията, че футболните отбори няма да могат да носят фланелки с имената на спонсорите, Валери Симеонов уточни, че се предлага в чл. 10 да бъдат оставени наименованията на игрите, регистрираната търговска рамка. \"Няма риск по отношение на спонсорирането на клубовете\", категоричен е той.Припомняме, след  и ограниченията за реклама на хазарт,  и няколко телевизии, членове на АБРО, както и Футболния съюз се обявиха против.Валери Симеонов има  в парламента.  за промени в закона.", "date": "2018.06.20", "title": "Законът за хазарта на Симеонов минава през нотификация от ЕК"}
{"url": "https://news.bg/economics/doverieto-v-es-spada-po-vreme-na-predsedatelstvoto-otchita-afis.html", "text": "Подкрепата към Европейския съюз в България е 45,1%. Това сочат данни от изследване на Агенция АФИС, проведено между 8 и 12 юни. Според агенцията контрасто е, че доверието в Европейския съюз спада по време на българското европредседателство.Институциите, които превъзхождат по подкрепа у нас ЕС и се ползват с най-голямо доверие сред българските граждани са националният омбудсман и президентът на републиката. Измерената подкрепа за президента и омбудсмана е съответно 58,4% и 60.3%.След одобрението на Европейския съюз се нарежда подкрепата към местната власт (41%) и органите на реда (37.3%).Правителството следва полицията по одобрение като е подкрепено от близо 32% от респондентите, а Парламентът печели симпатиите на 23 на сто от запитаните.От АФИС изтъкват, че практически няма динамика спрямо резултатите от миналата година. Сравнението на данните показва, че най-силно е пострадал образът на полицията, а в най-високи амплитуди се е колебаело доверието в Европейския съюз и президента.От Агенцията са изготвили хипотези за възможните причини в спада на доверието. Според АФИС въъзможно е това да е предизвикано от:", "date": "2018.06.20", "title": "Доверието в ЕС спада по време на председателството, отчита АФИС"}
{"url": "https://news.bg/world/folksvagen-audi-i-sie-koy-shte-e-sledvashtiyat-arestuvan.html", "text": "Който познава Руперт Щадлер едва ли може да си представи в каква ситуация се намира той сега: самоувереният и интелигентен топ-мениджър, притежаващ изключителен дар слово, изглеждаше крайно смутен и безличен пред съдийката в Мюнхен, наложила му мярката за неотклонение \"задържане под стража\". Решението беше обосновано с опасността Щадлер да се опита да прикрие следи.Случващото се с шефа на Ауди е последната засега кулминационна точка в един фарс: в пълния провал на германската автомобилна промишленост да се справи със скандала за  на отработените газове. Не само Фолксваген и неговите дъщерни фирми Ауди и Порше са мамили властите и обществеността - правили са го също Даймлер и БМВ. Всички са хитрували и са заблуждавали. Включително днес, близо три години след избухването на скандала, в колите все още се намира нелегалният софтуер. Що за безобразие е това! Дори само поради тази причина ръководните мениджъри на въпросните компании е редно да си подадат оставките.Ни чул, ни видял?Вярно е, че тези мениджъри изведоха германската автомобилна промишленост до водещите позиции в света, осигуриха високоплатени работни места и рекордни печалби. Но това не им дава право да вършат каквото си пожелаят. Всички те сега твърдят в един глас, че не са знаели какво се е случвало в развойните отдели на собствените им автомобилни фирми. Но тогава трябва да се запитаме кой всъщност управлява тези компании и чия е отговорността за случилото се?Примерът с концерна Фолксваген показва нагледно какви вътрешни механизми за контрол съществуват в тези концерни: след недоброволната оставка на Мартин Винтеркорн Фолксваген беше поет от тогавашния шеф на Порше Матиас Мюлер, който пък след това беше наследен от шефа на бранда на Фолксваген Херберт Дийс. И тримата сега са разследвани за пазарни манипулации и измама. И никак не е изненадващо, че в тяхната компания се намира и шефът на надзорниците на най-големия автомобилен производител в света Ханс Дитер Пьоч, който също е разследван от прокуратурата.По всичко личи, че много от висшите германски автомобилни мениджъри този път ще трябва да прекарат летния си отпуск у дома - между Алпите и Балтийско море. И доста ще трябва да си помислят преди да предприемат следващата си презокеанска командировка - прекалено голям е страхът им, че могат да бъдат задържани още на влизане в САЩ.Истината трябва да излезе наявеИ понеже рибата се вмирисва откъм главата, е крайно време автомобилните босове да си понесат последствията. Истината трябва да излезе наяве. Арестуването на Руперт Щадлер и наложената на Фолксваген глоба от един милиард евро показват, че за две години прокуратурата явно е събрала достатъчно уличаващ материал. И сега въпросът е само: Кой ще е следващият арестуван?", "date": "2018.06.20", "title": "Фолксваген, Ауди и сие - кой ще е следващият арестуван?"}
{"url": "https://news.bg/bulgaria/petima-postradaha-pri-tezhka-katastrofa-v-sofiya-mlad-mazh-e-s-opasnost-za-zhivota.html", "text": "Петима души пострадаха при тежка катастрофа в столицата, на кръстовището на булевардите \"България\" и \"Тодор Каблешков\" в София, предаде БНР. Сблъскали са се два автомобила, единият от които - такси.Най-вероятно водачът на таксиметровата кола е преминал на червен сигнал на светофара. Той е ударил странично другия автомобил.От удара са пострадали петима души. Млад мъж е в тежко състояние в болница с пряка опасност за живота. Има и друг сериозно ранен, който е отведен във ВМА. Съобщава се, че е контактен.Сред пострадалите има две английски гражданки.Малко след инцидента на мястото пристигнаха екипи на полицията и два екипа на спешната помощ.Катастрофата предизвика затруднения в движението в района. Тече разследване.", "date": "2018.06.20", "title": "Петима пострадаха при тежка катастрофа в София, млад мъж е с опасност за живота"}
{"url": "https://news.bg/politics/gribauskayte-putin-kazva-edno-a-varshi-drugo.html", "text": "Президентът на Литва Даля Грибаускайте заяви, че има сериозен риск от военно нахлуване на Русия, ако Вилнюс не поддържа постоянна готовност за отбрана.\"Ако покажем, че можем и искаме да се защитим, никой няма да ни нападне. Трябва да сме готови психически, политически, технологично, с душа и сърце\", посочва Грибаускайте е интервю за \"Spiegel Online\".Държавният глава на Литва подчертава, че руските войски, съсредоточени по границите на балтийските страни и Полша са десетократно по-многобройни от силите на НАТО в региона. По думите й, младото поколение литовци е готови да защити държавата си от всеки противник. Тя допълва, че е било огромна грешка, че това не е станало през 1940 г., когато съветската армия е окупирала страната.Даля Грибаускайте смята, че западните държави подхождат твърде наивно в оценката си за Русия.\"Само когато са атакувани и забелязват, че Русия се намесва, шпионира ги или манипулира изборите им, те се събуждат\", констатира Грибаускайте.Тя подчертава, че руският президент Владимир Путин казва едно, а прави друго.Лидерката на Литва е сред най-категоричните критици на строителството на проекта \"Северен поток 2\". Тя е категорична, че има тясна връзка между енергийните доставки и руската политика.Ако Европа заради \"Северен поток 2\" се постави в зависимост от Русия, това ще даде на Путин ефективен инструмент за провеждане на политиката на Кремъл.Самата Литва елиминира енергийната зависимост от Русия чрез внос на втечнен газ от САЩ.", "date": "2018.06.20", "title": "Грибаускайте: Путин казва едно, а върши друго"}
{"url": "https://news.bg/world/berlin-rusiya-e-otgovorna-za-mashtabna-kiberataka-sreshtu-germanskata-energiyna-sistema.html", "text": "Шефът на Федералната служба за защита на конституцията на Германия Ханс-Георг Маасен заяви, че Русия е отговорна за мащабна кибератака срещу енергийната система на Германия.\"Почеркът на престъпниците е само един от индикаторите, сочещи, че атаката е контролирана от Русия\", посочи Маасен в интервю за медийната група Redaktionsnetzwerk Deutschland, без да разкрива детайли от информацията, с която разполага.Федералната служба за киберсигурност съобщи за мащабна хакерска атака на 13 юни под название Berserk Bear.Киберпрестъпниците обаче не са успели да нанесат значими щети. Само при няколко компании е установен пробив в информационните системи, след което ситуацията е взета под контрол.Първите признаци за подобни атаки бяха установени от германските спецслужби през лятото на 2017 година.", "date": "2018.06.20", "title": "Берлин: Русия е отговорна за мащабна кибератака срещу германската енергийна система"}
