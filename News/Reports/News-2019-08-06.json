{"url": "https://news.bg/comments/nachaloto-na-kraya-na-putin-i-si-dzinpin.html", "text": "Kритиците на демокрацията трябва да четат вестници през лятото. Старата атинска форма на градоустройство се считаше за умираща, остаряла, твърде бавна, безсилна както пред мускулите на \"силните режими\", така и при \"спешните ситуации\", пред които планетата е изправена, като екологията например. Необходимостта от твърд радикализъм удря силно по принципа на мекия консенсус на демокрацията. Е, \"старата\" демокрация показва, че трябва да се съобразяваме с нея и че тя остава желана система.Властта в Пекин не може да спре протестите в Хонконг, а на властта в Москва й се налага да опандизи стотици протестиращи, без да успее да убие исканията за свободни избори. Си Дзинпин и Владимир Путин са изправени пред една и съща задънена улица: използването на все по-силни репресии е опасна стъпка, защото тласка нови хора да протестират по улиците. Докога? Как се е установил този страх сред хората, които поддържат режимите силни? Възможно ли е да се вкарат всички противници в затвора, както се опитва да направи Путин? Трябва ли да изпратим Червената армия срещу барикадите, както си мисли Си, пита в анализ по темата френският информационен сайт slate.fr.И в Москва, и в Хонконг крайъгълният камък се оказват местните избори. Демонстриращото население претендира за право на подаване на опозиционни списъци. Демокрацията в Русия е задушена чрез ефикасно хвърляне в затвора. Владимир Путин е окупирал Кремъл, било като президент, било като премиер, от двадесет години. В Китай такова нещо като демокрация не съществува. Хонконг запазва специален статут и след като излязоха на улицата срещу закон, позволяващ екстрадиция в Китай, хонгконгчани настояват за оцеляване на част от местната демокрация. И двата режима добре знаят, че ако подадат пръст, хората ще поискат и китката и ръката, а след това всичко.Протестиращите са далеч от постигане на целта си. Държавите срещу тях държат всички оръжия - полицейски, юридически, а сега и цифрови. Лицевото разпознаване, разпространено в Китай, позволява да се знаят и най-малките движения на даден човек, както и да бъдат засечени всичките му контакти. Въпреки това, протестните движения в Русия, както и в старата британска колония, приеха безпрецедентен мащаб, хората се хвърлят смело в опасността.Напрежението е заплаха и за двата режима, които се намират в труден момент. В Русия системата на Путин е на края на силите си. Повишаването на ДДС с 2 пункта през януари ще предизвика за шеста поредна година спад на покупателната способност. Инфлацията остава над 4%, което е причина за това 13% от руснаците да живеят под прага на бедността. Растежът, средно 0,5% на годишна база от 2014 г. до 2018 г., е в лек подем, но не надвишава 1,2%. Президентът не може да задейства проектите за стимулиране, които реши. Санкциите, наложени от Запада след анексията на Крим през 2014 г., са отчасти отговорни за настоящата ситуация. Инвеститорите се колебаят, руските пари предпочитат да отидат другаде (317 милиарда долара изтекли капитали от 2014 г.). Поглъщането на частния сектор от Путин през 2015 г. не носи успокоение. Владислав Иноземцев, основател на Центъра за изследване напост-индустриалното общество в Москва, обяснява първопричината за този икономически застой с \"безразличието на Путин\": \"Той е убеден, че руснаците, много от които разчитат на държавата за своите доходи, пенсиониране или социално осигуряване, няма да въстанат. \" Той е много по-заинтересован от присвояването на петролни приходи, за да купи мълчанието на държавните служители и да се впусне във военни приключения. Той все още може да продължава по този начин, но недоволството, както знаем, може да се превърне в \"бунт\". Путин е крехък. Нищо подобно не може да се каже все още за Китай. Икономическият му ръст падна наполовина от 11% на 6%. Все още е много добър, но това е и прагът, под който експертите прогнозират недоволство. Си Дзинпин пое юздите през 2012 г., когато разпадането на СССР беше вече факт. Той уволни хиляди корумпирани ръководители и промени своя модел, като насочи двигателя на износа към местния потребител. Направи го с неоспорим успех и сега се стреми към следващата стъпка: да задмине Запада във високите технологии. Този проект също е на прав път, но не е постигнат.Но Си, подобно на Путин със санкциите, понася основната тежест на декларацията на Доналд Тръмп за икономическа война. Китай е по средата на пътя. Ако светът е разделен на две от нова студена война, Китай вече не може да си представи ръст до 6%, както днес. Си също е крехък. Сега не е моментът да се надига протест в Хонконг. Си и Путин няма да бъдат \"изчистени\" утре. Но демокрацията запали жаравата, която ще бъде невъзможно да се потуши. Силният режим е по-крехък от старата демокрация.", "date": "2019.08.06", "title": "Началото на края на Путин и Си Дзинпин"}
{"url": "https://news.bg/crime/otkradnaha-80-m-ogradna-mrezha-ot-am-maritsa.html", "text": "Открадната е около 80 м предпазна оградна мрежа от АМ \"Марица\" при отбивката за с. Крум, съобщават от АПИ.От Агенцията уточняват, че веднага са предприети мерки за възстановяването й, тъй като с премахването на обезопасителни системи се улеснява достъпът на животни до магистралата и се застрашава безопасността на движение.Премахнатата мрежа между 27-ми и 28-ми километър е за около 2 700 лв.От началото на годината това е поредната кражба на обезопасителни системи. В средата на януари в участъка Димитровград - Харманли бяха откраднати 36 м предпазни парапети и 16 м мантинели от три надлеза над АМ \"Марица\"- от надлез при пресичането с общинския път Узунджово - Воден - Димитровград и от два надлеза над селскостопански пътища.Откраднатите и възставени обезапасителни системи - оградна мрежа, мантинели и парапети, на АМ \"Марица\" на територията на област Хасково през 2019 г. са за около 20 000 лв.Агенция \"Пътна инфраструктура\" напомня, че премахването на предпазните огради застрашава безопасността на движението на всички шофьори и граждани.", "date": "2019.08.06", "title": "Откраднаха 80 м оградна мрежа от АМ \"Марица\""}
{"url": "https://news.bg/world/na-88-g-pochina-parvata-afroamerikanka-udostoena-s-nobel-za-literatura.html", "text": "Почина американската писателка Тони Морисън, съобщава АП.От издателството Alfred A. Knopf обявиха, че Морисън е починала в понеделник вечерта в болница в Ню Йорк на 88-годишна възраст.Тя е първата афроамериканка, която печели Нобеловата награда за литература. Морисън е удостоена с престижната награда през 1993 г. Шведската академия хвали използвания от нея език и нейната \"визионерска сила\".За романа \"Възлюбена\" Тони Морисън получава наградата \"Пулицър\" за художествена литература през 1988 година и Нобелова награда за литература през 1993 г. През 2012 г. е наградена с Президентския медал на свободата.", "date": "2019.08.06", "title": "На 88 г. почина първата афроамериканка, удостоена с Нобел за литература"}
{"url": "https://news.bg/regions/kamion-se-zapali-v-dvizhenie-na-vhoda-na-shumensko-selo.html", "text": "Камион гори на входа на шуменското село Радко Димитриево, съобщи БНР.Екипи на пожарната са на място. Вероятно камионът се е запалил по време на движение.По време на движение водачът забелязал, че гори задна гума, и спрял.Щетите са по кабина и каросерия на камиона.Автомобилът е превозвал авточасти и консумативи. За момента няма информация за пострадали.Екипи на полицията регулират движението, водачите трябва да бъдат внимателни.", "date": "2019.08.06", "title": "Камион се запали в движение на входа на шуменско село "}
{"url": "https://news.bg/world/britanski-ministar-obvini-es-v-otkaz-da-pregovarya-za-novo-sporazumenie.html", "text": "Британският министър Майкъл Гоув обвини Брюксел в отказ да преговаря за ново споразумение за Брекзит. Той подчерта, че Великобритания търси преговори \"в духа на приятелството\" въпреки многократните предупреждения на премиера Борис Джонсън, че страната се подготвя за Брекзит без сделка, пише \"Гардиън\".Гоув, който отговаря за подготовката при сценарий Брекзит без споразумение, отбеляза, че е \"дълбоко натъжен, тъй като сега ЕС изглежда отказва да преговаря с Великобритания\".Вчера \"Гардиън\" писа, че дипломати в Брюксел са били запознати с резултатите от среща между високопоставени представители на ЕС и главния преговарящ на Джонсън. Съобщено им е, че Брекзит без споразумение е \"основният сценарий\" на Обединеното кралство и че \"Даунинг стрийт\" няма да подкрепи разговори, които включват предпазния механизъм за Ирландия.\"Ясно е, че Великобритания няма друг план. Няма намерение да преговаря, за което ще е необходим план\", коментира дипломат от ЕС.Но според Гоув ЕС отказва да преговаря или да разгледа алтернативи. \"Премиерът заяви ясно, че иска преговори за добро споразумение с ЕС\", поясни той.\"Той ще вложи цялата енергия на правителството и ще гарантира, че в духа на приятелството ние можем да сключим ново споразумение. Но едно нещо е ясно: старото споразумение, което е договорено, не успя да мине през Камарата на общините на три пъти, така че ние се нуждаем от нов подход. Каквото и да се случи, ние сме готови и желаем да преговаряме. ЕС трябва да разбере, че ние напускаме на 31 октомври със или без споразумение\", категоричен е Гоув.По-рано се появи информация, че Доминик Къмингс, главният стратег на премиера, е инструктирал специалните съветници. \"Дейли телеграф\" писа, че Къмингс е заплашил да уволнява служители на \"Даунинг стрийт\", ако се опитат да блокират Брекзит без сделка. Той също е обвинил бивши премиери и министри в опит да осуетят Брекзит.Междувременно говорител на Европейската комисия заяви, че вратата остава отворена за преговори за Брекзит, ако Борис Джонсън поиска, но повтори, че сделката не може да бъде предоговаряна. Представителят повтори, че сделката за Брекзит е \"възможно най-доброто споразумение\", което Обединеното кралство може да получи.", "date": "2019.08.06", "title": "Британски министър обвини ЕС в отказ да преговаря за ново споразумение"}
{"url": "https://news.bg/world/nay-bogatite-v-sveta-zagubiha-usd117-mlrd-v-nay-loshiya-den-za-2019-g.html", "text": "Най-богатите 500 души загубиха 2,1 процента от богатството си в понеделник, след като пазарите записаха най-големия си спад от началото на годината, информира 21 богаташи, включени в Bloomberg Billionaires Index, са загубили по $1 милиард или повече. Основателят на Amazon Джеф Безос отписа $3,4 милиарда, след като акциите на компанията потънаха. Все пак той остава най-богатият в света със $110 милиарда.Общо най-богатите 500 загубиха $117 милиарда. Но дори и след вчерашните загуби те притежават почти $5,4 милиарда - или с 11% повече спрямо началото на годината.Спадът на борсите изтри общо $700 милиарда.Срив на пазаритеВчерашният понеделник бе най-лошият ден за пазарите през 2019 г. Dow Jones Industrial Average изтри 2,9%, а S&P 500 - почти 3%. Nasdaq Composite отписа 3,5%.Разпродажбите започнаха още миналата седмица, след като президентът на САЩ Доналд Тръмп обяви намерението си да наложи , а , като не даде сигнал за ново понижаване на лихвите.След съобщението за нови мита Китай остави валутата си да достигне най-ниското си ниво спрямо долара от над 10 години. В отговор Министерство на финансите (а по-рано и Тръмп в \"Туитър\") обяви Пекин за валутен манипулатор. Ходът няма да доведе до задължителни санкции.", "date": "2019.08.06", "title": "Най-богатите в света загубиха $117 млрд. в най-лошия ден за 2019 г."}
{"url": "https://news.bg/bulgaria/13-9-mln-evro-ni-dava-es-za-borbata-s-chumata-po-svinete.html", "text": "2,9 милиона евро се отпускат от ЕС за дезинфекция и диагностика. В рамките до 30 дни ще получим още 11 млн. евро, като с втория транш от парите ще се покрият обезщетенията за стопаните, които имат регистрирани свине.Това съобщи зам.-министър Янко Иванов на пресконференция в Министерство на земеделието във връзка с кризата с разпространението на болестта. Новината идва от срещата на министър Десислава Танева с .В момента има 30 огнища на заболяването в 10 района на страната. Продължава лабораторния контрол и се правят финални дезинфекции. Последните животни от засегнатите свинекомплекси се умъртвяват. 27 са огнища на заразата при дивите свине.Янко Иванов отговори и на , когато Корнелия Нинова обвини правителството, че продължава да не взима достатъчно мерки срещу разпространението на заразата.За голямо съжаление въпросът с африканската чума по свинете започна да се политизира, което не е добре, защото е засегната националната икономика и сигурност. Политически заигравки не бива да има, отсече зам.-министърът Янко Иванов.Досега действащата система предвижда обезщетение по пазарни цени, категорично посочи министърът, обръщайки се към собствениците на свине, заразени с африканска чума, които са умъртвили животните в рамките на указания срок, и увери, че ще получат обещаните средства като компенсация.  ще бъде помощта, които тези стопани ще получат за дезинфекция и довършителни дейности. Другите обезщетения ще се получат само от стопани с регистрирани животни.И друго обвинение на социалистите опроверга Янко Иванов - за необхванатостта на ветеринарните специалисти. БАБХ разполага с 1100 ветеринарни лекари, агенцията има договор с тях. Припомняме, Корнелия Нинова заяви, че 2000 ветеринари нямат договор с министерството.Друг е обаче въпросът дали стопаните се обръщат към тях, коментира още Иванов.Ще се ликвидират всички заразени животни. Зам.-министърът акцентира, че мерките не са измислени от нас, не са приумица, а международно утвърдени мерки от Световната организация по опазване на животните и са залегнали в европейските регламенти и директивите, които касаят контрола на АЧС. Янко Иванов няколко пъти заяви, че единственият начин за борба със заболяването е умъртвяване.Предстои да се приложат мерки и срещу това здрави свине да бъдат изложени на риск. На по-късен етап ще започне прилагане и на мерки за изкореняването на болестта, когато епидемията е овладяна.Иванов отчете пропуска на правителството да редуцира популацията на дивите животни, което по-рано днес . Министерството може да намери стимули и да поощрява ловците за всяко едно отстреляно прасе, но не може да ги задължава, обясни Иванов. Затова сега активно ще се действа Директорът на Изпълнителната агенция по горите Мирослав Маринов обясни, че популацията на дива свиня намалява в последните две години след отбелязания ръст през 2014 - 2015 година.Към момента има 117 ловни участъка, в които ловът е забранен. 2795 ловни дружинки има на територията на цялата страна. Засегнати от новата заповед са 104 от тях и те няма да могат да ловуват. Като пример той даде само участък в Свищов, въпреки журналистическите въпроси. Там ловният сезон за птици няма да може да започне.На брифинга Янко Иванов подчерта, че мерките, които се взимат могат да дадат резултат, но след време и това време няма да е скоро. От цялото общество зависи дали африканската чума ще върлува дълго, посочи Иванов и призова гражданите да спазват всички мерки и инструкции.Припомняме, първи случай на  бе регистриран в база за интензивно стопанисване към Държавно ловно стопанство \"Искър\", Самоковско, което означава, че вече почти няма незасегнати области в страната, след като такъв случай още миналата седмица . БАБХ влизат Земеделският министър Десислава Танева , а още на 25 юлии безопасността на храните Витянис Андрюкайтис заяви, че България може да изгуби свиневъдството си.Свиневъди заявиха, че  заради разпространението на африканската чума по свинете.", "date": "2019.08.06", "title": "13,9 млн. евро ни дава ЕС за борбата с чумата по свинете"}
{"url": "https://news.bg/world/tramp-otvarna-na-barak-obama.html", "text": "Президентът на САЩ Доналд Тръмп разкритикува Политически сезон е и изборите са много близо. Те искат да продължат с историята за расизма. Аз съм най-малкият расист. Безработицата при чернокожите, азиатците и испаноговорящите е най-ниската (най-добрата) в историята на САЩ, написа американският лидер.Джордж Буш някога осъди ли президента Обама след Sandy Hook. При президента Обама имаше 32 масови стрелби. Не казаха много хора, че Обама не може да се справи. Масови стрелби се случваха и преди президентът да вземе решение да се кандидатира за президент, категоричен е Доналд Тръмп.Обама излезе със съобщение, с което призова американците да отхвърлят езика, използван от всеки лидер на САЩ, който подхранва климат на страх и омраза, приема за нормални расистките настроения.", "date": "2019.08.06", "title": "Тръмп отвърна на Барак Обама"}
{"url": "https://news.bg/regions/meditsinski-punkt-v-kv-gorna-banya-se-okaza-chasten-kabinet.html", "text": "Дълго чакан медицински пункт в Горна Баня се оказа частен кабинет, съобщи bTV.Това разочарова жителите на квартала, според които личен лекар там няма вече почти 20 години.През 2015 година от район \"Овча купел\" взимат решение да построят медицински пункт. Организират и конкурс за наемател - три години никой не проявява интерес.През 2018 г. частно дружество наема помещението, но не за работа с пациенти по Здравна каса, а за платени прегледи по коремна хирургия и то в определени дни.Организаторите на работата в пункта твърдят, че също са търсили лични лекари, но без успех. Според парамедикът Любомир Петров, който е наемател на кабинета, причината е отдалечеността на квартала. От район \"Овча купел\" твърдят, че в договора с наемателя няма условие за работа със Здравната каса, нито пък са поставяни срокове кога трябва да заработи пунктът.Очаква се частният кабинет да отвори врати на 1 септември.", "date": "2019.08.06", "title": "Медицински пункт в кв. Горна Баня се оказа частен кабинет"}
{"url": "https://news.bg/world/poslanikat-na-sasht-v-rusiya-hvarli-ostavka.html", "text": "Посланикът на САЩ в Русия Джон Хънтсман подаде оставка. Той е изпратил писмо на президента Доналд Тръмп, пише The Hill.В него той отбелязва, че е било чест да служи като посланик на САЩ в Русия в \"този исторически труден период в двустранните отношения\".Хънтсман, бивш губернатор на Юта, планира да се върне в щата тази есен. Той обмисля дали отново да се кандидатира за губернатор, пише Salt Lake Tribune.59-годишният напусна поста губернатор на Юта през 2009 г., за да стане посланик на САЩ в Китай. Той е посланик на САЩ в Русия от 2017 г.Оставката му влиза в сила от 3 октомври.", "date": "2019.08.06", "title": "Посланикът на САЩ в Русия хвърли оставка"}
{"url": "https://news.bg/world/venetsuela-obvini-sasht-v-ikonomicheski-terorizam.html", "text": "Правителството на Венецуела обвини САЩ в \"икономически тероризъм\", информира АФП.Правителството на Венецуела обвинява Вашингтон, че се опитва да блокира преговорите с опозицията за разрешаване на политическата криза. В съобщение външното министерство заклейми действията на САЩ като \"още една сериозна агресия от администрацията на Тръмп чрез произволен икономически тероризъм срещу венецуелския народ\".Пояснява се, че решението на Вашингтон има за цел да потвърди престъпното икономическо, финансово и търговско ембарго, което вече нанесе дълбоки рани във венецуелското общество. Задачата е да задуши народа на Венецуела и да наложи противоконституционна промяна в правителството на страната.Вчера САЩ обявиха, че замразяват всички държавни активи на Венецуела. Мерките представляват първото цялостно икономическо ембарго срещу правителство в Западното полукълбо за последните три десетилетия.Проработи в Панама, проработи в Никарагуа и ще проработи във Венецуела и Куба, вярва съветникът по национална сигурност на Белия дом Джон Болтън.Белият дом коментира днес, че ще използват всеки наличен инструмент, за да сложат край на президентството на Николас Мадуро.", "date": "2019.08.06", "title": "Венецуела обвини САЩ в „икономически тероризъм\""}
{"url": "https://news.bg/world/narkodilar-zaloven-da-byaga-v-zhenski-drehi-ot-zatvor-v-braziliya-e-otkrit-obesen.html", "text": "Мъж бе открит обесен в килията си в затвор в Рио де Жанейро, Бразилия, предаде Sky News.42-годишният наркодилър по-рано е бил заловен при опит за бягство.Тогава той е носел женски дрехи, перука и силиконова маска на момиче.Появиха се и снимки на мъжа, преоблечен в женски дрехи.С дегизировката той е приличал на 19-годишната си дъщеря, дошла на свиждане. Планът бил двамата да се разменят и тя да остане зад решетките, вместо него.Опитът за бягство обаче е бил осуетен.По случая тече разследване. Предполага се, че дилърът, излежавал 73-годишна присъда, се е самоубил.Кървав бунт избухна в бразилски затвор и бяха убити най-малко 52-ма затворници.Бунтовете са често явление в бразилските затвори. Причината е, че те са пренаселени. Последната кървава касапница беше от януари 2017 г. Тогава загинаха 150 затворници.Припомняме, че по-рано президентът проблема за престъпността в страната.Той направи много остро изказване срещу престъпниците и борбата с тях.Крайнодесният Болсонару изрази надежда, че престъпниците ще \"умират на улицата като хлебарки\" в резултат на ново законодателство, с което ще се защитава полицията, военните и гражданите от наказателно преследване, ако застрелят криминални лица.В интервю Болсонару заяви, че се надява Конгресът да одобри спорните му планове за разширяване на така нареченото excludente de ilicitude - член в Наказателния кодекс на Бразилия, който при някои случаи допуска незаконни действия.Според него полицията води \"неравна\" борба срещу престъпността и трябва да получи разрешение да използва оръжие, а не да ги вкарва в съда.През първите шест месеца на тази година полицията в Рио де Жанейро е убила 881 души или един човек на всеки пет часа. През миналата година бразилската полиция е убила 6200 души в сравнение с 5225 през 2017 г., показва официална статистика.", "date": "2019.08.06", "title": "Наркодилър, заловен да бяга в женски дрехи от затвор в Бразилия, e открит обесен"}
{"url": "https://news.bg/world/zhegata-v-yaponiya-ubi-60-dushi-za-9-dni.html", "text": "Японското правителство съобщи във вторник, че от началото на миналата седмица горещото време в страната е причинило смъртта на почти 60 души, а други 18 000 е пратило в болница, съобщиха световните информационни агенции.Топлинната вълна донесе температури над 38 градуса и направи лятото на 2019 г. необичайно горещо.Статистиката, оповестена от властите в Токио във вторник, посочва 57 смъртни случая и повече от 18 000 хоспитализации.Най-малко 730 души от постъпилите в болница ще се нуждаят от по-продължително лечение.54% от потърсилите медицинска помощ са на възраст над 65 години. Данните са 24 префектури в страната.Страната бе ударена и от тайфуни, които предизвикаха проблеми с транспорта, наводнения и свлачища.", "date": "2019.08.06", "title": "Жегата в Япония уби 60 души за 9 дни "}
{"url": "https://news.bg/world/eur1500-globa-ako-pushite-v-avtomobila-v-gartsiya.html", "text": "Шофьорите на таксита, автобуси и други форми на обществен транспорт в Гърция, които пушат, докато работят, ще бъдат глобявани с 1500 евро и ще им се отнема книжката за месец.Това става ясно от новите правила на пътя и забраната за тютюнопушене в южната ни съседка, съобщава \"Катимерини\", позовавайки се на властите.В същото време, ако има дете на под 12-годишна възраст в автомобила, глобата нараства до 3000 евро.Обикновените шофьори, които пушат цигари, докато в автомобила се вози дете на възраст под 12 г., ще бъдат глобявани с 1500 евро и ще им се отнема шофьорската книжка. Те ще получат същата глоба, дори и ако друг пътник пуши в автомобила.", "date": "2019.08.06", "title": "€1500 глоба, ако пушите в автомобила в Гърция"}
{"url": "https://news.bg/world/rusiya-podkrepi-kristalina-georgieva-za-direktor-na-mvf.html", "text": "Министерството на финансите на Русия съобщи, че Москва има положително отношение към номинацията на ЕС Кристалина Георгиева за директор на Международния валутен фонд (МВФ) и ще я подкрепи по време на гласуването.\"Георгиева е брилянтен дипломат, напълно подготвен икономист, компетентен и високопрофесионален финансист. В ситуация на засилващ се протекционизъм в световната икономика нейният опит при разрешаването на проблеми в развитието ще бъде по-полезен от всякога\", информира \"Ройтерс\", позовавайки се на руското ведомство.. При последното гласуване Георгиева е била подкрепена от 56% от държавите, а бившият председател на Еврогрупата и бивш министър на финансите на Нидерландия Йерун Дейселблум от 44%, според информация на \"Франс прес\".През миналия месец  от директорския пост в МВФ, за . Това наложи избирането на нов директор на МВФ.От фонда отбелязват, че всяка от 189-те страни членки може да номинира кандидат между 29 юли и 6 септември, след което Управителният съвет ще обяви кратък списък с трите имена. Но САЩ и Европа имат най-големи шансове при гласуването.Очаква се новият лидер на фонда да стане ясен до 4 октомври.Според правилата на фонда лидерът на институцията трябва да е на под 65-годишна възраст. Този месец Кристалина Георгиева прави 66 г. Ако бъде избрана, фондът ще трябва да промени правилата.Георгиева ръководи Световната банка от 2017 г. Тя работи в институцията между 1993 и 2010 г. Служи и като еврокомисар.", "date": "2019.08.06", "title": "Русия подкрепи Кристалина Георгиева за директор на МВФ"}
{"url": "https://news.bg/bulgaria/manolova-darzhavata-da-obezshteti-sobstvenitsite-na-praseta.html", "text": "Държавата да обезщети собствениците на прасета. За това настоя омбудсманът Мая Манолова, цитирана от БНР.Тя присъства на протестен митинг в Първомай, в който се включиха хора от близките населени места и от Чирпанско.Манолова ще настоява държавата да обезщети стопаните, които унищожават доброволно прасетата в така нар. \"заден двор\" по пазарни цени.Протестиращите заявиха, че настояват за удължаване на срока за унищожение на отглежданите от тях животни. Някои се обявиха и за отмяна на забраната на епизоотичната комисия, защото няма регистрирани болни животни. Всички обаче поискаха справедливи обезщетения. Според протестираща жена адекватната сума за свиня - майка е поне 1000 лв.Директорът на областната дирекция по безопасност на храните д-р Камен Янков, който също присъства на протеста, обясни, че мерките в 20-километровата санитарна зона са задължителни. Той съобщи че от експертите са били проверени 11 населени места в Пловдивско, в които само 9 прасета не са били унищожени. На собствениците е даден срок да направят това в следващите 24 часа и те са заявили, че ще се съобразят.Припомняме, че стана ясно, че 2,9 милиона евро се отпускат от ЕС за дезинфекция и диагностика. В рамките до 30 дни ще получим още 11 млн. евро, като с втория транш от парите ще се покрият обезщетенията за стопаните, които имат регистрирани свине.Това съобщи зам.-министър Янко Иванов на пресконференция в Министерство на земеделието във връзка с кризата с разпространението на болестта. Новината идваминистър Десислава Танева с еврокомисаря по здравеопазването и безопасността на храните Витянис Андрюкайтис.В момента има 30 огнища на заболяването в 10 района на страната. Продължава лабораторния контрол и се правят финални дезинфекции. Последните животни от засегнатите свинекомплекси се умъртвяват. 27 са огнища на заразата при дивите свине.Припомняме, първи случай на африканска чума в Югозападна България бе регистриран в база за интензивно стопанисване към Държавно ловно стопанство \"Искър\", Самоковско, което означава, че вече почти няма незасегнати области в страната, след като такъв случай още миналата седмица прескочи в Южна България.БАБХ влизат в лични стопанства и ще търсят живи прасета за евтаназия.Земеделският министър Десислава Танева призна за пропуски в мерките за справяне с чумата, а още на 25 юли еврокомисарят по здравеопазването и безопасността на храните Витянис Андрюкайтис заяви, че България може да изгуби свиневъдството си.Свиневъди заявиха, че искат железни мерки и военно положение заради разпространението на африканската чума по свинете.Правителството на Борисов проспа мерките срещу африканската чума. Дори и днес, когато трябва да се действа активно, това не се прави.Не може да имаш механизмите в ръцете си да решиш проблема и в дневния ред на премиера да бъде среща с ФК Арда,  след заседание на Изпълнителното бюро на партията.БСП предлагат от излишъка в бюджета да се създаде фонд, който да определи на пазарни цени обезщетения на собствениците на умъртвени животни.Правителството да финансира и ловните дружинки, които да правят обходи и санитарен отстрел.", "date": "2019.08.06", "title": "Манолова: Държавата да обезщети собствениците на прасета "}
{"url": "https://news.bg/regions/beton-skovava-kamchiya-veche-mesets-i-polovina.html", "text": "В края на юни месец цели две министерства се заеха с установяване на нарушения на цялостта на дюните и незаконни изкопни и строителни дейности покрай устието на река Камчия.Месец и половина установяването на нарушенията бетонът се стои, а устието на Камчия се оказва регулирано от човека и според неговите прищявки и интереси. Въпреки че освен че е плаж е и защитена местност.Местността \"Лонгоза\" е бивша буферна зона около резервата \"Камчия\" и попада в защитени зони от екологичната мрежа \"Натура 2000\" - \"Камчия\", определена съгласно Директивата за опазване на естествените местообитания и на дивата флора и фауна, и \"Комплекс Камчия\", определена съгласно Директива за опазване на дивите птици.Устието на Камчия е именно в местността \"Лонгоза\", а реката всяка година мени своя път до морето в последните си метри. Явно бетонът, който беше излят през юни месец, има за цел да ограничи реката, която да не \"яде\" от плажната ивица с което се губят места. Дигата още си стои, а една част от реката, затворена, вече прилича и на блато. За сметка на това туристи използват активно дигата като мост и като сметище. Към дата 5 август дигата си стои, макар и полуразрушена и ужасно грозна - можете да видите снимките.Припомняме, че юни месец от РИОСВ - Варна обявиха, че са съставили акт за административно нарушение и е издадено и предписание да се премахне дигата. Юни месец освен за бетона на Камчия имаше и  Две министерства - на туризма и на околната среда и водите - се заеха със случаите и дори министър Ангелкова на място посети местата. ", "date": "2019.08.06", "title": "Бетон сковава Камчия вече месец и половина"}
{"url": "https://news.bg/world/erdogan-nyama-dokazatelstva-che-s-400-mozhe-da-navredi-na-f-35-i-nato.html", "text": "Няма конкретни доказателства, които да показват как  могат да навредят на Ф-35 и НАТО, обяви турският президент Реджеп Ердоган, цитиран от \"Ройтерс\" и други медии.Отношенията между САЩ и Турция се сринаха до ново дъно, след като  и отделно обмисля санкции заради закупените руски зенитно-ракетни комплекси С-400.Ердоган направи коментара пред турските дипломати на среща в Анкара. Той вярва, че президентът на САЩ Доналд Тръмп няма да позволи турско-американските отношения да се \"превърнат в пленник\" по въпроса за С-400.\"Няма доказателства, че С-400 по някакъв начин ще навреди на НАТО или Ф-35. По-рано много държави закупиха тези системи, и некоректно е да се пита Турция за отношенията й със Запада. Покупката на С-400 от Турция е търговски ход\", смята Ердоган.Президентът добави, че е предложил на Вашингтон да създадат комисия за обсъждане на притесненията на САЩ относно С-400.Президентът на Турция коментира и Сирия. Той предупреди, че Турция ще плати по-висока цена по-късно, ако днес не направи необходимото в Северна Сирия. През уикенда Анкара обяви, че ще проведе военна операция в контролирани от кюрдите райони източно от река Ефрат.По-рано Турция проведе две военни операции в Северна Сирия. Сега според Ердоган страната му ще предприеме нова фаза.", "date": "2019.08.06", "title": "Ердоган: Няма доказателства, че С-400 може да навреди на Ф-35 и НАТО"}
{"url": "https://news.bg/int-politics/52-ot-rusnatsite-se-strahuvat-ot-yadrena-voyna.html", "text": "В днешно време повечето руснаци не се страхуват твърде много от ядрена война. В случай, че тя избухне, САЩ се разглеждат като основен източник на такава заплаха, съобщава Всеруски център за изследване на общественото мнение (ВЦИОМ), в свое проучване, посветено на Световния ден за забрана на ядрените оръжия.Реалните случаи на използване на атомната бомба във военни конфликти се помни от мнозинството от руснаците (72%).В същото време 21% от анкетираните не успяват да си спомнят подобни случаи - най-често респондентите на възраст от 18 до 24 години (24%) и 25 до 34 години (27%).В същото време 52% от анкетираните в различна степен се страхуват от ядрена война, главно жени (68%) и хора над 60-годишна възраст (68%). Почти същия брой (46%) не се притесняват от това. Най-често това са мъже (64%), както и тези, които са от 18 до 24 години (59%), от 25 до 34 години (58%) и от 35 до 44 години (52%).Говорейки за потенциален ядрен конфликт, 79% от руснаците са сигурни, че с възникването му почти никой няма да може да оцелее, въпреки наличието на бомбени убежища и всякакви резерви от вода, храна и др. 16% от анкетираните смятат, че хората вероятно ще могат да избягат в убежища за бомби.В същото време само 15% от руснаците знаят за наличието и разположението на най-близкото убежище, предимно мъже (19%) и хора на възраст от 35 до 44 години (18%) и 45 до 59 години (18%). Други 13% са сигурни, че има такова, но не знаят за точното местоположение.Като цяло 71% не знаят нищо за съществуването на подобни бомбоубежища, нито за тяхната локализация. Най-често това са жени (73%), млади хора на възраст от 18 до 24 години (74%) и възрастни хора над 60 години (77%).Според проучването най-голямата заплаха, свързана с използването на атомно оръжие за страната са САЩ - 60%. Други 13% от руснаците определят ​​Китай, а 11% смятат, че никоя от страните или организациите не представлява такава опасност.", "date": "2019.08.06", "title": "52% от руснаците се страхуват от ядрена война"}
{"url": "https://news.bg/crime/sadat-ostavi-vetko-arabadzhiev-v-aresta.html", "text": "Апелативният специализиран наказателен съд остави в ареста бизнесмена Ветко Арабаджиев, съобщи Нова телевизия, позовавайки се на БГНЕС.Решението бе мотивирано с това, че на свобода той може да се укрие или да извърши престъпление.Припомняме, че на 14 май . Арабаджиев от Испания малко след полунощ на 4-ти срещу 5-ти май.  на престъпна група за данъчни престъпления и пране на пари.Арабаджиев и съпругата му Маринела бяха арестувани  край Барселона. Месеци наред те бяха издирвани с европейска заповед за арест, след като през август месец .В София беше задържан и синът им Вълчо, който също е обвинен, анеотдавна .", "date": "2019.08.06", "title": "Съдът остави Ветко Арабаджиев в ареста"}
{"url": "https://news.bg/world/podkrepata-za-sotsialdemokratite-v-germaniya-padna-do-istoricheski-minimum.html", "text": "Рейтингът на одобрение на Социалдемократическата партия на Германия се свлече до исторически минимум. Едва 11.5% от германците подкрепят социалдемократите. Това показва ново социологическо проучване на INSA, публикувано от вестник \"Билд\", предаде ТАСС.Християндемократическият съюз и Християнсоциалният съюз са подкрепяни от 27.5%. На второ място са Зелените с 23.5 на сто, а на трета позиция е крайнодясната \"Алтернатива за Германия\", която е подкрепяна от 15%.Свободната демократическа партия и Левицата са подкрепени от 9% от респондентите.Рейтингът на Социалдемократическата партия на Германия се движи в посока по-малко от 10% не само в отделните провинции, но и на федерално ниво, обобщават от INSA.Следващите избори за Бундестаг в Германия са насрочени за 2021 г.", "date": "2019.08.06", "title": "Подкрепата за социалдемократите в Германия падна до исторически минимум"}
{"url": "https://news.bg/society/grazhdani-podkrepiha-bashtata-chavdar-georgiev-koyto-iska-da-si-gleda-detsata.html", "text": "На децата се гледа като на пионки, покрай които върви едно финансиране и колкото повече се разхождат по приемни семейства и институции, идват толкова повече пари.С тази критика от Националната инициатива \"Не на стратегията на детето\" излязоха на протест пред Съдебната палата. Протестът е в подкрепа на бащата Чавдар Георгиев и се провежда минути преди делото му с бившата му съпруга. Предстои съдът да реши дали двете им деца ще останат при бащата в България.Голям протест в защита на Чавдар Георгиев се провежда и в Шумен - родният му град.Михаела Божанкова от инициативата обясни, че попечителството след развода на двамата родители е било по равно. Майката е с присъда за счетоводни измами и влиза в арест в рамките на седем месеца. Поне докато майката не излезе от ареста, децата трябва да са при техния баща, настояват протестиращите. Чавдар е дошъл в България с двете си деца, където те са се социализирали. Едното от децата има изоставане в развитието си и говорни проблеми, но благодарение на работата с логопед и обстановка у нас детето наваксва дефицитите и на есен ще бъде първокласник.През септември предстои да се гледа делото на майката за счетоводни измами. Според законите на Норвегия присъдата не може да бъде избегната, акцентира Божанкова. Ако съдът присъди децата на майката и тя излежава присъда, това означава, че децата ще бъдат взети от социалната служба Барневерн, от което се опасяват и протестиращите.Тук сме да напомним на българското правосъдие, че ние не сме по-долу от другите страни и децата в България се гледат добре. Децата на институциите ли са или на родителите, питат те. На протеста беше и емблематичната вече кукла Протестина.", "date": "2019.08.06", "title": "Граждани подкрепиха бащата Чавдар Георгиев, който иска да си гледа децата"}
{"url": "https://news.bg/world/bolsonaru-prestapnitsite-da-badat-zastrelvani-na-ulitsata-da-umirat-kato-hlebarki.html", "text": "Крайнодесният президент на Бразилия Жаир Болсонару изрази надежда, че престъпниците ще \"умират на улицата като хлебарки\" в резултат на ново законодателство, с което ще се защитава полицията, военните и гражданите от наказателно преследване, ако застрелят криминални лица, пише \"Гардиън\".В интервю Болсонару заяви, че се надява Конгресът да одобри спорните му планове за разширяване на така нареченото excludente de ilicitude - член в Наказателния кодекс на Бразилия, който при някои случаи допуска незаконни действия.Активисти се опасяват, че може да предизвика кръвопролитие, но Болсонару е убеден, че ще осигури така необходимата \"правна закрила\" на полицаите, които използват оръжие по време на задълженията си, а също така ще доведе до \"драматичен\" спад на насилието.\"Тези хора (престъпници) ще умират на улицата като хлебарки, ако такава закрила бъде одобрена, и така трябва да стане\", смята бразилският лидер.Според него полицията води \"неравна\" борба срещу престъпността и трябва да получи разрешение да използва оръжие, а не да ги вкарва в съда.През първите шест месеца на тази година полицията в Рио де Жанейро е убила 881 души или един човек на всеки пет часа. През миналата година бразилската полиция е убила 6200 души в сравнение с 5225 през 2017 г., показва официална статистика.", "date": "2019.08.06", "title": "Болсонару: Престъпниците да бъдат застрелвани на улицата, да умират като хлебарки"}
{"url": "https://news.bg/int-politics/v-avstraliya-arestuvaha-nad-70-protestirashti-sreshtu-klimatichnite-promeni.html", "text": "Австралийската полиция арестува и повдигна обвинение на най-малко 72 души, участвали в митинг срещу климатичните промени, който попречи на движението в северния град Бризбейн, съобщава ДПА.Около 300 души са участвали в демонстрацията, която започва сутринта и продължава през целия ден в различни части на града. Протестът е организиран от местния клон на базираната във Великобритания екологична активистка група Extinction Rebellion.Щатската полиция на Куинсланд, където се намира Бризбейн коментира пред репортери, че са арестували и обвинили 72 души, на възраст между 18 и 73 години, за престъпления, включително нарушения на обществения ред, неподчинение на указания и възпрепятстване на полицията.\"Загрижеността ми е за бъдещето на моите ученици, което беше моята основна мотивация за предприемането на тази акция днес\", обяснява учителката от гимназията в Бризбейн 21-годишната Оливия Уилямс, която е посрещната с аплодисменти от колеги активисти на излизане от градското полицейско управление в Бризбейн.Крис Стрийм, представител на полицията определя демонстрацията \"изключително разочароваща\", тъй като причинява големи проблеми по пътищата, използвани от службите за бърза помощ.\"Това, което е виждаме е протестиращи, които извършват тази непланирана разрушителна дейност\", коментира той пред репортери в Бризбейн.Лора Лукарди, организатор на Extinction Rebellion, заяви, че блокирането на пътища е и целта на демонстрацията и протестиращите с удоволствие отиват в затвора заради тяхната кауза.\"Не е проблем за нас, че има 50 ареста в деня ... Ако успеем да запълним затворите, значи ще запълним затворите. Ние сме доста щастливи да пожертваме гражданските си свободи\", обяснява Лукарди.", "date": "2019.08.06", "title": "В Австралия арестуваха над 70 протестиращи срещу климатичните промени"}
{"url": "https://news.bg/politics/borisov-da-sabere-veterinari-i-lovni-druzhinki-predlaga-korneliya-ninova.html", "text": "Правителството на Борисов проспа мерките срещу африканската чума. Дори и днес, когато трябва да се действа активно, това не се прави.Не може да имаш механизмите в ръцете си да решиш проблема и , разкритикува на пресконференция лидерът на БСП Корнелия Нинова след заседание на Изпълнителното бюро на партията.Има мерки, които могат да дадат резултат, но не се прилагат, според нея. Затова и от БСП излизат със становище, адресирано до министъра на земеделието и храните Десислава Танева. В него партията дава предложения за справяне с епидемията по свинете.БСП предлагат от излишъка в бюджета да се създаде фонд, който да определи на пазарни цени обезщетения на собствениците на умъртвени животни.Правителството да финансира и ловните дружинки, които да правят обходи и санитарен отстрел. По думите на Нинова е необходима и среща със съюза за ветеринарните лекари и сключване на рамково споразумение с тях. В страната има 2000 специалисти и техния труд не се използва, защото работят само на частна практика, изтъкна Нинова. От 4 г. ветеринарните лекари нямали договор с министерството.Като дългосрочна мярка лидерът на БСП посочи наложителни промени в наредбата за регистрация на домашните животни, като се премахнат административните процедури, които затрудняват малките стопани точно от типа \"заден двор\".Нямаме намерение да трупаме партиен дивидент от нещастието на хората. Всички българи ще пострадат от тази ситуация - икономиката, всеки ще плати социална цена, като го ударят цените. Темата изисква надпартийно и национално съзнание, изтъкна Нинова.Припомняме, че пето денонощие продължават  на прасетата на пътя Ямбол-Сливен. По-краткотрайни протести имаше и в  и в Бургаско.В страната е въведена мярка да се умъртвят всички прасета в тип отглеждане заден двор, които се намират около големите свинекомплекси.  в районите с въведени мерки, а вчера бе потвърден и Земеделският министър Десислава Танева издаде заповед, с коятоНа среща с кметовете от област Пазарджик премиерът Бойко  на двор, на което Корнелия Нинова заяви, че ", "date": "2019.08.06", "title": "Борисов да събере ветеринари и ловни дружинки, предлага Корнелия Нинова "}
{"url": "https://news.bg/crime/uvolniha-distsiplinarno-shefa-na-nap-lovech.html", "text": "Директорът на офиса на НАП в Ловеч Виктор Стойчев е уволнен дисциплинарно, съобщи БНР.От пресцентъра на приходната агенция уточняват, че уволнението е заради неоторизиран достъп до информационните системи на приходната агенция.Стойчев е дългогодишен директор на офиса на НАП в Ловеч. Той е бил и общински съветник от групата на ГЕРБ в настоящия мандат, от гражданската квота, но напуснал заради несъгласие с водената политика.През март 2018 година Стойчев е подал жалба до прокуратурата, че върху семейството му е оказван тормоз от държавни институции, а спрямо него - и политически натиск - заради позицията му в местния парламент относно провежданата от структурата на ГЕРБ политика в управлението на общината.Стойчев отказва да коментира уволнението си, но ще го обжалва пред Административния съд.", "date": "2019.08.06", "title": "Уволниха дисциплинарно шефа на НАП-Ловеч"}
{"url": "https://news.bg/world/balgariya-ungariya-i-gartsiya-maltretirali-migrantite-fronteks-si-zatvaryal-ochite.html", "text": "Европейската гранична агенция Фронтекс толерирала малтретиране на бежанци по външните граници на Европейския съюз, съобщава EURACTIV, позовавайки се на медии.Съвместно разследване на германската обществена телевизия ARD, разследващия журналистически сайт Correctiv и британския вестник \"Гардиън\" обвинява Фронтекс в нарушаване на човешките права на бежанците по време на депортирането им.Позовавайки се на вътрешни документи, медиите отбелязват, че Фронтекс е позволил на граничарите да използват кучета при преследването на мигранти, а също използване на лютив спрей и палки, особено по границата на ЕС в България, Гърция и Унгария.В разследването местните граничари се обвиняват в използване на сила или отправяне на заплахи с цел мигрантите да напуснат пределите на ЕС, така са възпрепятствали основното им право да потърсят убежище.Цитират се случаи с непълнолетни, които са депортирани със самолети без придружител, а също така на бежанци са давани успокоителни по време на депортирането им, което е в нарушение на международните регулации.Според разследващите някои вътрешни доклади на Фронтекс описват \"прекомерно използване на сила\" и лошо отношение към бежанци, но често завършват, че \"случаят е приключен\".От Фронтекс коментират, предаде АФП, че до момента не е внасяна жалба срещу агенцията. Категорично отричат служители на агенцията да са нарушавали основните човешки права. Фронтекс осъжда всяка форма на нехуманно отношение и всяка форма на насилие, което е незаконно според Хартата на основните права на ЕС.В Брюксел Европейската комисия коментира, че винаги е обезпокоена, когато научи информация за лошо отношение към мигрантите. Комисията се опитва да установи дали обвиненията по адрес на Фронтекс са истина.Фронтекс има около 700 служители от 29 държави. До 2021 г. екипът ще достигне 1000 души.България отрича медийната информация, че гранични полицаи са малтретирали бежанци, преминали границата с Турция. В Мюнхен българският министър на вътрешните работи Младен Маринов направи коментар по темата.България спазва всички разпоредби, свързани с правата на човека, е заявил вътрешният министър Младен Маринов след разговори с баварския си колега Йоахим Херман в Мюнхен, цитиран от БНР.\"Български гранични служители употребяват сила само в случаите, когато ситуацията го изисква\", допълнил Маринов и е обяснил, че такава ситуация например е агресия срещу служителите.", "date": "2019.08.06", "title": "България, Унгария и Гърция малтретирали мигрантите, Фронтекс си затварял очите"}
{"url": "https://news.bg/crime/stolichna-politsiya-razsledva-iztochvane-na-2-bankomata-po-nova-shema.html", "text": "Полицията в София разследва опит за източване на два банкомата на голяма банка, намираща се на столичния булевард \"Сливница, съобщават от полицията. Сигнал в полицията е подаден вчера, 5 август от служител на банков клон на бул. \"Сливница\".По първоначална информация, през нощта неизвестни лица са нанесли материални щети по пластмасовия корпус на два банкомата, собственост на банката.Към момента не са установени липси на парични средства от банкоматите. На място е извършен оглед.По информация на БНР извършителите са използвали нова технология, при която се пробиват малки дупки на устройството и оттам се манипулира електронната система, след което банкоматът сам пуска пари без в него да е сложена дебитна или кредитна карта.", "date": "2019.08.06", "title": "Столична полиция разследва източване на 2 банкомата по нова схема"}
{"url": "https://news.bg/world/chetirima-voynitsi-ubiti-pri-boeve-sas-separatistite-v-iztochna-ukrayna.html", "text": "Киев съобщи, че четирима украински войници са загинали при сблъсъци с подкрепяните от Русия сепаратисти в Източна Украйна, информира радио \"Свободна Европа\".В съобщение Министерството на отбраната на Украйна уточнява, че проруските сепаратисти са открили огън по украински позиции в Донецка област на 6 август, използвали са гранатомети, картечници и автомати.Подчертава се, че четирима войници са загинали.От април 2014 г. повече от 13 000 души са убити при боевете в Източна Украйна. Ново споразумение за спиране на огъня се предполагаше, че трябва да влезе в сила от 22 юли според постигнатите договорености между украинците, руснаците и ОССЕ в Минск на 17 юли. Но двете страни взаимно се обвиняват в нарушаване на договореното.", "date": "2019.08.06", "title": "Четирима войници убити при боеве със сепаратистите в Източна Украйна"}
{"url": "https://news.bg/politics/ninova-malchi-za-kandidata-na-bsp-za-sofiya.html", "text": "Мерките срещу африканската чума по свинете и  занимаваха представителите на БСП на днешния брифинг.Все още няма категорична позиция кой ще е кандидатът на социалистите за София, стана ясно от думите на Корнелия Нинова в отговор на въпрос. Лидерът на социалистите не пожела да коментира темата и заяви, че всичко ще става ясно на 14 септември.Припомняме, че по неофициална информация , бивше острие на БСП в парламента. На традиционния събор на Бузлуджа , който може да бъде издигнат за столицата, но самата , че предпочита да бъде граждански, а не партиен кандидат.На днешния брифинг в централата на БСП лидерът на столичните социалисти Калоян Паргов разкритикува за пореден път некачественото строителство в София - около Ларгото, вследствие на което в момента трябва да се правят кърпежи или строителството да започва отначало. Това е бордната брошка в ревера от грандиозни успехи на ПП ГЕРБ, поредното емблематично пространство като \"Граф Игнатиев\" и градинката \"Кристал\".Относно обществената поръчка на Столична община за сметопочистването, която , Паргов обясни, че все още няма отговор от кмета на общината Йорданка Фандъкова. Затова той отново призова обществената поръчка да бъде спряна. Този вид комунална дейност трябва да се изпълнява изцяло от общински фирми, настоя той.", "date": "2019.08.06", "title": "Нинова мълчи за кандидата на БСП за София"}
{"url": "https://news.bg/crime/razbiha-banda-za-narkotitsi-i-krazhbi-v-burgas.html", "text": "Полицията в Бургас разби банда за кражби и наркоразпространение, съобщи БНТ.Акцията е на криминалисти от Първо РПУ в морския град.Операцията е извършена в централния жилищен комплекс \"Братя Миладинови\". Там са претърсени два автомобила с бургаска и софийска регистрация.По неофициална информация, бандата е действала на територията на цялата страна, а двамата задържани са част от групата.", "date": "2019.08.06", "title": "Разбиха банда за наркотици и кражби в Бургас"}
{"url": "https://news.bg/world/us-samoletonosach-plava-v-yuzhnokitaysko-more-na-fona-na-ucheniya-na-kitay.html", "text": "Американски самолетоносач премина през спорното Южнокитайско море, пореден показ на американската военна мощ на фона на териториалните спорове между Китай и регионални държави, информира АП.Военноморските сили на САЩ закараха на американския самолетоносач \"Роналд Рейгън\" малка група филипински генерали, официални представители и журналисти. Самолетоносачът, на който има 70 изтребителя Ф-18, разузнавателни самолети и хеликоптери, плава към Манила, Филипините.Контраадмирал Карл Томас коментира, че американското военно присъствие допринася за сигурността и стабилността, което подхранва дипломатическите разговори. Той направи коментара, след като беше запитан от репортери с присъствието си самолетоносачът какво послание изпраща на фона на напрежението в региона.Китай има претенции към по-голямата част от Южнокитайско море. Малайзия, Филипините, Тайван и Виетнам също имат претенции.Междувременно Китай обяви, че ще проведе военни учения в близост до спорните Параселски острови в Южнокитайско море днес и утре.", "date": "2019.08.06", "title": "US самолетоносач плава в Южнокитайско море на фона на учения на Китай"}
{"url": "https://news.bg/society/prodalzhavat-protestite-sreshtu-umartvyavaneto-na-prasetata.html", "text": "Продължават протестите срещу умъртвяването на прасетата, информира БНТ. Пети ден продължава блокадата на пътя Ямбол-Сливен.Хората не допускат автомобили, докато не спре умъртвяването на животните в личните стопанства.Над 100 собственици на животни от различни села в община Първомай затвориха за половин час главния път за Хасково и Турция вчера.Хората са получили нова отсрочка за ликвидиране на домашните си животни до 11 август, но това не ги успокоява.Те настояват за изследване от независима лаборатория извън Европейския съюз и не вярват, че животните им са болни.Едно от протестиращите семейства в Крушаре заявяват, че не се съгласни да унищожават животните си, защото това е техният помонак. Ако наистина има чума, защот трябва да ни делят, нека да се избият всички прасета в страната, категорична е една от недоволните в селото. Според местните няма логика здрави прасета да бъдат унищжавани, след като няма и налично огнище на чумата там. Припомняме, че вчера стана ясно, че Земеделският министър Десислава Танева издаде заповед, с коятоПо-късно вчера стана ясно също така, че е потвърден и И в Свищов бешезаради разпространението на заразата. На 3 август започнаха .Преди това стотици се На среща с кметовете от област Пазарджик премиерът Бойко  на двор.След това Корнелия Нинова заяви, че Припомняме, че заразата порази три големи индустриални ферми в област Русе - в , и , които осигуряват близо 1/3 от месото на пазара у нас. Положителни се оказаха и  във фермата в село Българско сливово, община Свищов, област Велико Търново. Това е петата индустриална ферма с потвърдено огнище със заболяването и първа за областта.На 30 юли първи положителни проби за африканска чума по свинете бяха получени и  Те са взети от две диви прасета в Пловдивско.Следващият ден - 31 юли бе открито  в индустриална ферма.", "date": "2019.08.06", "title": "Продължават протестите срещу умъртвяването на прасетата"}
{"url": "https://news.bg/politics/nyama-takava-darzhava-no-shte-ima-takava-partiya.html", "text": "Екипът на Слави Трифонов е приел учредителна декларация за създаване на партия \"Няма такава държава\", която се изисква и по закон. Документът трябва да e бъде подписан от поне 50 български граждани с избирателни права, а след това публикуван в най-малко един национален всекидневник. От екипа на Трифонов са избрали за целта в. \"Труд\". Кои са се подписали под декларацията не е посочено.Припомняме, на  по БиТиВи, като тогава Трифонов обяви, че стартира нов телевизионен проект от 15 септември, а след това ще сформира и партията, за която се говори вече няколко години.По закон следващата стъпка за създаването на партията е провеждането на учредително събрание, като това трябва да стане най-късно 3 месеца след учредителната декларация. На събранието трябва да присъстват най-малко 500 учредители. Според информация на в \"Труд\" учредителното събрание . Това означава, че партията \"Няма такава държава\" няма много шансове да участва в предстоящите на 27 октомври местни избори, тъй като ще предстои и регистрация в съдаВ учредителната декларация четем и част от основните цели, които си поставя \"Няма такава държава\" - пряк избор на главен прокурор и национален омбудсман е предложение, което за първи път се появява в политическите възгледи на Слави Трифонов.Освен това се повтарят част от въпросите, които бяха лансирани на  година, включително и тези, които не бяха допуснати: намаляване на броя на народните представители в парламента от 240 на 120; въвеждане на възможността българските граждани да могат да гласуват и дистанционно, по електронен път, на избори и референдуми; пряк избор от гражданите на директорите на областните дирекции и на началниците на районните управления на МВР, въвеждане на задължително гласуване и мажоритарна избирателна система \"в два тура\".Пълният текст на декларацията:Учредителна декларация на политическа партия \"Няма такава държава\"България е свободна страна, но българските граждани не са свободни. Страната ни е в плен на своеобразна политическа плутокрация. Политическата класа грубо и демонстративно пренебрегва желанията на хората, грижейки се единствено за своето облагодетелствуване и де факто безцеремонно се изправя срещу собствения си народ. Партийната аристокрация е теглила една дебела разделителна линия между себе си и българите.Член първи от Конституцията на Република България гласи: \"Цялата държавна власт произтича от народа. Тя се осъществява от него непосредствено и чрез органите, предвидени в тази Конституция\". Това означава, че според Конституцията най-отгоре във властта стои българският народ!Ние, като свободни граждани, искаме този текст от Конституцията да не бъде просто куха фраза. Искаме да превърнем България в наистина свободна страна, в която обществото да взема решения, а политиците да ги изпълняват.Ние, учредителите на политическа партия \"Няма такава държава\", в съответствие с Конституцията на Република България и вярвайки във върховенството на закона и върховенството на морала, приемаме и утвърждаваме тази учредителна декларация.Принципите, за чието спазване и утвърждаване, ПП \"Няма такава държава\" ще работи са следните:- разделение на властите- народен суверенитет- политически плурализъм- свобода на словото- реални гаранции за спазване правата на човека и гражданинаОсновните цели пред ПП \"Няма такава държава\" са:- засилено участие на гражданите във вземането на решения чрез преки допитвания до народа;- смяна на избирателната система от пропорционална към мажоритарна с абсолютно мнозинство в два тура;- намаляване на броя на народните представители в парламента от 240 на 120;- реално въвеждане на възможността българските граждани да могат да гласуват и дистанционно, по електронен път, на избори и референдуми;- въвеждане на задължително гласуване на изборите и референдумите;- пряк избор от гражданите на директорите на областните дирекции и на началниците на районните управления на МВР;- пряк избор от гражданите на Главния прокурор на Република България.- пряк избор от гражданите на Омбудсмана на Република България;- цялостно реформиране на пpaвooxpaнитeлнaтa cиcтeмa и ycтaнoвяване на реално въpxoвeнcтвo нa зaĸoнa;- премахване на партийното влияние върху правосъдната система;- реформиране на системата на общественото здравеопазване и осигуряване на свободен и равнопоставен достъп на всички граждани до адекватни и качествени медицински услуги;- осъществяване на aдминиcтpативна реформа чрез намаляване на бюрокрацията и въвеждане на eлeĸтpoннo yпpaвлeниe, неутрализиране на мoнoпoлнитe и ĸapтeлнитe cтpyĸтypи и създаване на условия и механизми, които да предотвратяват появата на нови;- реформиране на образователната система и въвеждане на cтaндapти, oтгoвapящи нa съвременните изисквания и пазара на труда;- защита на семейството и семейните ценности;- осигуряване на достоен живот чрез достойни доходи, гарантиране на човешките свободи и личната неприкосновеност и сигурност;- засилване ролята нa Република Бългapия в cтpyĸтypитe нa Eвpoпeйcĸия cъюз и пълнoпpaвнo члeнcтвo в Eвpoзoнaтa, включване на страната в Шeнгeнското споразумение и Бaнĸoвия cъюз на ЕС.Ние вярваме, че нацията трябва да се обедини, за да отстоява и отвоюва гражданските си права!", "date": "2019.08.06", "title": "\"Няма такава държава\", но ще има такава партия"}
{"url": "https://news.bg/int-politics/kitay-kam-protestirashtite-v-honkong-ne-barkayte-sdarzhanostta-sas-slabost.html", "text": "Радикалните протестиращи в Хонконг не трябва да бъркат сдържаността на Китай със слабост, заяви китайската служба по въпросите на Хонконг, като обеща, че \"бруталните престъпници\", които тласкат града към \"опасна бездна\", ще бъдат изправени пред съда, съобщава \"Ройтерс\".\"Бих искал да предупредя всички престъпници: никога не преценявайте неправилно ситуацията и не бъркайте сдържаността ни със слабост\", се казва в документа на китайското правителство в Хонконг и Макао в документ, оповестен по време на брифинг в Пекин.Малка група насилствени радикали са начело на протестите, като \"в средата има любезни граждани, които са заблудени и принудени да се присъединят\", се казва в документа от представителите Ян Гуанг и Сю Луинг.В него се казва, че антикитайските сили са \"задкулисните майстори\", които \"открито и нагло въодушевяват\" протестиращите.\"Бихме искали да изясним на много малката група от безскрупулни и брутални престъпници и мръсните сили зад тях: тези, които си играят с огъня, ще изчезнат в него. И в крайна сметка ще бъдат наказани.\"Полицията в понеделник стреля със сълзотворен газ по протестиращите в бившата британска колония, след като общата стачка прекъсна транспорта, а подкрепяният от Пекин лидер на града предупреди, че просперитетът му е застрашен.Протестите надминаха по-ранните прояви на несъгласие по мащаб и интензивност, и като че ли са провокирани от отказа на ръководителя на Хонконг Кари Лам за пореден път да отговори на което и да е от исканията на протестиращите, като същевременно предупреди за изключително опасна ситуация.Протестите представляват най-голямата политическа заплаха за правителството на Хонконг след връщането на територията по китайско управление през 1997 г. и едно от най-големите предизвикателства пред китайския лидер Си Дзинпин, откакто е на власт от 2012 г.", "date": "2019.08.06", "title": "Китай към протестиращите в Хонконг: Не бъркайте сдържаността със слабост"}
{"url": "https://news.bg/world/targovskata-voyna-kakri-sasht-obyaviha-kitay-za-valuten-manipulator.html", "text": "Търговската война между САЩ и Китай навлезе в по-опасна фаза, след като Китай девалвира валутата си, китайските компании спряха да купуват нова земеделска продукция от САЩ, а финансовото министерство на САЩ обяви Китай за валутен манипулатор, пише \"Ню Йорк таймс\".Ескалацията разтърси световните пазари. Разтревожени, инвеститорите търсят безопасни места за парите си. \"Уолстрийт\" отчете най-слабия ден за годината, а индексът S&P 500 приключи с 3% надолу.В неделя Народната банка на Китай предприе мерки за ограничаване на последиците от с девалвация на юана, като премина психологически важната точка от 7 ренминби (юан) за американски долар за първи път от повече от десетилетие.По-слабата валута прави стоките по-евтини при продажбата им в чужбина, позволява на бизнеса и потребителите да компенсират допълнителните мита на Тръмп, които Вашингтон планира да влязат в сила от 1 септември. Също засяга износа на САЩ, който се опитва да се конкурира с Китай.Китайски представители обявиха, че решението е в отговор на пазарни сили, които реагираха на заплахата на Тръмп. В необичайно директно съобщение централната банка обвинява едностранните действия и протекционистките мерки на американския лидер Тръмп, което е принудило Пекин да приеме мерките.Китайският бизнес прекрати закупуването на американски земеделски продукти в отговор на решението на САЩ. Местната медия \"Синхуа\" определи действията на САЩ като \"сериозно нарушение\" на споразумението с президента Си Дзинпин през юни.В понеделник вечерта финансовото министерство на САЩ предприеме необичайна стъпка. Ведомството обяви Китай за валутен манипулатор - за първи път от 1994 г. Решението е предимно символично, което изисква администрацията да се консултира с Международния валутен фонд в опит да се прекрати несправедливото предимство на държава след приемане на валутни мерки.Според икономисти Китай обезценява валутата си от много години, но е прекратил практиката след встъпването в длъжност на Тръмп.По-твърдите позиции на двете държави намаляват шансовете за разрешаване на търговския спор, който вече започна да засяга световната икономика.", "date": "2019.08.06", "title": "Търговската война къкри: САЩ обявиха Китай за валутен манипулатор"}
{"url": "https://news.bg/crime/izzeha-polovin-ton-meso-s-neyasen-proizhod.html", "text": "Предотвратено е пласирането на половин тон месо с неясен произход след проверки на служители от ОДМВР - София.В товарен автомобил \"Мерцедес Спринтер\" в Ихтиман са открити 400 килограма месо без ветеринарномедицински документи, а в транжорна в Етрополе са открити още 88 кг месо и 12 кг кайма с неясен произход.Водачът на микробуса, който е криминално проявен и от Ихтиман, е задържан за 24 часа. Установено е, че месото в товарния отсек на микробуса е от едри преживни животни, но е без необходимата ветеринарномедицинска документация. Съставени са актове, а месото е транспортирано за унищожаване в екарисаж.", "date": "2019.08.06", "title": "Иззеха половин тон месо с неясен произход"}
{"url": "https://news.bg/world/sasht-raztarsvat-svetovnite-pazari-predupredi-narodnata-banka-na-kitay.html", "text": "Народната банка на Китай предупреди, че решението на САЩ да обявят Пекин за валутен манипулатор вреди на международните правила и ще доведе до огромни последици за световните пазари, съобщават медии.\"Това не само сериозно ще подкопае международния финансов ред, но също разклаща финансовите пазари\", се казва в съобщение на централната банка, цитирано от \"Синхуа\".В понеделник Вашингтон ескалира търговската война с Пекин, след като обвини Китай в девалвация на юана.Тръмп обвинява Пекин в целенасочена манипулация на китайската валута, което се смята, че е направено в отговор на Банката обяви действията на Вашингтон за \"едностранни\" и \"протекционистки\". Уверява, че Китай няма да превърне юана в оръжие в търговската война със САЩ. Според банката решението е в резултат на ситуацията на пазарите. Валутната институция допълва, че ще държи юана на \"стабилно\" и \"разумно ниво\". Призовава Вашингтон да прекрати действията срещу Китай.", "date": "2019.08.06", "title": "САЩ разтърсват световните пазари, предупреди Народната банка на Китай"}
{"url": "https://news.bg/int-politics/sasht-vsyako-nahluvane-na-turtsiya-v-siriya-e-nepriemlivo-pentagonat-shte-go-spre.html", "text": "Министърът на отбраната на САЩ Марк Еспер заяви, че всяка турска операция в Северна Сирия ще бъде \"неприемлива\" и САЩ ще предотвратят едностранни нахлувания, а напрежението между Вашингтон и Анкара се повишава, съобщава \"Ройтерс\".По-рано турският президент Реджеп Ердоган заяви, че Турция, ще проведе военна операция в контролиран от кюрди район източно от Ефрат в северната част на Сирия.\"Ясно вярваме, че всяко едностранно действие от тях (Турция) би било неприемливо\", обяснява Еспер пред репортери, пътуващи с него в Япония.\"Това, което ще направим, е да предотвратим едностранните нахлувания, които отново биха разстроили взаимните интереси ... които Съединените щати, Турция и сирийските кюрди (СДС - сирийски демократични сили) споделят по отношение на Северна Сирия\", допълва той.С подкрепата на САЩ, СДС които включват и сирийските кюрдски милиции, поеха контрола през последните четири години на голяма част от Североизточна Сирия от бойците на ДАЕШ. Анкара определя кюрдските милиции за терористична организация.Еспер заяви, че Съединените щати нямат никакви \"амбиции\" да се откажат от СДС, но отказа да гарантира, че САЩ ще ги защитят в случай на турска операция.Екип на Пентагона бе в Турция, за да разговаря с турски служители по въпроса, а Еспер заяви, че се надява, че може да се постигне споразумение с Анкара.Еспер предположи, че турска операция в Северна Сирия може да повлияе върху фокуса на СДС срещу ДАЕШ и няма как да се гарантира, че ислямистите няма да завземат територията, която някога са държали в Сирия, и способността на подкрепяните от САЩ сили да задържат хиляди предполагаеми бойци на ДАЕШ.Водената от Турция кампания, която от месеци се забавя поради съпротива от Вашингтон, има за цел да изгони кюрдските сили от гранични градове в провинциите Рака и Хасака.Анкара обвини Вашингтон в забавяне на напредъка по създаването на безопасна зона в североизточната граница на Сирия с Турция, която ще бъде освободена от кюрдската милиция.Тази седмица Ердоган обясни, че и Русия, и САЩ са информирани за операцията, но не коментира кога ще започне. Това ще отбележи третото турско нахлуване в Сирия за толкова години.Отношенията между двата съюзника в НАТО (Турция и САЩ) са обтегнати по редица въпроси, включително отстраняването на Турция от програмата за изтребителите F-35, след като Анкара купи и прие доставка на руски противоракетни системи С-400, които за Вашингтон са заплаха.", "date": "2019.08.06", "title": "САЩ: Всяко нахлуване на Турция в Сирия е \"неприемливо\", Пентагонът ще го спре"}
{"url": "https://news.bg/economics/bezobrazno-zakasneli-merkite-sreshtu-chumata-po-svinete-kritichni-ot-abv.html", "text": "Мерките срещу африканската чума са безобразно закъснели. Това заяви председателят на АБВ Румен Петков на пресконференция. Мнението му подкрепи и проф. Михни Люцканов, декан на Ветеринарномедицинския факултет на Тракийския университет, според когото анализ на ситуацията е направен още през 2018 година и заплахите от проникване на заболяването са били известни.Румен Петков изтъкна, че основната вина е на Иван Костов и неговото правителство от 1999 година, тъй като тогава са били премахнати мерките срещу подобни зарази. Затова в момента единственото, което страната може да направи по отношение на африканската чума по свинете, е загробването на животните.Петков изтъкна още, че по време на първото правителство на Борисов е била премахната Националната ветеринарномедицинска служба.Трябва да върнем Националната ветеринарномедицинска служба, защото БАБХ не е сработила ефективно, настояха от АБВ. Тя трябва да има статут на държавна, а не национална агенция. От партията апелират да се създадат официални противоепидемични служби в граничните райони на страната. Държавата няма властови ресурси да контролира дали във всяка община има ветеринар, това изискване в момента не се спазва, заяви още Петков.Как на Борисов му хрумна сумата от 300 лв. за обезщетение на собствениците на прасета от тип заден двор, като някои имат по едно прасе, а други имат повече прасета, пита председателят на партията.Проф. Люцканов предупреди да не се предаваме на конспиративни теории. Според него главната причина за разпространението на чумата е лошата работа на БАБХ в ангажимента си да информира и образова собствениците на свине и фермерите в свинекомплексите.Загубите от разпространението на африканската чума не могат да бъдат сравнени със загубите от други епидемични заболявания по животните досега, категоричен беше проф. Люцканов.\"По-внимателно държавата трябва да се вслушва в оценките на хора, които добре познават материята и имат професионална експертиза\", подчерта той. Заразата е стигнала през Беларус и Чехия до Балканските страни, като е засегнала най-тежко Румъния. Епидемията има фронт около 16 000 км по думите на професора.Д-р Койчо Коев, главен асистент в Катедра Инфекциозни болести в Тракийски университет, отбеляза, че има пропуски по отношение загробването на труповете на животните. То трябва да става бързо поради нивото на инфекция. Липсва работеща система за обезвреждане на заразените трупове, критикува експертът.Зам.-председателят на АБВ Любомира Ганчева обяви, че правителството се готви да приватизира обособена част от имуществото на ТЕРЕМ-ХОЛДИНГ ЕАД - Почивна база Прибой във Варна. Акционерното дружество е със  100% държавно участие в капитала, като негов едноличен собственик е министърът на отбраната Красимир Каракачанов. Именно от него идва предложението за приватизация.АБВ ще настоява да не се разпродава по този начин държавна собственост, след като държавата може да печели от него.Според Румен Петков министър Каракачанов трябва на място да заяви, че северното ни Черноморие не представлява интерес и държавата не може да управлява терена.Припомняме, че Земеделският министър Десислава Танева издаде заповед, с която Вчера стана ясно също така, че е потвърден изаради разпространението на заразата.", "date": "2019.08.06", "title": "Безобразно закъснели мерките срещу чумата по свинете, критични от АБВ"}
{"url": "https://news.bg/regions/simeon-slavchev-pita-s-kakav-tochno-preparat-shte-pochistvat-vodata-na-sofiya.html", "text": "\"Софийска вода\" АД може да започне за използва нов химикал за пречистване на питейната вода от язовир \"Искър\", който не е изследван достатъчно и е в пъти по-скъп от предишния. За това предупреди общинският съветник Симеон Славчев.Заедно с експертите проф. Емил Бурназки и доц. д-р инж. Галя Бърдарска от Института за изследвания на климата, атмосферата и водите при БАН на пресконференция в БТА те поискаха обявената през ноември 2018 г. обществена поръчка за химикали за пречистване на питейна вода да се провери и да се разгледа отново, специално в частта за препаратите, които предвижда да се използват. Освен това гръцкият продукт оскъпява допълнително пречистването на водата, което означава още непредвидени разходи при експлоатация. Той е 2,7 пъти по-скъп от предишния препарат.Поръчката е спечелена от гръцки търговски продукт. Неговото действие не е ясно, както и какви могат да бъдат последиците от използването. Симеон Славчев изрично подчерта, че не желае да плаши и да всява страх в населението, но произходът на препарата е проблематичен.Проф. Бърдарска заяви, че въпросният препарат е проследен единствено до становище на Националния център за опазване на общественото здраве и анализи, които са го одобрили по документи и където пише, че през 2012 г. предстои регистрация в европейските регистри. Такава обаче и до този момент няма и в Европа реално не се ползва такъв търговски продукт.Симеон Славчев заяви, че освен сигнал в прокуратурата, ще сигнализират и в Министерство на здравеопазването с искане да се подложи на анализ в неза МЗ и кметависима сертифицирана лаборатория този препарат с цел поне да се гарантира опазване на здравето на населението. Той настоя, че питейната вода и качеството й за ползване е част от темите на националната сигурност, затова и ще настоява в качеството си на общински съветник и от кмета Йорданка Фандъкова да се провери общественото поръчка.Заради нарушения при избора, решението е обжалвано пред Комисията за защита на конкуренцията, но жалбите са били отхвърлени.", "date": "2019.08.06", "title": "Симеон Славчев пита с какъв точно препарат ще почистват водата на София"}
{"url": "https://news.bg/world/shte-gi-nakarame-da-si-platyat-razmaha-prast-kndr-na-sasht-i-yuzhna-koreya.html", "text": "\"Ще ги накараме да си платят\". Това предупреждение отправи Северна Корея след . Пхенян нападна САЩ и Южна Корея, информира \"Ройтерс\".Северна Корея изстреля ракети за четвърти път за по-малко от две седмици, обяви Южна Корея, докато Пхенян предупреди, че враждебните действия срещу КНДР \"достигнаха опасна линия\".КНДР критикува военните учения между САЩ и Южна Корея и използването на високотехнологични оръжия. Пхенян подчерта, че се ангажира да следва дипломацията и ще изчака до края на годината САЩ да смекчат политиката на санкции и политическия натиск над ядрената и ракетна програма на държавата.Но ако Вашингтон и Сеул пренебрегнат многократните предупреждения на КНДР, \"ще ги накараме да платят висока цена\", предупреди говорител на севернокорейското външно министерство.Доналд Тръмп омаловажава изпитанията на КНДР, като твърди, че те не нарушават споразуменията с Ким Чен-ун. Анализатори вярват, че тестовете имат за цел да подобрят военните възможности на КНДР и да окажат натиск върху Вашингтон да направи по-големи отстъпки.Генщабът на Южна Корея съобщи, че Пхенян изглежда е изпитал две балистични ракети с малък обсег, които са били изстреляни от западното крайбрежие на КНДР, на около 125 километра югозападно от Пхенян. За четвърти път КНДР прави изпитания от 25 юли.Ракетите са прелетели 450 километра и са достигнали височина от 37 километра, поясняват от генщаба. Разузнавателните агенции на САЩ и Южна Корея смятат, че имат подобни характеристики като ракетите, изстреляни от 25 юли.Според южнокорейски военен експерт последното изпитание е важно, защото 450 километра полет означава, че Южна Корея е в обсега на такъв тип ракети.Министерството на отбраната на Южна Корея обяви, че ракетното изпитание е в противоречие с духа за намаляване на напрежението на Корейския полуостров.Доклад на ООН от вчера показва, че Пхенян продължава да развива ядрената и ракетната си програма. Прибягва до кибератаки, за да инвестира в програмата.Говорител на външното министерство на КНДР обяви, че страната е ангажирана да разреши въпросите с диалог, но и съвместните учения на САЩ и Южна Корея са в нарушение на обещанието на Тръмп към Ким.Пхенян ще бъде принуден да търси нов път, както ние показахме, ако САЩ и Южна Корея продължат с враждебните военни действия, отбелязва представителят.Доставянето на американски изтребители Ф-35А в Южна Корея, посещението на ядрена подводница на южнокорейско пристанище и американските изпитания на балистични ракети са сред стъпките, които принуждават КНДР да разработва свои оръжия. САЩ и Южна Корея продължават да говорят за диалог. Но когато решат да се отдръпнат, те точат меча, за да ни навредят, обяви говорителят.Южнокорейска медия съобщава, че военните учения със САЩ са започнали в понеделник. Те предимно ще включват компютърни симулации.", "date": "2019.08.06", "title": "\"Ще ги накараме да си платят\", размаха пръст КНДР на САЩ и Южна Корея"}
{"url": "https://news.bg/crime/otkriha-zlatni-bizhuta-v-opakovki-ot-lekarstva-na-kapitan-andreevo.html", "text": "Задържаха близо 1,3 кг златни бижута на ГКПП \"Капитан Андреевою\", съобщиха от Агенция \"Митници\".На 2 август е спрян за проверка лек автомобил с швейцарска регистрация, влизащ в страната от Турция.В автомобила пътували съпрузи с двамата си синове, швейцарски граждани и техен близък, турски гражданин.В колата служителите на реда откриват дамска текстилна чанта, пълна с медикаменти в различни опаковки. В част от опаковките вместо лекарства са открити, увити в салфетки, пръстени, медальони, гривни, синджири, обици, монети и колан.Според експертизата откритите бижута с общо тегло 1273.74 грама са от 22 каратово злато и са на стойност 96 720 лева.В хода на проверката е установено, че чантата е собственост на жената. 50-годишната швейцарка е задържана.От началото на годината до момента, митничарите на \"Капитан Андреево\" са задържали близо 12 кг златни и 3 кг сребърни накити, на обща стойност над 700 000 лева.", "date": "2019.08.06", "title": "Откриха златни бижута в опаковки от лекарства на \"Капитан Андреево\""}
{"url": "https://news.bg/politics/borisov-se-interesuva-ot-planovete-za-remont-na-stadiona-v-kardzhali.html", "text": "Премиерът Бойко Борисов се срещна с президента на професионален футболен клуб \"Арда\" Петър Пешев, старши треньора Стамен Белчев и капитана на отбора Иван Караджов.По време на срещата ръководството на футболния клуб представи пред премиера проекта за подобрения на стадион \"Aрена Арда\" в Кърджали. Изграждането на осветление на стадиона е задължително условие, за да може ПФК \"Aрда\" да играе домакински мачове в Първа лига. Проектът предвижда още изграждане на козирка, табло и прилежаща инфраструктура.Ръководството на футболния клуб пое ангажимент пред министър-председателя да бъде организирана среща в Кърджали, на която да присъстват архитектите, изготвили проекта, за да дадат повече подробности около плановете за подобряване на стадиона.Срещата има за цел да се намери решение за финансиране на клуба, каквото получават всички останали клубове от Първа лига, като разходите ще се оптимизират максимално.Обновеният стадион в Кърджали бе официално открит през месец май 2018 г. Спортното съоръжение е ремонтирано основно за първи път след построяването си през 1961 г. Вложените средства са около 2 милиона лева.Извършен е ремонт на футболното игрище и обновяване на настилката на лекоатлетическата писта, обновени са трибуните за зрители, изцяло ремонтирани са прилежащите сгради и е направено благоустройство на територията на комплекса.Стадионът отговаря на националните и европейски стандарти за провеждането на футболни състезания в Кърджали.", "date": "2019.08.06", "title": "Борисов се интересува от плановете за ремонт на стадиона в Кърджали"}
{"url": "https://news.bg/world/sasht-i-talibanite-razreshiha-razlichiyata-za-amerikanskoto-izteglyane.html", "text": "САЩ и талибаните разрешиха различията на мирните преговори във връзка с изтеглянето на американските войски от Афганистан. Отделно групировката гарантира, че ще прекъсни контактите си с други екстремистки организации.Това съобщи представител на талибанското движение, цитиран от АП.През последните дни САЩ и талибаните проведоха разговори в арабската държава Катар, където екстремистите поддържат политически офис.САЩ не потвърждават и не разкриват подробности какво са успели да разрешат, но американски дипломат съобщава за \"отличен напредък\" в преговорите с талибаните.Техническите екипи на двете страни днес ще продължат дискусиите в Доха.Американският специален посланик за Афганистан Залмай Халилзад, който има за задача да намери мирно решение на близо 18-годишната война, се опитва да създаде база за диалог между страните в Афганистан и трайно спиране на огъня.Халилзад, който посети Ню Делхи, написа в \"Туитър\", че \"ние постигнахме отличен напредък\" на преговорите. Но на разговорите в Катар не участват представители на правителството в Кабул. Талибаните отказват директни преговори с правителствени представители, като обвиняват правителството на президента Ашраф Гани, че е марионетка на САЩ.САЩ и талибаните изглежда са близо до споразумение, според което Вашингтон ще изтегли силите си в замяна на гаранции, че Афганистан няма да се превърне в убежище за други терористични организации.Халилзад се надява да бъде сключено окончателно споразумение до 1 септември.В момента имат над 20 000 американски и натовски войници в Афганистан, включително 14 000 американски военнослужещи.", "date": "2019.08.06", "title": "САЩ и талибаните разрешиха различията за американското изтегляне"}
{"url": "https://news.bg/int-politics/obama-prizova-amerikantsite-sreshtu-lideri-podhranvashti-omraza-i-rasizam.html", "text": "Бившият президент на САЩ Барак Обама призова американците да отхвърлят езика на някой от техните лидери, който подхранва омразата или нормализира расизма, съобщава БиБиСи.Обама не посочи никого конкретно, но редкият му коментар е след като президентът Доналд Тръмп се опита да отклони критиките, че антимигрантската му реторика подхранва насилието.В реч в понеделник Тръмп осъди омразата и бялото надмощие. Той говори, след като в Ел Пасо, Тексас, след  и .Докато бе президент, Обама се бори безуспешно за ограничаване притежанието на оръжия. Той заяви пред БиБиСи през 2015 г., че провалът му със \"закона за безопасност на оръжията и за здрав разум\" е най-голямото му разочарование от неговото президентство.Обама се въздържа да коментира противоречивата реторика на Тръмп по отношение на мигрантите, но в понеделник излезе с изявление.\"Ние трябва да отхвърляме езика, който излиза от устата на някой от нашите лидери, който се храни с климат на страх и омраза или нормализира расистки настроения; лидери, които демонизират онези, които не приличат на нас, или предполагат, че други хора, включително имигранти, заплашват нашия начин на живот или се отнасят към други хора като подчовеци или предполагат, че Америка принадлежи само на един определен тип хора\", обясни той.\"Това няма място в нашата политика и в обществения ни живот. И е време преобладаващото мнозинство от американци с добра воля, от всяка раса и вяра и политическа партия да кажат стига - ясно и недвусмислено.\"По време на президентската си кампания Тръмп заяви, че мексиканските имигранти включват наркодилъри, престъпници и изнасилвачи.Съвсем скоро той предизвика обществен гняв,  на САЩ \"да се върнат обратно и да поправят напълно разбитите и заразени с престъпност места, от които са дошли\". Той отрече коментарите му да са расистки.В изявление от Белия дом в понеделник Тръмп призова за реформи за контрол на оръжията за психично здраве; смъртно наказание за онези, които извършват масови убийства и повече двупартийно сътрудничество по законите за оръжия.\"Психичните заболявания и омразата дръпват спусъка, а не пистолета\", обясни Тръмп. Той не изрази подкрепа за мерките за контрол на оръжията, предложени в Конгреса.\"В един глас нашата нация трябва да осъди расизма, фанатизма и бялото надмощие. Тези зловещи идеологии трябва да бъдат победени. Омразата няма място в Америка\", коментира Тръмп.Президентът очерта и редица политики, включително по-голямо сътрудничество между правителствените агенции и социални медийни компании, промени в законите за психичното здраве, както и прекратяване на \"възхвалата на насилието\" в американската култура.Президентът критикува интернет и \"страховитите\" видеоигри за насърчаване на насилието в обществото.\"Днес е твърде лесно за притеснените младежи да се обграждат с култура, която  възхвалява насилието. Трябва да спрем или съществено да намалим това и трябва да започне незабавно\", коментира Тръмп.Той обаче не обърна внимание на критиките към собствената си реторика срещу нелегалната имиграция, за която противниците твърдят, че е допринесла за нарастване на расово мотивираните атаки.Тръмп предизвика критики, след като неправилно посочи град Дейтън, Охайо  - където девет души бяха убити при една от двете масови престрелки, станали само 13 часа една от друга - като Толедо. \"Нека Бог да благослови паметта на загиналите в Толедо, нека Бог да ги защити. Нека Бог защити всички от Тексас до Охайо\", каза той преди да слезе от сцената.", "date": "2019.08.06", "title": "Обама призова американците срещу лидери, подхранващи омраза и расизъм"}
{"url": "https://news.bg/world/velikobritaniya-e-gotova-i-zhelae-sporazumenie-s-es-za-brekzit.html", "text": "Великобритания е \"готова и желае\" споразумение с ЕС за Брекзит, обяви високопоставен правителствен източник. Коментарът е във връзка с информация на вестник, че целта на премиера Борис Джонсън е Брекзит без сделка, информира \"Ройтерс\".\"Искаме споразумение. Тъжно е, че те не искат да преговарят с нас\", каза източникът, пожелал анонимност.\"Фактът, че споразумението за напускане беше отхвърлено с голяма разлика в Камарата на общините на три пъти означава, че ако ще има споразумение, те ще трябва да се подготвят за предоговаряне. Ние сме готови и желаем да го направим\", поясни източникът.", "date": "2019.08.06", "title": "Великобритания е “готова и желае” споразумение с ЕС за Брекзит"}
{"url": "https://news.bg/politics/chetiri-kompanii-pokaneni-da-modernizirat-tehnikata-na-suhopatnite-voyski.html", "text": "До 31 октомври е срокът, в който могат да се подават оферти по проекта за нови бойни машини за Сухопътните войски.Вчера, 5 август, Министерството на отбраната е изпратило исканията за предоставяне на предложения RFP (Request for Proposal) до четирите компании, поканени за участие в проекта за придобиване на бойна машина на Сухопътните войски: ARTEC GmbH (Германия), Patria (Финландия), NEXTER Group (Франция) и General Dynamics Land System - MOWAG (Швейцария).С офертите ще се занимае Междуведомствената работна група, която трябва да приключи работата си по анализа и оценка до 20 декември 2019 г.Инвестиционният разход \"Придобиване на основна бойна техника за изграждането на батальонни бойни групи от състава на механизирана бригада\" бе приет от 44-то Народно събрание на 8 юни 2018 годинаТой предвижда придобиване на 150 броя бойна и специална техника за три батальонни бойни групи, на системи и допълнително оборудване, както и обучение на състава. Времевият интервал за неговата реализация обхваща 12 години. Прогнозната стойност е в размер на 1 милиард и 464 милиона лева с ДДС.", "date": "2019.08.06", "title": "Четири компании поканени да модернизират техниката на Сухопътните войски"}
{"url": "https://news.bg/weather/slanchevo-i-po-goreshto-bez-valezhi.html", "text": "Днес ще бъде слънчево и горещо, в повечето райони времето ще бъде тихо. Температурите се повишават.На запад денят ще бъде безоблачен. Временно ще се развива облачност в някои източни райони и над планините.Не се очакват валежи.Максималните температури са в интервала 28-33 градуса.Нощните температури са между 13 и 18 градуса.Температурата на морската вода варира от 22-23 градуса по северното Черноморие до 25-26 градуса по южното. Вълнението на морето ще бъде 1-2 бала.", "date": "2019.08.06", "title": "Слънчево и по-горещо, без валежи"}
{"url": "https://news.bg/bulgaria/ima-razdvizhvane-po-stroezha-na-zlaten-vek.html", "text": "Има раздвижване по строежа на 34-етажната сграда \"Златен век\" след на Софийския административен съд, с което бе отменена заповедта за спиране на строителството, съобщи БНР.Работници са напуснали обекта в късния следобед, но са били сдържани в отговора си дали подготвят продължаване на работата.\"Не знам, но сигурно\" и \"Не мога да кажа нищо\", гласят коментарите на работещи на строежа.От компанията увериха, че продължава изграждането на \"Златен век\" и въпреки понесените загуби ще изпълнят задълженията към клиентите си.От държавния строителен контрол обявиха, че ще обжалват съдебния акт в най-кратък срок. На страницата си във Фейсбук премиерът Бойко Борисов информира, че процедурата по обжалване ще бъде задействана още в началото на тази седмица.", "date": "2019.08.06", "title": "Има раздвижване по строежа на \"Златен век\" "}
{"url": "https://news.bg/press/svinskoto-poskapva-manolova-se-otkazva-ot-bitkata-za-sofiya-slavi-prehvarlya-firmite.html", "text": "Вестниците във вторник проследяват ставащото около заразата от африканска чума.\"Най-високо е напрежението във ферми, в които се извършва нерегламентирана стопанска дейност. Това заяви министърът на земеделието и храните Десислава Танева в коментар на изпълнението на мерките за ограничаване на заболяването африканска чума по свинете и започналите протести срещу умъртвяването на животните, цитирана от БТА. По думите на министъра при изпълнение на мерките най-голяма съпротива се оказвала във ферми, в които на практика се извършва развъдна дейност, извън всякакви ветеринарномедицински правила, тъй като обектите не са регистрирани и не прилагат никакви мерки за биосигурност. Тя каза, че подобни стопанства изобщо не са в порядъка \"заден двор\" - до пет свине за угояване. Повечето от тях били със свиня-майка и извършване на развъдна дейност. \"Изключително недопустимо по закон, а от ветеринарномедицинска гледна точка - нов сериозен източник за разпространение на зарази \" , добави тя. Такива са били идентифицирани в Сливенска област, където нерегламентирано са отглеждани домашни свине около 5500 на брой, в Монтана тази бройка е била около 800. Такава ферма е установена и в Бургас. \"Там, където са направили стопанства, без мерки за биосигурност, там са основните точки на напрежение. Те са и основен източник за пренасяне на вируса\", посочи Танева. Утре (днес - б.р.) Танева заминава за Брюксел, където ще обсъди борбата с африканската чума по свинете с еврокомисаря по здравеопазване и безопасност на храните Витянис Андрюкайтис.\" - \"Дневник\".\"Грета Ганева е адвокат. Водила е дела по правата на човека пред съда в Страсбург. Текстът е от профила й във \"Фейсбук\". Нека го кажа достатъчно ясно: Хората с прасета в задния двор не желаят да унищожат здравите си животни, за да спасят, евентуално, други здрави в стопанствата. Не желаят също да убиват бременни и майки с малки прасенца. И никой не може да иска от тях да го направят. Защо ли? Защото не е хуманно. Няма човещина в такова отношение към животните. А ако няма човещина, в какво очакваме да се превърнат тези хора, за да го сторят. Всъщност, отказвайки да изпълнят разпорежданията, хората отказват да променят човешкото в себе си. И намирам това за напълно оправдано. Аргументът, че малките стопани не били регистрирани не е от значение в случая. Регистрацията е във връзка с търговските цели на стопаните и отношенията им в контекста на земеделската политика на държавата и ЕС, а в случая няма търговски елемент при този вид добиване на храна за собствени нужди. Освен това, касае се за собственост. Животното, което отглеждат вкъщи, се третира като вещ, следователно не е достатъчно да бъде издадена заповед на агенцията за безопасност на храните (БАБХ). За да влезе принудително представител на държавата в дома ти и да унищожава каквато и да било вещ в нея, ще трябва много повече от една заповед. Много повече!\" - в. \"Дневник\".\"С нова заповед от днес земеделският министър Десислава Танева забранява лова в инфектираните от африканска чума по свинете райони. Инфектираните зони са не по-малко от 200 кв км около официално обявените случаи на чума при дива свиня. Въвежда се и режим на лов след изтичане на периода на ограничен достъп, който е не по-малко от 2 месеца след констатирането на случая - за индивидуален лов и 6 месеца - за групов лов. Остава в сила и обещаното възнаграждение от 150 лв. за хора, подали сигнал за труп на диво прасе в инфектираните зони и 50 лв. за отстрел на дива свиня извън тях. В сила продължава да бъде и забраната за достъп до ловностопанските територии на берачи на билки , гъби и трюфели, предаде БНР. Заради африканската чума по свинете в община Свищов от днес до 11 август е обявено бедствено положение. В ликвидирането на животните в свинекомплекса в село Българско Сливово се включва и личният състав на военното поделение в Белене. В няколко други области на страната също започнаха проверки дали животните в личните стопанства са умъртвявани. Близо 100 населени места се проверяват в Сливенска област, а недоволни от изискването за унищожаване на домашните прасета продължават четвърти ден да блокират главния път Сливен-Ямбол при село Крушаре. Близо до военното летище в Добрич беше открито нерегламентирано стопанство с около 150 прасета. На собственика е даден срок от 48 часа да умъртви животните. Заради потвърдения случай на африканска чума в диво прасе в Държавно ловно стопанство \"Искър\", Самоковско, на територията му не се допускат външни лица и туристи. В същото време от Агенцията за безопасност на храните не успяха да кажат дали проверките за умъртвяване на домашните прасета са започнали във всички области, за които днес изтече крайният срок за доброволното им ликвидиране. Не е ясен и общият брой на вече умъртвените прасета в индустриалните свинеферми.\" - в. \"24 часа\".\"Най-късно до Нова година цената на свинското у нас ще бъде с около 50% по-висока отколкото е била в началото на 2019 г. Средната му цена ще е 7,50 лв. Това заяви по бТВ експертът на Асоциацията на месопреработвателите в България Кирил Вътев. Цената вече се е повишила с около 40% от началото на годината досега и то не само у нас, а в цяла Европа, но ситуацията с африканската чума ще допринесе за още едно поскъпване, каза той. Според него има и лек отлив от консумацията на свинско у нас напоследък, в рамките на около 5%. До дефицит от свинско според него едва ли ще се стигне, по-скоро проблемът е, че целият отрасъл ще пострада и загубите ще са милиардни. Мухи и комари също могат да пренасят заразата от африканска чума по свинете, каза микробиологът проф. Христо Найденски. Правени са такива опити със заразени мухи и е научно доказано, че този път на разпространение на болестта е наравно с разпространението чрез дивите свине, хранителни отпадъци и т.н. Африканската чума по свинете е много сериозно заболяване с висока смъртност. Дори животното да остане живо, то продължава да носи вируса и според проф. Найденски поне още 5-6 години в България ще имаме проблеми с чумата, независимо дали ще успеем да потушим сегашния пик на болестта.\" - в. \"Стандарт\".Президентското вето върху промяната в Закона за военното разузнаване също е сред тематичните акценти.\"Президентът върна за ново обсъждане Закона за изменение и допълнение на Закона за военното разузнаване, съобщават от пресцентъра на президентството. Държавният глава не е съгласен с промените, с които се дава възможност цивилно лице да оглави Служба \"Военна информация\" като алтернатива на досегашното изискване да е военнослужещ. Това не съответства на мястото, което заема службата като неразделна част от въоръжените сили на Република България. Ръководителят на службата следва да притежава необходимата експертиза, изразяваща се в специфични познания и професионален опит, с цел осигуряване изпълнението на основните ù задачи, свързани не просто с добиване на разузнавателна информация, а и с информация, необходима за отбраната на страната и за защитата на националната сигурност от външни посегателства, рискове и заплахи...\" - в. \"Сега\".\"...Според президента с поправките се създава се риск от нарушаване на принципите на централизираното управление и контрол на разузнавателната дейност и на политическия неутралитет. \"Приетият закон внася несъгласуваност в уредбата относно управление на системата за защита на националната сигурност и създава прецедент при навършване на пределна възраст за съответното военно звание да се продължава изпълнението на длъжността\", смята още Радев. Промените в закона, приети от депутатите на 26 юли, засилиха съмненията, че обвиненията, повдигнати наскоро срещу настоящия и бившия директор на \"Военна информация\" Пламен Ангелов и Светослав Даскалов, са измислени, за да се овладее и последната специална служба, която е извън контрола на Делян Пеевски. Пламен Ангелов подаде рапорт за напускане на 17 юли. Парламентът няма да заседава извънредно заради ветото, обясниха от ГЕРБ пред \"Дневник\". Депутатите са в лятна ваканция до 4 септември, а при това положение срокове не текат...\" - в. \"Дневник\".Вестниците проследяват и предизборното раздвижване, което е вече осезаемо, макар че изборната кампания далеч не е започнала.\"Мая Манолова няма да играе за кмет на София, научи \"Труд\" от високопоставени партийни източници. Омбудсманката се отказала след разговор с политически играчи, които й представили реалната картина. Дългото уговаряне на Мая Манолова било част от плана на Корнелия Нинова да я вкара в битката за кмет на София и след като загуби да я елиминира като политически играч. След изборния провал се прекъсвали всички възможности за кариера на омбудсманката. Освен това Манолова била попитана как си представя да победи в синя София, в която традиционно се гласува за десни кандидати. Изтъкнат бил аргументът, че столичани не биха допуснали кюстендилка начело на общината. В най-оптимистичния вариант като кандидат за кмет омбудсманката можела да стигне само до балотаж, където да загуби от кандидата на ГЕРБ... На Манолова било обяснено, че е здравословно да изкара мандата си на омбудсман докрай и от тази позиция да изчака да й се отворят нови възможности. Едната от тях била да стане служебен премиер в случай на предсрочни избори, а втората да се хвърли в битката за лидер на БСП...\"\"Слави Трифонов ударно прехвърля фирмите си на дясната си ръка Евгени Димитров-Маестрото, съобщава Lupa.bg. В последните две седмици се наблюдава сериозно движение в данните на дружествата, в които шоуменът или участва като представител, или е съсобственик и шеф на борда на директорите. По наша информация той се готви да оглави партията си \"Няма такава държава\" на 5 октомври и за целта се разделя със собствеността и капиталите. Любопитно обстоятелство обаче е, че учиндолецът е декларирал пред Агенцията по вписванията миналата година, че фирмата му \"Седем-осми\" АД, която бе двигател на продукцията \"Шоуто на Слави\", че в следващите години няма намерение да променя дейността си, както и че телевизионното предаване няма да спира. \"През 2018 и следващите години дейността ще продължи да се развива като се утвърждава успешния формат \"Шоуто на Слави\" като същевременно предлага нови формати и предавания, както в рамките на шоуто, така и като самостоятелни програми. Възможност за развитие дава и разширяването на приходите от реклама, както в мероприятията, организирани от дружеството, така и от индивидуалните изяви на основните лица участващи в шоуто, издаването на музикални албуми и др.\", пише в Годишния отчет за дейността на фирмата, гласуван и публикуван в Търговския регистър през април тази години (оригиналният правопис е запазен - б.р.). От финансовите справки на \"Седем-осми\", която е с внушителния капитал от над 9 милиона лева, става ясно, че всяка година компанията е генерирала чиста печалба от близо 200 бона, като най-добри са били 2017 и 2018 г. Същевременно в началото на тази година Трифонов е бил преизбран за председател на борда на директорите на дружеството с мандат чак до 2024 г. Сега обаче с формирането на \"Няма такава държава\" той ще трябва предсрочно да оваканти поста си. Очаква се Маестрото да го наследи в \"Седем-осми\".\" - в. \"Стандарт\"...", "date": "2019.08.06", "title": "Свинското поскъпва, Манолова се отказва от битката за София, Слави прехвърля фирмите… "}
{"url": "https://news.bg/int-politics/ot-saveta-na-evropa-kritikuvat-moskva-za-politseyskoto-nasilie.html", "text": "Комисарят по правата на човека към Съвета на Европа - Дуня Миятович, написа отворено писмо до министъра на вътрешните работи на Русия Владимир Колоколцев, в което го призовава да преразгледа \"методите и критериите, прилагани от полицейските служители при задържането на лица по време на мирни събрания\".Писмото е предизвикано от полицейското насилие в Москва по време на протестите за честни избори.Миятович пише, чe дори да се има предвид фактът, че акцията на опозицията не е била разрешена от градските власти, това не оправдава проявената жестокост при разпръсването на демонстрантите.\"Като се имат предвид многобройните съобщения за прекомерна употреба на сила от силите за сигурност по време на протестите на 27 юли 2019 г., настойчиво ви призовавам да осигурите обучение за полицейските служители, които се занимават с опазване на обществения ред, за да бъдат подготвени съобразно стандартите в сферата на човешките права, особено по отношение на правото на защита от насилие.\"Миятович иска от Колоколцев информация за това дали са били предприети проверки по отношение на служителите, допуснали нарушаване на човешките права при акцията на 27 юли.Особено тревожен според нея е фактът, че силите за сигурност са използвали маски, което прави невъзможно идентифицирането на служителите, виновни за прекомерната употреба на сила.\"Задържане е допустимо само случай, че то е абсолютно необходимо за предотвратяване на сериозни престъпления. Протестиращите не трябва да бъдат поставяни под стража само заради изразяване на несъгласие с действията на полицията по време на публичната акция.\", пише Миятович.Припомняме, по-рано стана ясно, че председателят на мониторинговата комисия на ПАСЕ, Роджър Гейл, който е и водач на британската делегация, иска да се преразгледа  в организацията.По-рано говорителката на руското външно министерство Мария Захарова обвини САЩ и Германия за протестите в Москва.", "date": "2019.08.06", "title": "От Съвета на Европа критикуват Москва за полицейското насилие"}
{"url": "https://news.bg/world/phenyan-provede-novi-raketni-izpitaniya-chetvartite-za-dve-sedmitsi.html", "text": "Северна Корея отново изстреля ракети, съобщи агенция Yonhap. Това стана на фона на военните учения, провеждани съвместно от Южна Корея и САЩ.Изпитанията са извършени на източното крайбрежие. Не е известно какъв е видът на ракетите.Според южнокорейските военни, това е преднамерена демонстрация на сила по време на ученията, осъществявани от Сеул и Вашингтон.По данни на командването на южнокорейската армия, през тази нощ са изстреляни две ракети. Не се съобщава какво разстояние са прелетели и каква е максималната височина, която са достигнали.Това е четвъртото изстрелване на ракети от Пхенян за по-малко от две седмици. Първият опит беше на 25 юли, вторият на 31 юли, третият ", "date": "2019.08.06", "title": "Пхенян проведе нови ракетни изпитания – четвъртите за две седмици"}
{"url": "https://news.bg/world/zhertvite-na-eksploziyata-v-kayro-veche-sa-20.html", "text": "Жертвите на експлозията в египетската столица Кайро, според актуализирани данни, са 20, а ранените са 47, предаде радио \"Свободна Европа\".До взрива се стигна, след като кола навлезе в насрещното движение, при което се сблъска с други три автомобила.От министерството на вътрешните работи на страната съобщиха, че в едната от колите е имало взривни материали. Уточнява се, че превозното средство е било минирано от групировката Hasm, която нееднократно е заявявала за нападения срещу полицаи държавни служители.", "date": "2019.08.06", "title": "Жертвите на експлозията в Кайро вече са 20"}
{"url": "https://news.bg/int-politics/povecheto-shotlandtsi-biha-glasuvali-za-nezavisimost.html", "text": "Повечето от избирателите в Шотландия искат през 2021 г. да се проведе втори референдум за независимост от Великобритания и биха гласували за излизане от състава на Обединеното кралство, съобщава изданието Holyrood.Данните са от социологическо проучване, проведено от лорд Майкъл Ашкрофт.Допитването е проведено сред 1019 респонденти, след посещението на премиера Борис Джонсън в Единбург през миналата седмица. Данните показват, че 46% биха гласували за независимост, а 43% биха били против.Припомняме, през 2014 г. в Шотландия се проведе референдум за независимост, на който 55% от гласоподавателите гласуваха против предложението за независимост.Единбург не одобрява курса на правителството, формиран от новия британски премиер Борис Джонсън, който  Според премиера на Шотландия Никола Стърджън, тази политика е опасна.", "date": "2019.08.06", "title": "Повечето шотландци биха гласували за независимост"}
{"url": "https://news.bg/regions/ogranichavat-dvizhenieto-v-v-tunel-trayanovi-vrata.html", "text": "От 9,30 ч. до 12,30 ч. се ограничава движението в активната лента в тунел \"Траянови врата\" на АМ \"Тракия\" посока Бургас поради планирано проектантско замерване на пътната настилка. Трафикът ще се осъществява в изпреварващата лента.От 12,30 ч. до 15,30 ч. движението ще се осъществява в активната лента. Участъкът ще бъде сигнализиран с пътни знаци.На 7 август от 9,30 ч. до 12,30 ч. в тунел \"Траянови врата\" на АМ \"Тракия\" посока София движението ще се осъществява в изпреварващата лента, за да може да се изпълни предвиденото замерване на пътната настилка. От 12,30 ч. до 15,30 ч. трафикът ще бъде осъществяван в активната лента.Агенция \"Пътна инфраструктура\" напомня на шофьорите да карат внимателно, със съобразена скорост и да спазват стриктно пътната сигнализация, както и правилата за безопасност и движение по пътищата.", "date": "2019.08.06", "title": "Ограничават движението в в тунел \"Траянови врата\""}
{"url": "https://news.bg/regions/babh-prodalzhava-proverkite-za-dobrovolno-umartvyavane-na-svine.html", "text": "БАБХ продължава проверките за доброволно умъртвяване на свине в личните стопанства в 20-километровата зона, в които има свинекомплекси. Проверките се в областите Добрич, Бургас, Пловдив и Сливен, съобщава БНТ.6 месеца е карантинния период, в който не трябва да се развъждат нови животни, а глобите ще достигат до 1000 лева. Продължава , протестират и в Първомай.Вчера е започнало умъртвяването на животните в свинекомплекса, които са 17 500, коментира кметът на Свищов Генчо Генчев. Снощи е транспортиран и последният камион с умъртвени животни. Близо 2000 животни вече са загробени - сукалници и подрастващи. Мястото за загробване е извън територията на Българско Сливово и са спазени всички мерки за достъп до нея. 99% са унищожените животни в личните стопанства в общината.По думите на комисар Николов от МВР-Велико Търново на мястото на свинекомплекса са изградени две КПП-та, дежурството на полицията е 24-часово, осъществява се контрол на превозните средства и лицата, които влизат в свинекомплекса. За момента няма регистрирани нарушения, каза още комисар Николов.Забранени са тържищата и пазарите на всички животински продукти, като започва масова проверка на пазарите на територията на община Свищов. Общината е закупила дрон и термо камера, с която нощем се правят обходи за наличие на диви свине.Засилени са мерките за сигурност около частното ловно стопанство край хижа \"Здравец\" до Пловдив, където седмица там са открити две заразени с чума животни. Полиция проверява превозните средства.Земеделският министър Десислава  с африканска чума. бе регистриран в база за интензивно стопанисване към Държавно ловно стопанство \"Искър\", Самоковско. . за загробването на животните и за дезинфекция. Между 300 и 600 хиляди лева ще получи всеки един от засегнатите индустриални комплекси за дейностите по ликвидирането и загробването на животните.Преди това стотици се На среща с кметовете от област Пазарджик премиерът Бойко  на двор.След това Корнелия Нинова заяви, че Припомняме, че заразата порази три големи индустриални ферми в област Русе - в , и , които осигуряват близо 1/3 от месото на пазара у нас.Положителни се оказаха и  във фермата в село Българско сливово, община Свищов, област Велико Търново. Това е петата индустриална ферма с потвърдено огнище със заболяването и първа за областта.На 30 юли първи положителни проби за африканска чума по свинете бяха получени и  Те са взети от две диви прасета в Пловдивско.Следващият ден - 31 юли бе открито  в индустриална ферма. Същият ден бяха открити още две нови огнища на Африканска чума при домашни свине в област Монтана и два случая при диви прасета за първи път са открити в областите Пловдив и Разград.", "date": "2019.08.06", "title": "БАБХ продължава проверките за доброволно умъртвяване на свине"}
{"url": "https://news.bg/int-economics/kitayskata-valuta-padna-pod-7-yuana-za-dolar-za-parvi-pat-ot-20-g.html", "text": "Курсът на китайската валута към долара падна под 7 юана за долар, което е най-ниската котировка от 2008 г. досега, предадоха информационните агенции.Инвеститорите започнаха да продават китайска валута заради нарастващите опасения от нова ескалация на търговския спор между САЩ и Китай.Спадът на юана идва няколко дни след като американският президент Доналд Тръмп обяви, че въвежда нови мита върху китайски стоки.От 1 септември Белият дом планира да наложи 10% мито върху китайски стоки на обща стойност 300 милиарда долара.През месец май вече имаше подобна стъпка - от 10% на 25% бяха увеличени митата върху стоки от Китай на обща стойност 200 милиарда долара.Външното министерство на Китай заяви, че ще предприеме \"необходимите ответни мерки\", за да защити интересите си.Според неназовани източници на агенция Reuters от политическите среди в Пекин, централната банка на страната целенасочено е позволила националната валута да падне под психологическата граница от 7 юана.Според експертите, това ще позволи на пазара да \"изпусне парата\" от очакването за спад на юана под тази граница и да се избегнат някои нарастващи финансови и политически рискове.От централната банка на Китай досега не са коментирали ситуацията. В изявление на регулатора от понеделник вечерта се казва, че Пекин няма да използва юана като инструмент в търговски диспути.Същевременно съветник на китайските власти коментира пред Reuters, че централната банк на страната няма такава практика и че всичко е станало \"заради действията на САЩ\".Тръмп от своя страна нарече поевтиняването на юана \"валутна манипулация\".", "date": "2019.08.06", "title": "Китайската валута падна под 7 юана за долар – за първи път от 20 г."}
{"url": "https://news.bg/regions/zadarzhan-e-46-godishen-mazh-za-ubiystvoto-na-poklonnika-ot-svetiyat-pat.html", "text": "46-годишен мъж е задържан за  от похода \"Светият път\" Коста Янков.Арестуваният е от село Дрен, но е задържан на влизане в Хърватия, след като е следен по сигнала от мобилния си телефон.Полицията е установила, че убийството е извършено в къщата, където Коста Янков е влязъл по погрешка вместо да отиде в черквата на село Дрен. Мъжът от Бургас бе открит мъртъв в неделя край пътя между радомирските села Дрен и Горна Диканя.Убиецът и жертвата не са се познавали. Има данни, че убиецът е бил употребил голямо количество алкохол. Освен това ставал и агресивен в такива случаи, като има вече една присъда за нанасяне на телесна поведа.Съсед е помогнал на убиеца да пренесе тялото на Коста Янков извън къщата, а на самия побой има свидетел - това е майката на убиеца. Тя няма да бъде обвинена.", "date": "2019.08.06", "title": "Задържан е 46-годишен мъж за убийството на поклонника от \"Светият път\""}
{"url": "https://news.bg/health/uvolniha-meditsinskata-sestra-organizirala-protestite-i-ya-obviniha-v-lazha.html", "text": "Уволнена от болница \"Токуда\" медицинска сестра Мая Илиева, която е и организатор на протести на медицинските сестри, коментира че е уволнена дисциплинарно от болницата, защото се оказва неудобна. \"Бях председател на синдиката в тази болница\", обясни тя пред БТВ.Според нея, ръководството на Токуда е взело това решение, заради предизвиканите проверки, \"защото съм викнала различни институции, за да проверяват нередности\", инспекция по труда, НАП, икономическа полиция.След протестите от февруари ръководството пуска декларация в болницата, работещите да се разграничат от Илиева. \"Аз го разпространих в социалните мрежи и ефектът беше обратен, подкрепиха ме колегите\", допълва тя.За своето уволнение, Илиева пише във Фейсбук: \"От днес съм вече безработна медицинска сестра ... Защо? Защото вместо да се решават проблеми в тази болница, те решават да се отърват от неудобната - от оная \"лудата\", дето си позволява да им нарушава спокойствието, като им предизвиква проверки от страна на различни институции и си позволява да изисква от работодателя да спазва българските закони...\"Пред БТВ тя обясни, че д-р Иван Кокалов, вицепрезидент на КНСБ и ръководител на синдикат здравеопазване и се обадил по телефона с думите \"да си затварям голямата уста защото ще се погрижи да не работя повече в Токуда\". По-късно на среща с премиера Борисов той дори казва че не я познава и не знае коя е, допълва тя.Кокалов се включи по телефона в предаването и отговори, \"вижте въпросната госпожа продължава да ръси лъжи и съм казал на адвокатите си и ще я съдя\", защото той управлява синдиката, а тя не идва на събрания. \"Вижте аз съм я защитавал, не е имало такъв разговор, лъже и ни заплашва мен и КНСБ\", че ще ги направи \"на бъз и коприва\" в социалните мрежи.Кокалов добави, че централна подкрепа за протетсите няма, защото оставили по места да решават, а Илиева през социалните мрежи организирала нещата, което не било сериозно и не отишла официално при тях и да каже.В отговор Илиева предлага с доктора да отидат на детектор на лъжата и да се види, кой лъже.От Фейсбук, омбудсманът Мая Мнолова подкрепя Илиева и пише: \"Уволнили са Мая Илиева - вдъхновителката на протеста на медицинските специалисти и като човек, и като приятел, и като омбудсман не мога да приема абсолютно съчинените, съшити с бели конци, мотиви, с които това е направено... Ще продължа с всички законни средства да подкрепям както Мая, така и колегите й в абсолютно справедливите им искания\".Медицинските сестри настояват .Проблем пред сектора е . На едно от последните места сме в ЕС по осигуреност на медицински сестри.  г. Те също застаряват като населението.До 1200 места за  ще за ни нужни годишно, за да се компенсира недостигът на сестри в лечебните заведения.Припомняме, здравният министър Кирил Ананиев за пореден път увери, че , а напротив - ще се укрепват. По-рано той обяви, че предстои .Заради последвалите остри реакции обаче дни по-късно той уточни, че . Въпреки уверенията му обаче . Часове по-късно ги последваха и .и да даде обяснение за протестите на медицинските сестри.Преди 2 дни  По думите му това ще гарантира комплексно и качествено обслужване на населението в целия Северозападен регион.От години  на кадри и ниско заплащане. Омбудсманът Мая  сестри при техния пореден протест срещу ниските заплати и лошите условия на труд - на 11 юни 2019 г. в Стара Загора. Тя заяви, че здравната система е добре организиран хаос, от който изтичат пари.Сегашният  по професия, обори твърдението на Манолова. В отговор, тя му заяви, че  да назидава.Манолова припомни, че министърът на здравеопазването Кирил Ананиев е обещал, че  на закони за съсловните организации, а до 10 май да има  на медицинските сестри. Това обаче до думите ѝ така и не се случило.\"Обещаха, че от 1 юни стартовата  Реално увеличенията, които се случиха са в рамките на 20, 50 или най-много 80 лв.\", подчерта Манолова.", "date": "2019.08.06", "title": "Уволниха медицинската сестра, организирала протестите, и я обвиниха в лъжа"}
{"url": "https://news.bg/news-voice/igri-na-veto-ili-sblasak-na-ego.html", "text": "Игра на вето или летни политически флиртове? Лятото е в разгара си, почивките също. Родният политически елит се е изпокрил нейде на сянка и хоп - ново вето от президента Румен Радев, което май ще извади от почивната летаргия депутатите и ще ги принуди да се попържат неочаквано на жълтите павета заради бъдещето на военното разузнаване.Малко преди лятната отпуска на законотворците държавният глава успокои родното депутатство, че няма да налага вето на актуализацията на бюджета за изтребителите и на машинното гласуване, което отпадна за местния вот. Партиите възтържествуваха и побързаха да стегнат куфарите. Но не би! Криви сметки.Всъщност, очакваше се Румен Радев да не отстъпи от поне това вето за военното разузнаване. Той, като бивш военен и настоящ върховен главнокомандващ, сякаш щеше да изневери на пагона, ако беше простил това своеволие - цивилен да оглави военното разузнаване. Идеята е на ГЕРБ, които преди време бяха върли защитници именно човек с пагон да оглавява службата. Сега обаче точно те налагат новата промяна. И въпросът е - защо? Наистина ли се прави поредната промяна в закона заради един човек? И заради кого? Времето ще покаже.Да се върнем на ветото. То е ценен политически инструмент в ръцете на президента, който може чрез него да натрие носовете ( май само за това го ползва в последно време) на управляващите, а по смисъл е възможност за корекция на неправилно или недомислено законодателство. Радев е пробивал при тази упорита и инатлива власт. Явно инатът е заразен, защото последните пъти, когато се налагаше вето, то лъхаше прекалено много на инат. Не че властта е безгрешна. Но институциите май опростачиха значението и смисъла на дадените им демократични инструменти. В последно време политическата игра се въртеше около \"Дай си ми ветото\" и заприлича на игра със залози на кой закон ще има вето и на кой - не.А времето е лятно с леки вето превалявания. Трябва да се признае, че вето върху актуализацията или машинното гласуване съвсем щеше да отслаби ветото като инструмент. Не че не ги очаквахме. Дори беше изненадващо това затишие преди... ново вето.Остава въпросът защо президентът да налага вето, след като почти никога то не минава в зала. Защото има това право! Защото и като не го ползва, не е добре. Много ли е, малко ли е ветото - времето ще отсъди. Румен Радев е на половината си мандат. Може пък наистина да ни е калпаво законодателството. А пък ветото ни крехко.Сърдите ще има! Особено в Парламента. Депутатите ще трябва да прекъснат отпуска си в средата на август и да се включат волю-неволю в играта на вето (или игра на власт). Да, за едни политиката е надежда за подобрение на положението в страната (а дали са останали такива), за други е средство за препитание (добре платено, доколкото сме чували), за трети - игра на политически инструменти, дадени от достиженията на демокрацията.Но отвсякъде в играта на вето личи играта на егото...", "date": "2019.08.06", "title": "Игри на вето или сблъсък на его?"}
{"url": "https://news.bg/int-politics/hiroshima-otbelyazva-74-ta-godishnina-ot-yadrenata-bombardirovka-na-sasht.html", "text": "Хирошима отбелязва 74-ата годишнина от атомното бомбардиране на града, като кметът му поднови призивите за премахване на такива оръжия и изисква от японското правителство да направи повече., съобщава \"Таймс\".Кметът Казуми Мацуи изрази загриженост в мирното си обръщение относно възхода на самоцелната политика в света и призова лидерите да работят постоянно за постигане на свят без атомно оръжие.\"Днес по целия свят виждаме егоцентричен национализъм в изкачване, напрежение, засилено от международно съперничество, с ядрено разоръжаване в застой\", коментира Мацуи в своята мирна декларация.Той призова по-младите поколения никога да не забравят атомните бомбардировки и войната като просто някакво събитие от историята, а да мислят, като призова световните лидери да дойдат и да посетят градовете пострадали от ядрена бомба, за да научат какво се е случило.Премиерът Шиндзо Абе призна нарастващите различия между ядрените и неядрените държави.\"Япония се ангажира да служи като мост между ядрените и неядрените държави и да ръководи международните усилия, като същевременно търпеливо се опитва да ги убеди да си сътрудничат и да водят диалог\", обяснява Абе в обръщението си по време на церемонията.Той обещава да запази пацифистките и ядрени принципи на ядрената политика на Япония, но не обеща да подпише договор.Оцелелите, техните близки и други участници отбелязаха взрива в 8:15 ч. с минута мълчание.Тържествената церемония в Хирошима е .Кметът на Хирошима настоява Япония да се присъедини към договора за забрана на ядрените оръжия, Абе отказва, пише японският \"Киодо Нюз\".Генералният секретар на ООН Антонио Гутериш каза в своето послание: \"Светът задължен на хората в Хирошима и Нагасаки, другият бомбардиран град, за тяхната смелост и морално лидерство за напомнянето на всички за човешката цена на ядрената война\".Папа Франциск планира да посети Хирошима и Нагасаки през ноември по време на първото папско посещение в Япония откакто Йоан Павел II обикаля през февруари 1981 г.74-годишният Ясуо Кубо, който преживява бомбардировките като бебе коментира: \"Не трябва отново да водим война. Всеки ще разбере, ако дойде тук.\"Припомняме, в края на Втората световна война, в утрото на 6 август 1945 г. американският бомбардировач B-29 \"Енола Гей\" хвърля над японския град Хирошима атомна бомба, наречена \"Little Boy\" (в превод - \"малчуган\"). Три дни по-късно е хвърлена втора атомна бомба - \"Fat Man\" (\"дебеланко\"), с която е разрушен град Нагасаки.Във връзка с това днешният ден е определен като Световен ден на борба за забрана на ядреното оръжие, както и Ден на Хирошима. До този момент САЩ не се извинили официално на Япония за употребата на двете ядрени бомби, чиято радиация все още отнема животи.За пръв път човечеството използва най-разрушителното оръжие - атомното. За пръв път имаме масово еднократно избиване на хора - в \"индустриални количества\".Това става в самия край на Втората световна война. САЩ са изправени пред големия си враг в Тихоокеанския регион - императорска Япония. Имат и да си отмъщават заради унищожената си армада в Пърл Харбър през декември 1941 г, а и заради други поражения.Американските стратези решават, че ако се хвърлят в конвенционална схватка с врага, ще загинат стотици хиляди, може би милиони хора от двете страни. Тогава решават да прибегнат до новото оръжие - то ще вземе десетки хиляди жертви, но ще ускори края на войната и ще спести много повече жертви.Така Америка обяснява пред света защо е взела зловещото решение.На 6 август 1945 г. сутринта бомбардировачът B-29 Enola Gay излита от военната авиобаза, разположена на остров Тиниан в западната част на Тихия океан. Полетът продължава около 6 часа. Около час преди бомбардировката японските радари за ранно предупреждение фиксират приближаването на няколко американски самолета, които се отправят към южна Япония.Била обявена тревога, направено е радио обръщение в много градове, включително Хирошима. Сутринта операторът на радара в Хирошима определил, че броят на приближаващите се самолети е много малък, не повече от три, и въздушната тревога била отменена, а японците решават да не прихващат такова малко формирование, за да икономисват гориво и самолети. По радиото било предадено стандартно съобщение, че е разумно населението да се отправи към бомбоубежищата, \"ако врагът атакува, но това не се очаква\".В 08:15 часа местно време \"Enola Gay\" хвърля \"Малчугана\" в центъра на Хирошима. Бомбата се взривява на около 600 метра над повърхността, на място загиват около 70 000-80 000 души. Общият брой на жертвите достига 140 000 души - издъхнали впоследствие било от раните, било от уврежданията и усложнения вследствие на радиацията. Зоната на пълно разрушение е в радиус около 1,4 км в радиус. Пожарите, избухнали след взрива, засягат огромна площ. 90% от зданията са унищожени или силно повредени.На 9 август 1945 г. американски стратегически бомбардировач B-29 \"Суперфортрес\" хвърля втората атомна бомба - този път над град Нагасаки. \"Дебеланкото\", както била кръстена, погубва между 60 000 и 80 000 японци- също цивилни, както и в Хирошима.Историците не са единни по въпроса дали ядрените бомбардировки над Хирошима и Нагасаки са довели до бързия край на войната, принуждавайки Япония да капитулира и така да се предотврати даването на много повече жертви в сухопътни операции, планирани за по-късно през годината.", "date": "2019.08.06", "title": "Хирошима отбелязва 74-та годишнина от ядрената бомбардировка на САЩ"}
{"url": "https://news.bg/crime/razkriha-moderna-narkooranzheriya-kray-sofiya.html", "text": "Откриха модерна наркоранжерия край София, съобщиха от МВР.В двора на бившето ТКЗС на сeло Искрец полицаите попаднали на внушителна оранжерия, оборудвана с климатици, въздуховоди, нагревателни лампи, компютърно управляема система за напояване и друга най-съвременна техника за отглеждане и сушене на канабис.В помещенията, собственост на 65-годишен софиянец, са намерени стотици саксии с канабисови растения, в различен стадий на зрелост, както и голямо количество растителна маса канабис, подготвена за сушене.На място са задържани трима мъже двама столичани на 25 и 31 години и 38- годишен варненец.Тримата са привлечени като обвиняеми, като на единия е наложена мярка постоянен арест, а на останалите двама - домашен арест.Работата по случая продължава.", "date": "2019.08.06", "title": "Разкриха модерна наркооранжерия край София"}
{"url": "https://news.bg/economics/lockheed-martin-samoletite-letyat-a-za-radari-da-kazhe-pravitelstvoto.html", "text": "Няма разлика нито в характеристиките на самолета, който България ще получи, нито в оборудването. В процеса на договаряне на цената не са променяни технически параметри.Това заяви на пресконференция директорът на \"Международно развитие на F-16\" в американската компания Lockheed Martin Джеймс Робинсън.Проектът засилва и българо-американското стратегическо партньорство, изтъкна Робинсън.По думите му процесът е абсолютно прозрачен и от гледна точка на българското правителство, и от страна на САЩ. Договорът отговоря на нуждите на България, категорични бяха от американската компания. Парите за покупката на целия пакет скоро ще бъдат в сметката на Федералния резерв на Ню Йорк, убеден е Робинсън.За ъпгрейда на радарите не е ясно дали САЩ ще помогне на България, това е решение на правителството, а България сериозно се е заела с модернизацията на отбраната.Ние сме само съюзник, ние предлагаме подкрепа, но решенията се взимат тук, коментира Робинсън.Като дойдат самолетите, ще са напълно оперативно способни и могат да летят, категоричен беше той.Той обяви още, че в България Lockheed Martin предстои да произвежда и дронове. В програмите за участие на българската промишленост трябва да се установи какви са нуждите на ВВС. Все още не се знае какви ще са типовете летателни апарати.F-16 се използва в 29 страни като Словакия, Румъния, Гърция и други партньори от ЕС и НАТО.В България ще летят най-напредналите модели на бойния самолет - блок 70 в НАТО и в света. Припомняме, че най-големите качества на този модел изтребители са пълни възможности \"земя-въздух\" и въздух-въздух. Самолетите имат 12 000 часа сервизен живот.Производството на първия изтребител ще бъде през декември 2022. Ще се предостави възможност за обучения на летците ни в Гринвил, Южна Каролина. Те трябва да приключат до 2023 година. Целта е след като F-16 се влее в българските военновъздушни сили, пилотите да са напълно подготвени да летят с него.С вноса на тези самолети внасяме опит и умения, вярва шефът на международния отдел в Lockheed Martin.Припомняме, на 10 юли 2019 г. министрите от кабинета \"Борисов-3\" одобриха , договорите отидоха в Народното събрание за ратификация. Сделката не бе одобрена от БСП, \"Воля\" и \"Атака\".На 15 юли правителството актуализира бюджета заради закупуването на изстребителите.В законопроекта се предвижда и  с 1,829 млрд. лв. до 2,228 млрд. лева.На 23 юли  за покупка на осем изтребителя Ф-16. Мотивите на президента бяха искането стратегическите решения, свързани с отбраната и националната сигурност да се взимат с широк консенсус и подкрепа.След това Радев изтъкна, че в сделката , постигнати включително и с имитиране на нов дълг, поставят под въпрос възможностите за временно осигуряване на  на самолетите.На 26 юли, в парламента бе  върху четирите закона за придобиване на изтребителя Ф-16 от САЩ.Вицепремиерът Красимир Експертът по национална сигурност Славчо Велков коментира, че На 31 юли  След това на Министерски съвет ", "date": "2019.08.06", "title": "Lockheed Martin: Самолетите летят, а за радари да каже правителството "}
{"url": "https://news.bg/int-politics/v-bosna-se-dogovoriha-za-sastavyane-na-pravitelstvo.html", "text": "Десет месеца след парламентарните избори в Босна и Херцеговина, лидерите на трите основни партии в бившата югославска република - Бакир Изетбегович, Милорад Додик и Драган Чович, подписаха споразумение за съставяне на правителство, предаде БНР.Съветът на министрите, който ръководи обединението на Република Сръбска и хърватско-мюсюлманската федерация, трябва да бъде образуван в срок до 30 дни.Една от главните причини за продължителното отлагане на новото правителство бе разнобоят между трите общности по отношение на евентуалното членство на Босна и Херцеговина в НАТО. Хървати и мюсюлмани блокираха издигането на премиер от сръбския Съюз на независимите социалдемократи заради отказа му да се ангажира с интегрирането на страната в Алианса. В отговор сърбите блокираха дейността на босненския парламент.С днешното споразумение те се съгласиха да съдействат за укрепване на отношенията със Северноатлантическия пакт, но с изричната уговорка, че това няма да означава присъединяване на Босна и Херцеговина.Европейската комисия приветства босненските лидери за постигнатия компромис и ги подкани да осигурят без забавяне нормалното функциониране на всички държавни институции, отбелязва Франс прес.Сръбският лидер Милорад Додик обаче предупреди, че ако правителството не стане факт в 30-дневния срок, партията му ще блокира всички държавни институции и \"нито европейските, нито другите международни институции\" ще могат да ѝ попречат.", "date": "2019.08.06", "title": "В Босна се договориха за съставяне на правителство"}
{"url": "https://news.bg/int-politics/kitay-predupredi-sasht-i-sayuznitsite-im-che-shte-otgovori-podobavashto-na-raketi-v-aziya.html", "text": "Китай заплаши с контрамерки, ако САЩ разгърнат ракети със среден обсег на действие в Азия и предупредиха съюзниците на САЩ за последствия, ако разрешат такива оръжия на тяхна територия, съобщава \"Ройтерс\".Министърът на отбраната на САЩ Марк , вероятно до няколко месеца. Вашингтон  за ликвидиране на ракетите със среден и малък обсег на 2 август, след обвинения, че Русия го нарушава. Москва съответно отхвърля обвиненията, но и тя обяви .САЩ обвинява Русия, че не спазва договора, но оттеглянето също позволява на Пентагона да разработи нови оръжия за противодействие на Китай, които могат да се похвалят с все по-сложни сухопътни ракетни сили. Пекин не е страна по договора и отказа да се присъедини.Фу Конг, генерален директор на отдела за контрол на оръжията в китайското външно министерство, заяви, че Пекин \"няма да стои бездействащ\" и просто да наблюдава базирането на американските ракети в Азия.\"Ако САЩ разгърнат ракети в тази част на света, на прага на Китай, Китай ще бъде принуден да предприеме мерки за противодействие\", заяви той.\"Призовавам съседите ни да проявят предпазливост и да не позволяват на САЩ да разгръщат ракети със среден обсег на своята територия\", допълва Фу Конг.Той специално споменава Япония, Южна Корея и Австралия, като ги предупреди, че това няма да служи добре на техните интереси за национална сигурност.Фу Конг не уточнява как Китай ще реагира, но \"всичко е на масата\", ако съюзниците на САЩ позволят разполагането на тези ракетите.Той също така повтори, че Китай няма интерес да участва в каквито и да е тристранни преговори със Съединените щати и Русия, за да постигне нови условия за подобни оръжия, аргументирайки, че повечето китайски ракети не могат да достигнат до сърцето на САЩ.\"Предвид огромната пропаст между ядрените арсенали на Китай и тази на САЩ и Руската федерация, не смятам, че е разумно или дори справедливо да очакваме Китай да участва в преговорите за намаляване на оръжия на този етап\", допълва той.Еспер и други служители на администрацията на Тръмп обвиняват Китай в агресивно поведение, което дестабилизира индо-тихоокеанския регион. Войната на думите за разполагане на ракети в Азия предизвика безпокойство относно надпреварата с оръжие в региона.Очаква се САЩ да тестват наземна крилата ракета през следващите няколко седмици. Пентагонът също ще се стреми да изпробва балистична ракета със среден обсег на действие през ноември.Въпреки това, необвързан от договора, Китай вече разполага с голям брой ракети със среден обсег и инсталира военно оборудване на изкуствени острови.Вчера, руският президент Владимир Путин предупреди, че  базирани на сушата ядрени ракети с малък и среден обсег, ако и САЩ започнат да правят същото след края на договора за контрол върху въоръженията.Китайската народна освободителна армия използва увеличения на бюджета, за да изгради арсенал от модерни ракети, много от които са предназначени да атакуват самолетоносачи и бази, които формират основата на американското военно господство в региона за да защитят съюзниците си.Китай също така напредва бързо в разработването на така наречените хиперзвукови ракети, които могат да маневрират рязко.Според представители на Пентагона, САЩ имат ограничена защита срещу подобни ракети и искат нови оръжия и стратегии за противодействие.С приемането на  ще изразходват 738 милиарда долара и 740 милиарда долара за финансовите години 2020 и 2021. \"Бюджетната сделка е феноменална за нашите велики военни\", написа по-рано Тръмп в Туитър.", "date": "2019.08.06", "title": "Китай предупреди САЩ и съюзниците им, че ще отговори подобаващо на ракети в Азия"}
{"url": "https://news.bg/regions/pensionerka-nameri-snaryad-v-mazeto-si.html", "text": "Възрастна столичанка откри снаряд от Втората световна война, докато разчиства мазето си, съобщи Нова телевизия.Взривоопасната находка е намерена в къща в столичния квартал \"Лозенец\" тази сутрин. Подаден е сигнал на тел.112.Първоначалната информация сочи, че при разчистване на мазето е намерен предмет, наподобяващ снаряд или авиобомба.На място са се отзовали служители на МВР, които са отцепили района до пристигането на екипи на Министерство на отбраната, каквато е процедурата при такива случаи.Малко по-късно по информация на bTV стана ясно, че предполагаемият снаряд се е оказал камък. Това установи проверка на сапьори, които пристигнаха от Пловдив 5 часа след подаването на сигнала.", "date": "2019.08.06", "title": "Пенсионерка намери снаряд в мазето си"}
{"url": "https://news.bg/health/nyama-bum-na-zapadnonilska-treska-u-nas-ubezhdava-kantardzhiev.html", "text": "Няма доказан бум на западнонилска треска у нас, но има сериозни съмнения за болно дете от Русе.Това заяви пред bTV професор Тодор Кантарджиев, директор на Центъра по заразни и паразитни болести.Той поясни, че децата преминават през заболяването без сериозни последствия.Миналата година у нас e имало 15 случая на западнонилска треса, като два са смъртни.Специалистът поясни, че нашенските комари пренасят някои болести, но няма бум на западнонилска треска у нас.По думите му в Кипър и Никозия са първите случаи на западнонилска треска.Кантарджиев посъветва да ползваме естествени средства като чесън, мента и лавандула, които отблъскват комарите. По аптеките също има доста добри средства против насекоми, допълни той.Едни от най-изложените на ухапване от комари са рибарите, а основно насекомите хапят вечер и през нощта.Експертът посъветва майките да внимават с хигиената на децата си особено при затопляне на времето, понеже ентеровирусите също са опасни.Кантарджиев разясни, че увеличеното количество кърлежи се дължи на валежите и топлото време, които са повече през тази година.Проф. Кантарджиев поясни и че случаите на предаваните от паразитите болести са намалели, понеже хората са се научили да пият антибиотик еднократно след изваждане на кърлежа.Той коментира и чумата по свинете като посъветва стопаните да варят два пъти през няколко дни бурканите с месо, които правят по спешност в момента заради опасност от бутолиново отравяне.", "date": "2019.08.06", "title": "Няма бум на западнонилска треска у нас, убеждава Кантарджиев "}
{"url": "https://news.bg/int-politics/tramp-zamrazyava-vsichki-venetsuelski-aktivi-i-zaplashva-kompanii-ot-treti-strani.html", "text": "Президентът на САЩ Доналд Тръмп наложи замразяване на всички държавни активи на Венецуела в САЩ, рязко ескалирайки кампания за икономически и дипломатически натиск, насочена към отстраняване на Николас Мадуро от власт, съобщава \"Ройтерс\".Заповедта, подписана от Тръмп, надхвърля санкциите, наложени през последните месеци срещу държавната петролна компания и финансовия сектор на страната, както и мерките срещу десетки венецуелски служители.Действието на Тръмп, най-тежкото досега срещу Мадуро, не само забранява американските компании да се занимават с правителството на Венецуела, но и отваря вратата за възможни санкции срещу чуждестранни фирми или лица, които го подпомагат.Руските и китайските компании са сред онези, които все още извършват значителен бизнес в южноамериканската страна от ОПЕК.\"Цялото имущество и дялове в имуществото на правителството на Венецуела, които са в Съединените щати ... са блокирани и не могат да бъдат прехвърляни, изплащани, изнасяни, изтегляни или раздавани по друг начин\", съгласно изпълнителната заповед, издадена от Белият дом.Тръмп обясни по-рано, че обмисля карантина или блокада на Венецуела, въпреки че не е споменал, кога или как ще бъде наложена такава блокада. Той предприема по-сериозни действия, след като многобройните кръгове от санкции не успяха да обърнат военните на Венецуела срещу Мадуро или постигнат значителен напредък в отстраняването му от власт.Американските служители отдавна твърдят, че имат и други оръжия в своя икономически арсенал, дори когато частно изразяват недоволство, че европейските партньори и други не предприемат по-сериозни стъпки и че месеците кампании за натиск не са постигнали повече напредък.Тръмп обяснява в писмо до Конгреса, че замразяването на активи е необходимо \"предвид продължителната узурпация на властта от нелегитимния режим на Мадуро, както и нарушенията на човешките права на режима, произволен арест и задържане на венецуелски граждани, ограничаване на свободната преса и продължаващи опити за подкопаване на временния президент Хуан Гуайдо.\"Неговата изпълнителна заповед също заплашваше със санкции всеки, подпомагащ Мадуро или негови лоялисти, което предполага, че Вашингтон може да прибегне до така наречените вторични санкции срещу компании и лица от трети страни.Фернандо Куц, бивш съветник на Тръмп за Латинска Америка коментира, че изпълнителната заповед може да бъде приложена към американски фирми, ограничавайки възможностите им да правят бизнес с Венецуела, ако искат да продължат да се занимават с американски компании или банки.Китай и Русия продължават да търгуват с петрол с Венецуела. Този ход би могъл да ескалира напрежението с Китай, с който вече се води разгорещена търговска война, коментира Куц, който сега е старши сътрудник в консултантската фирма.Китай и Русия, заедно с Куба, продължават да подкрепят Мадуро, което накара американския съветник по националната сигурност Джон Болтън да предупреди Пекин и Москва за подкрепата им.Заповедта на Тръмп позволява все пак изключения за доставка на храна, лекарства и дрехи, \"предназначени да се използват за облекчаване на човешкото страдание\".", "date": "2019.08.06", "title": "Тръмп замразява всички венецуелски активи и заплашва компании от трети страни"}
{"url": "https://news.bg/int-politics/rohani-voyna-s-iran-e-maykata-na-vsichki-voyni.html", "text": "Войната с Иран е майка на всички войни, заяви иранският президент Хасан Рохани в реч, излъчена на живо по държавната телевизия, като предупреди за пореден път, че корабоплаването може да не е безопасно в протока Ормуз, съобщава \"Ройтерс\".Напрежението между Иран и Запада нараства от миналата година, когато САЩ се оттеглиха от международно споразумение, което ограничи ядрената програма на Ислямска република в замяна на облекчаване на икономическите санкции срещу Иран.\"Мирът с Иран е майка на целия мир, войната с Иран е майката на всички войни\", обясни Рохани в реч, която възхвалява и външния министър Мохамад Джавад Зариф.Ако САЩ искат да водят преговори с Иран, тогава те трябва да отменят всички санкции, а на Иран трябва да бъде разрешено да изнася нефт, допълва той.Подхранвайки  в Близкия Изток, Иран задържа британския танкер \"Стена Имперо\" близо до протока Ормуз, за ​​две седмици след като британски морски пехотинци задържаха ирански танкер близо до Гибралтар.\"Пролив за пролив. Не може Ормуз да е отворен за вас, а Гибралтар затворен за нас\", коментира Рохани.Приблизително една пета от петролния трафик в света преминава през стратегическия проток Ормуз.В неделя  в Персийския залив, за който заявиха, че превозва контрабандно гориво.", "date": "2019.08.06", "title": "Рохани: Война с Иран е майката на всички войни"}
{"url": "https://news.bg/crime/ekoinspektori-se-nataknaha-na-3-nezakonni-avtomorgi-v-plovdivsko.html", "text": "Откриха 3 незаконни автоморги в Пловдивска област, съобщи БНР. Това е станало след съвместна проверка на Регионалната дирекция по околната среда и водите и Областна дирекция на МВР.В двете последни седмици на юли месец са били проверени общо 26 обекта.Нерегламентираните оператори са две юридически лица, които се намират на територията на град Асеновград и село Скутаре и едно физическо лице в село Рогош.На обекта в Асеновград складираните стари коли са 150, а в Скутаре 95.На нарушителите са издадени предписания, предстои да им бъдат съставени актове. Предвидената санкция за физическо лице е от 1 400 до 4 000 лв., а за юридическо - от 7 000 до 20 000 лв.От екоинспекцята поясняват, че от началото на годината досега са извършени 50 съвместни проверки на автоморги и пунктове за изкупуване на отпадъци от черни и цветни метали, като са установени седем нарушители. ", "date": "2019.08.06", "title": "Екоинспектори се натъкнаха на 3 незаконни автоморги в Пловдивско"}
{"url": "https://news.bg/crime/dzhip-pregazi-4-godishno-dete-v-kazanlashko.html", "text": "4-годишно момиченце загина в село Розово, Казанлъшко, след като бе прегазено от джип, съобщи Нова телевизия, позовавайки се на БГНЕС.Инцидентът е станал след като близък на семейството на загиналото дете е паркирал автомобила, но не е дръпнал ръчната спирачка по стръмен наклон. Колата е тръгнала сама и е прегазила детето.Момиченцето е откарано в Спешното в Казанлък, където лекарите са се борили за живота му, но въпреки това детето е починало.", "date": "2019.08.06", "title": "Джип прегази 4-годишно дете в Казанлъшко"}
{"url": "https://news.bg/world/sasht-nyama-da-napusnat-nato-uveren-stoltenberg.html", "text": "Генералният секретар на НАТО Йенс Столтенберг заяви, че е напълно убеден, че САЩ ще останат във военния съюз и че няма подготовка за малко вероятно американско изтегляне, защото при подготовка ще изпратят сигнал, че може да се случи, информира АП.Столтенберг направи коментара в интервю по време на посещение в Нова Зеландия. Той отбеляза, че има силна подкрепа от републиканците и демократите за НАТО в САЩ и думите отговарят на делата, тъй като САЩ увеличават военното си присъствие в Европа.По-рано , че иска да изтегли страната от НАТО.Столтенберг обаче смята, че посланието на Тръмп към страните членки да увеличат разходите за отбрана оказва влияние.", "date": "2019.08.06", "title": "САЩ няма да напуснат НАТО, уверен Столтенберг"}
{"url": "https://news.bg/world/iran-razkri-tri-novi-raketi-s-pretsizno-nasochvane.html", "text": "Иран разкри три ракети с прецизно насочване. Военният министър на страната обяви, че Ислямската република е подготвена да се защити от \"покварата и заговорите\" на САЩ, информира АФП.Техеран представи новите ракети земя-земя Yasin, Balaban и нова серия на Ghaem.Министърът на отбраната бригаден генерал Амир Хатами приветства ракетите като \"още едно значимо постижение на сила и достойнство на Ислямска република Иран\".\"Показва, че въпреки покварата и заговорите на Голямата Сатана, Америка, и техните наемници, военното министерство няма да се поколебае и за момент да защити Ислямската република и сигурността й\", подчерта министърът, цитиран от \"Фарс\".Иранската медия отбелязва, че Yasin е умна ракета с прецизно насочване, която може да свали самолети и дрони на 50 километра разстояние.Balaban е ракета с GPS и сензори. Може да бъде използвана от самолет, докато Ghaem може да нанесе удар на 50 сантиметра от целта.Ракетите са разкрити на фона на напрежението между САЩ и Иран в Ормузкия проток.", "date": "2019.08.06", "title": "Иран разкри три нови ракети с прецизно насочване"}
{"url": "https://news.bg/society/5-hil-lv-globa-grozi-vlogar-organiziral-masovo-izkachvane-na-musala.html", "text": "Глоба до 5 хиляди лева грози влогър, който организира масово изкачване на връх Мусала. Походът се оказал в зона, в която не е разрешено струпването на много хора, съобщи bTV.Влогърът разпространил и видео, което озаглавил \"1500 души покориха Мусала с мен, а държавата иска да ме глоби\".Той организирал група хора, с които заедно покорили връх Мусала. Оказало се обаче, че това е в нарушение на закона.Слави не е събирал пари от участниците в мероприятието. Нито е създавал туристическа група. На върха обаче ентусиастите ги очаквала изненада.Влогърът разкава, че там едно момче му е казало да го последва без да му дава обяснения защо и за какво го вика. Казали му накрая, че ще му пишат протокол.Момчето обаче отказало да съдейства на служителите като им заявил, че няма да разпише никакви документи.Той излязъл да каже на хората какво се случва, а момчетата, които искали да му пишат протокол се крили.От парк \"Рила\" обаче обясняват случая по друг начин. По думите на Красимир Андонов, директор на дирекция Национален парк \"Рила\", въпросният господин се е държал грубо и не е оказал съдействие, като дори си е позволил да обижда охраната на парка.Слави е изпратил писмо до няколко институции и е предупредил за похода. Твърди, че няма отговор. От парк \"Рила\" обясняват, че са забранили събитието.Директорът на парка пояснява още, че през самия връх Мусала минава резерватната зона на централен рилски резерват. Андонов подчертава, че такова масово мероприятие е в нарушение за плана за управление.Парк \"Рила\" ще състави акт и наказателно постановление на влогъра. По думите на директора глобите за физически лица са от 500 до 5000 лева, като той щял да прецени допълнително размера.Влогърът е решен да обжалва санкцията.", "date": "2019.08.06", "title": "5 хил. лв. глоба грози влогър, организирал масово изкачване на Мусала"}
{"url": "https://news.bg/world/rumaniya-planira-s-danak-zahar-da-bori-zatlastyavaneto.html", "text": "Румъния обяви, че планира да въведе данък \"захар\" върху безалкохолните напитки за борба със затлъстяването. Балканската държава ще последва няколко европейски страни като Франция, информира АФП.\"Този данък има за цел да обезсърчи консумацията на напитки със захар и да увеличи данъчните приходи, които ще бъдат отделени за здравеопазване и образование\", се казва документ на финансовото министерство.\"Епидемията от затлъстяване в ЕС е огромна тежест върху здравните системи\", пише в документа.Новият данък трябва да увеличи постъпленията с 66 милиона евро до края на 2019 г. и ще бъде въведен като част от по-голяма актуализация на бюджета, която също ще включва увеличаване на акциза върху цигарите и бюджетни съкращения в някои сфери на обществените разходи.Правителството се опитва тази година бюджетният дефицит да е 2.76 на сто, но задачата е трудна, тъй като през 2018 г. бяха увеличени пенсиите и заплатите на държавните служители.Опозицията се присмя на новия данък, като подчерта, че подобно предложение на либералите през април е било отхвърлено от правителството.Асоциацията на производителите на безалкохолни напитки в Румъния заклейми данъка като \"дискриминиращ\" и предупреди, че ще навреди на сектора, който е осигурил 60 000 работни места.Според консултантската фирма KeysFin пазарът на безалкохолни напитки в Румъния се оценява на 1.2 милиарда евро.", "date": "2019.08.06", "title": "Румъния планира с данък \"захар\" да бори затлъстяването"}
{"url": "https://news.bg/crime/zadarzhaha-familiya-ot-razgradsko-za-prane-na-pari-i-ukrivane-na-danatsi.html", "text": "Окръжната прокуратура в Разград разследва фамилия от града за пране на пари и укриване на данъци, съобщават от обвинението.Претърсени са 4 адреса - два в Разград и два в село Ясеновец, Разградска област.В специален тайник на един от адресите, собственост на 41-годишен мъж, са намерени и иззети около 400 000 евро, 150 000 лева и около 3 кг злато. Тайникът бил в стена, скрит зад картина. Криминално проявеният за данъчни престъпления мъж е привлечен като обвиняем. Останалите трима задържани са 22-годишният му син Сезгин М., 62-годишният му баща Шакир М. и 38-годишна жена Сюзен С., с която той живее на семейни началаИззети са и няколко луксозни германски автомобила, ползвани от няколко лица, които според прокуратурата имат съпричастност към прането на пари и укритите данъци в големи размери. От събраните доказателства до момента става ясно, че въпреки липсата на доходи в България 62-годишният Шакир М. придобил през август миналата година недвижим имот в село Ясеновец с построена къща със застроена площ от близо 200 кв. м и гараж.В същото време неговият син Сезгин обитава друг имот в селото на същата улица. Имотната фамилия от Ясеновец притежава и магазин в Разград, закупен през миналата година.Установено е, че средствата за имотните сделки са придобити чрез пране на пари. За престъплението законът предвижда затвор от 3 до 12 години и глоба от 20 000 до 200 000 лева.Шакир М. е избегнал плащане на данъци в големи размери през периода от 30 април 2016 до 30 април 2018 г., като не е подал декларации за облагаеми доходи от източници в чужбина.Синът му Сезгин притежава апартамент в Разград, както и микробус. Живеещата с него на семейни начала Сюзен има апартамент и фризьорски салон в Разград и луксозен автомобил БМВ. Синът на Сезгин кара спортно БМВ.Предстои прокуратурата да реши дали да продължи срока на задържането на Сезгин, Сюзен и синът на Сезгин.", "date": "2019.08.06", "title": "Задържаха фамилия от Разградско за пране на пари и укриване на данъци "}
{"url": "https://news.bg/health/med-sestra-maya-ilieva-iskala-da-osnove-nov-sindikat.html", "text": "Медицинската сестра Мая Илиева е нарушила на няколко пъти устава на собствения си синдикат и затова той ясно се разграничи от нея. Това се заявява в позиция на Федерацията на синдикатите в здравеопазването ден след като стана ясно, че От Федерацията заявяват, че протестните действия, организирани от Илиева тази пролет, са в нарушение на устава на федерацията, въпреки че тогава от КНСБ участваха активно и подкрепиха протеста на 5000 специалисти по здравни грижи. В позицията се посочва и че благодарение на техните усилия заплатите на медицинските сестри и лекари са били увеличени.Затова като основно прегрешение пред синдикатите остава участието на Мая Илиева в регистрацията на организация с нестопанска цел с идеята на придобие право на представителна синдикална организация. А според устава на федерацията основен член не може да членува в други национални и регионални организации.По данни на синдиката медицинската сестра Илиева е член на ФСЗ към КНСБ от 2012 г. Всички дела, които тя води през това време, повечето от които лични, са със съдействието на юриста на федерацията. През целия период Илиева е получавала помощ от служителите на ФСЗ при срещите и преговорите с работодателя за сключване на колективен трудов договор.От Федерацията на синдикатите в здравеопазването заявяват, че ръководената от Мая Илиева организация е имала 70 членове, които са се стопили до 8. А целта й е била да се ползва закрила при уволнение по чл.333, ал. 3 от Кодекса на труда.", "date": "2019.08.06", "title": "Мед. сестра Мая Илиева искала да основе нов синдикат"}
{"url": "https://news.bg/world/indiya-prie-zakon-za-otmyana-na-osobeniya-statut-na-dzhamu-i-kashmir.html", "text": "Долната камара на парламента на Индия (Лок Сабха - Народна палата) прие законопроект за отмяна на особения статут на щата Джаму и Кашмир, информира ТАСС, позовавайки се на местни медии.367 депутати гласуваха за промяната, а 67 - против.С решението се изменя статутът на Джаму и Кашмир и се разделя на две територии.По-рано пакистанският премиер Имран Хан коментира, че държавата обмисля да се обърне към Съвета за сигурност на ООН, предаде \"Ройтерс\".\"Ние ще се борим на всеки форум. Обмисляме как може да го внесем в Международния съд... в Съвета за сигурност на ООН\", обърна се Хан към парламента на Пакистан.Индия и Пакистан имат претенции към Кашмир. На територията предимно живеят мюсюлмани.Вчера горната камара на индийския парламент прокара проектозакон за разделяне на Джаму и Кашмир на два федерални административни района.Според индийските власти решението ще помогне в борбата срещу тероризма, ще способства за икономическото развитие на щата и ще помогне за решаване на социални проблеми.Съгласно конституцията на Индия Джаму и Кашмир e с особена автономия. В щата всички закони, приети от централното правителство (с изключение на тези, които касаят сферата на отбраната, външната политика и някои други), трябва да бъдат прокарани в местния парламент. Жителите от други региони на Индия нямат право да купуват земя. Джаму и Кашмир е единственият индийски щат със собствено знаме, има и други привилегии.", "date": "2019.08.06", "title": "Индия прие закон за отмяна на особения статут на Джаму и Кашмир"}
{"url": "https://news.bg/regions/4-obshtini-obsluzhva-novosformiranata-telk-v-sandanski.html", "text": "В Сандански е открита първата ТЕЛК в извънобластен град, съобщи БНТ.На хората с увреждания от общините Петрич и Сандански, Кресна и Струмяни вече няма да им се налага да пътуват до Благоевград, за да бъдат освидетелствани.Специалисти от различни области на здравеопазването ще бъдат част от екипа на новата ТЕЛК.Девет лекари ще преглеждат пациентите в новооткрита трудово-експертна комисия.Кирил Котев, кмет на община Сандански, уточнява, че в зависимост от различните случаи, ще има и необходимите специалисти, които ще съдействат.Кметът на Петрич Димитър Бръчков пък заявява, че целта е да се улесни достъпа до тези административни услуги.Новосформираната ТЕЛК поема ангажимента да предоставя необходимата документация и до областната комисия, за да бъдат максимално улеснени хората с увреждания хората от четирите общини близо до Сандански.", "date": "2019.08.06", "title": "4 общини обслужва новосформираната ТЕЛК в Сандански"}
{"url": "https://news.bg/world/turtsiya-blokira-136-sayta.html", "text": "Властите в Турция са блокирали временно достъпа до 136 сайта, предаде правозащитната организация \"Амнести интернешънъл\".Това е пореден ход на властта за ограничаване свободата на словото, след опита за преврат преди 3 години и последвалите законодателни промени, коментират от организацията.Сред стотиците сайтове са опозиционни медии и социални мрежи.Сред тях е и сайтът Bianet.org, един от малкото останали независими в страната, които съобщават за нарушения на човешките права., Анкара предостави власт на Върховния съвет за радио и телевизия (RTUK) да контролира онлайн съдържанието, включително и платформи като Netflix и онлайн новинарските сайтове.Същите мерки ще засегнат и свободните онлайн медии, които печелят от реклама.", "date": "2019.08.06", "title": "Турция блокира 136 сайта "}
{"url": "https://news.bg/world/traditsionniyat-hadzh-v-meka-i-medina-zapochva-pri-zasileni-merki-za-sigurnost.html", "text": "Милионни поклонници от цял свят се стичат в мюсюлманските светини Мека и Медина За момента има данни за 1, 7 млн. души, пристигнали по земя, въздух и вода, според официалните данни. Това показват данните към понеделник. Рияд обаче очаква около 2, 5 млн. посетители. На 330 000 е бил отказан достъп заради липса на разрешителни, а 15 души са били арестувани по различни причини. Около 350 000 души ще се грижат за реда и сигурността. Около 31 000 души ще се грижат за здравето на поклонниците. Сред тях повече от 8680 от заетите са жени. Поклонниците започват да обикалят Кааба - кубовидният \"Божи дом\" в Мека - най-голямата светиня на исляма. След молитвите в Мека те се отправят към хълма Арафат, където пророкът Мохамед произнесъл последната си проповед.Властите в Саудитска Арабия са предприели твърди мерки срещу проявите на насилие на религиозен форум. Взети са мерки и срещу инциденти заради струпването на маси от хора.При подобни инциденти в предишни години загинаха или бяха ранени хиляди вярващи.Това доведе до обтягане на отношенията между Кралството и Иран. Техеран дори настоя за отнемане властта над светите за исляма земи от Рияд и след случая с изнасилени млади иранци на летище в Саудитска Арабия.", "date": "2019.08.06", "title": "Традиционният хадж в Мека и Медина започва при засилени мерки за сигурност "}
{"url": "https://news.bg/regions/vazstanoveno-e-dvizhenieto-po-patya-dibich-radko-dimitrievo.html", "text": "Вече е възстановено движението по път II-73 Дибич - Радко Димитриево. Това съобщиха от Агенция \"Пътна инфраструктура\".По-рано днес трафикът беше спрян заради горящ автомобил, припомни \"Нова\".Движението на леки МПС се осъществяваше покрай пътя, а тежкотоварните автомобили изчакваха на място.Шофьорите трябваше да се придвижват с повишено внимание и съобразена скорост, като спазват указанията на \"Пътна полиция\".", "date": "2019.08.06", "title": "Възстановено е движението по пътя Дибич - Радко Димитриево"}
{"url": "https://news.bg/world/novi-2300-sgradi-stroi-izrael-na-zapadniya-bryag.html", "text": "Израел планира изграждането на повече от 2300 домове на Западния бряг, съобщиха неправителствени организации.Според съобщението, 2 304 жилища са на различни етапи в процеса на одобрение.Както е известно, подобни строежи се считат от палестинците за окупация. Спирането на такива планове бе основно тяхно искане в мирните преговори\"Одобряването на плановете е част от катастрофална правителствена политика, предназначена да попречи на възможността за мирно решение за две държави и да анексира част или целия Западен бряг\", се казва в съобщението.Израелският премиер Бенямин Нетаняху обеща преди изборите през априлМиналата седмица кабинетът за сигурност на на 700 палестински домове на Западния бряг под пълния контрол на страната, като същевременно одобри 6000 домове за заселници.Зетят на американския президент Доналд Тръмп и негов старши помощник Джаред Къшнър посети региона миналата седмица, за да обсъди мирния план.Къшнър заяви, че планът му няма да включва решение за две държави, защото \"това означава едно нещо за израелците, но друго за палестинците\".Палестинците Палестинските лидери бойкотират Белия дом, след като през 2017 г. Тръмп призна Йерусалим ", "date": "2019.08.06", "title": "Нови 2300 сгради строи Израел на Западния бряг "}
{"url": "https://news.bg/world/venetsuela-iska-oon-da-razsledva-us-sanktsiite.html", "text": "ООН да разследва санкциите на САЩ. За това настоя Венецуела. Искането е отправено в писмо до организацията, изпратено от правителството, предаде АП.Според Каракас, става въпрос за \"опасни действия\", които заплашват мира в региона и света.От Организацията обявиха, че в момента приоритет е да се работи за решаване на хуманитарната катастрофа във Венецуела.ООН ще направи всичко възможно, нуждаещите се от помощ, сред които и много деца, да могат да я получат.Венецуела вече .Правителството на Венецуела обвинява Вашингтон, че се опитва да блокира преговорите с опозицията за разрешаване на политическата криза. В съобщение външното министерство заклейми действията на САЩ като \"още една сериозна агресия от администрацията на Тръмп чрез произволен икономически тероризъм срещу венецуелския народ\".Според властите, решението на Вашингтон има за цел да потвърди престъпното икономическо, финансово и търговско ембарго, което вече нанесе дълбоки рани във венецуелското общество. Задачата е да задуши народа на Венецуела и да наложи противоконституционна промяна в правителството на страната.САЩ обявиха, че замразяват всички държавни активи на Венецуела. Мерките представляват първото цялостно икономическо ембарго срещу правителство в Западното полукълбо за последните три десетилетия.Белият дом коментира днес, че ще използват всеки наличен инструмент, за да сложат край на президентството на Николас Мадуро.", "date": "2019.08.06", "title": "Венецуела иска ООН да разследва US санкциите "}
