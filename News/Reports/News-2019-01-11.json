{"url": "https://news.bg/world/meksiko-hvarlya-4000-voenni-sreshtu-kradtsite-na-goriva.html", "text": "Мексико хвърля 4000 военни срещу крадците на горива. Ще бъде засилена охраната на нефтопроводите и складовете за горива. Към попълненията от военни ще бъдат пратени и хеликоптери за наблюдение. Тези мерки се взимат с цел сигурност на фона на проблема със снабдяването с горивата в страната. Това обяви президентът Андрес Обрадор, цитиран от АП. По думите му, от този проблем страдат всички, които с часове чакат на опашки пред бензиностанциите. Той обаче призова сънародниците си към разбиране. Синдикатите възразиха на държавния глава, че това не може да продължава и страната губи милиарди от наложените ограничения. Припомняме, че в началото на годината самият той обяви, че Мексико наема още 50 000 военни като мярка срещу набиращата сили престъпност в страната. Според него, в момента националната гвардия не разполага с необходимия ресурс да се справи с проблема. Това се случва на фона на плановете на американския му колега Доналд Тръмп да строи стена по южната граница, за да спре прииждащите нелегални мигранти от съседката и престъпността. Той определи ситуацията по границата като криза и нападна демократите в Конгреса, че не разбират колко е сериозно положението, а блокират плановете му. В момента САЩ са в състояние на шътдаун заради отказаните на правителството 5, 7 млрд. долара за стената. Обрадор от своя страната определи плановете на Тръмп като  на САЩ. Тръмп се закани също така, че Мексико ще плаща за тази стена, което мексиканските власти вече отхвърлиха. ", "date": "2019.01.11", "title": "Мексико хвърля 4000 военни срещу крадците на горива"}
{"url": "https://news.bg/health/sled-zapoved-na-ministara-stefcho-shte-se-lekuva-v-rumaniya.html", "text": ", на което беше отказано лечение в Румъния въпреки издадения от НЗОК формуляр S 2, получи одобрение за нужния медикамент от Обществения съвет на Фонда за лечение на деца като частен пациент. Това съобщиха от Пациентски организации \"Заедно с теб\".Заминаването на малкия Стефчо Радойчев за лечение в чужбина стана възможно, след като лично министърът на здравеопазването Кирил Ананиев издаде заповед, с която казусът беше разрешен.На последното заседание на Обществения съвет от 9 януари случаят на детето за пореден път беше представен заради молба от баща му, с която се иска промяна в издадената заповед по отношение на начина на заплащане - предварително със средства на Фонда за лечение на деца.Присъстващите единодушно решиха да изчакат официален отговор от Министерството на здравеопазването относно възможността за финансиране на лекарствения продукт със средства на ЦФЛД.Становището на здравното министерство е, че съществува правно основание за заплащане на медикамента със средства на Фонда, тъй като лекарството е включено в списъка на лекарствените продукти по чл. 266а, ал.2 от Закона за лекарствените продукти в хуманната медицина.В случая със Стефчо обаче лекарственият продукт не може да бъде приложен в България, а от друга страна искането за подпомагане е прилагането на медикамента да бъде осъществено в Centrul National Clinic de Recuperare Neuropsihomotorie Copii \"Dr. N. Robanescu\" в Румъния.Припомняме, вчера Министерството на здравеопазването обяви, че започва Целта е Националната здравноосигурителна каса да реимбурсира лечението на заболяването с лекарството Nusinersen.Решението стана ясно само час, преди  срещу \"бездушието и оставянето на произвола\" от страна на МЗ и НЗОК под мотото \"Министър Ананиев, спите ли добре?!\".Тогава от Пациентски организации \"Заедно с теб\" заявиха, че това е важна стъпка, но разчитат Министерството да поиска от Административната комисия по координация на системите за социална сигурност към ЕК официалното разглеждане на , в случай че проблемът не може да бъде решен.", "date": "2019.01.11", "title": "След заповед на министъра - Стефчо ще се лекува в Румъния"}
{"url": "https://news.bg/crime/kmetat-na-stara-zagora-zavezhda-7-dela-za-kleveta-vav-feysbuk.html", "text": "Кметът на Стара Загора Живко Тодоров съди седем души за клевета във Фейсбук, предаде БНР.Градоначалникът се е почувствал засегнат от коментари на потребители в социалната мрежа и в жалбите си до съда настоява да получи обезщетение за нанесените му неимуществени вреди.Тодоров е категоричен, че нищо от написаното в мрежата не е вярно и няма да остави ненаказани подобни клевети и обиди по свой адрес. Той също така напомни, че вече е спечелил две подобни дела.Първото заседание по едно от делата е насрочено за 17 януари.", "date": "2019.01.11", "title": "Кметът на Стара Загора завежда 7 дела за клевета във Фейсбук"}
{"url": "https://news.bg/regions/dvama-sadebni-ohraniteli-postradaha-leko-pri-intsident-na-am-maritsa.html", "text": "Двама служители от Главна дирекция \"Охрана\" към Министерството на правосъдието са пострадали леко при пътен инцидент на АМ \"Марица\", пише \"\".По данни на Областната дирекция на МВР в Хасково около 11.20 часа в района на отбивката за Харманли лекият автомобил на охранителите се ударил в мантинелата между двете платна на магистралата.Вследствие на удара единият от двамата съдебни охранители е със счупен нос, а другият е с фрактура на дясната ръка.След преглед в здравно заведение и двамата охранители са били освободени за домашно лечение.При удара са нанесени и материални щети по автомобила.По случая е образувано досъдебно производство, в рамките на което предстои да се изяснят причините, довели до произшествието.", "date": "2019.01.11", "title": "Двама съдебни охранители пострадаха леко при инцидент на АМ \"Марица\""}
{"url": "https://news.bg/int-politics/panos-kamenos-se-otkaza-ot-zaplahata-da-napusne-pravitelstvoto-na-tsipras.html", "text": "Лидерът на гръцката дясна партия \"Независими гърци\" Панос Каменос, който е коалиционен партньор на премиера Алексис Ципрас, изглежда е отстъпил от заплахата да напусне правителството преди гласуването на Преспанското споразумение, съобщават гръцките медии.\"Единственото ни различие в коалиционното правителство засяга името Македония. Всичко останало може да бъде разрешено в парламента\", изтъкна Каменос в \"Туитър\". Той е министър на отбраната.\"Няма съмнение в доверието в правителството, ако това е свързано с Преспанското споразумение, където (партията) ще вземе решенията си преди да запозная премиера с тях\", добави той.По-рано днес депутатите от \"Независими гърци\" отхвърлиха искане на Каменос да се стремят членовете на партията да излязат от правителството.Междувременно насрочената за днес среща между Ципрас и Каменос беше отменена, уточни военният министър, заради събитията в Бившата югославска република Македония, където дебатът за ратифицирането на споразумението за името беше спрян вчера.", "date": "2019.01.11", "title": "Панос Каменос се отказа от заплахата да напусне правителството на Ципрас "}
{"url": "https://news.bg/world/filipinite-poveche-nyama-da-kupuvat-orazhiya-ot-sasht.html", "text": "Президентът на Филипините обяви, че страната повече няма да купува оръжия и военна техника от САЩ. Причината е критиката на Вашингтон към кампанията на филипинското правителство срещу разпространението на наркотици, съобщава местната медия Philippine Star.В реч пред войници в Булакан президентът Родриго Дутерте се оплака как Вашингтон оказва натиск върху Манила за нарушаваните от него човешки права. Той се позова на ново нареждане на президента на САЩ Доналд Тръмп, което включва налагане на оръжейно ембарго от САЩ на държави, които закупуват оръжия от Русия и Китай.Дутерте отбеляза, че ще замени оръжията от САЩ, традиционен политически и военен съюзник на Филипините, не само от Русия, но също от Южна Корея и Израел, които той посети през 2018 г.През миналата година представител на САЩ предупреди Филипините да не се сдобива с оръжия от Русия, тъй като може да навреди на съюза между двете държави.", "date": "2019.01.11", "title": "Филипините повече няма да купуват оръжия от САЩ"}
{"url": "https://news.bg/society/hilyadi-se-vklyuchiha-v-protesta-vav-voyvodinovo.html", "text": "Над 1000 души участват в петия протест в пловдивското село Войводиново. На трибуна на площада говорят командоси, има хоругва, вее се българският трикольор и знамето на Специалните сили.Хората скандират: \"Българи, юнаци!\".Причина за поредния протест е жестокият побой с ритници на командос от българската армия от младежи, които живеят в махалата.Командосът им направил забележка за това, че създават опасност на пътя и в отговор те го  го довели в безпомощно състояние.Трети пореден ден в циганската махала се събарят колиби, които са вдигнати незаконно. Премахнати са половината от незаконните постройки в циганската махала на пловдивското село Войводиново, съобщи БНТ.По време на митинга в центъра на селото жандармерия пази ромската махала, за да се избегне евентуално напрежение. Припомняме, още в началото на седмицата обитателите на махалата се изнесоха при близки и роднини.", "date": "2019.01.11", "title": "Хиляди се включиха в протеста във Войводиново"}
{"url": "https://news.bg/world/13-000-palestintsi-protestirat-kray-gaza.html", "text": "Пореден многохиляден протест се провежда край границата с Ивицата Газа, предадоха световните информационни агенции. Най-малко 13 000 палестинци участват в протеста. За момента има данни за най-малко един загинал и 14 ранени демонстранти. Жертвата е жена. Съобщава се за стрелба по време на демонстрацията. Както обичайно, има данни за нападения срещу израелски военни и вандалски акции. Демонстранти хвърлят камъни и ръчни гранати палят гуми и се опитват нелегално да проникнат през границата. В отговор на агресията, военните са ударили пост на движението Хамас в северната част на Газа. Обичайно подобни протести завършват с жертви, ранени и много арестувани. Все още няма коментар от израелската армия за цивилните жертви и ранени. Потвърден е единствено броят на протестиращите. За демонстрациите Израел вини радикалното палестинско движение Хамас, което управлява Газа и приветства всякакви атаки срещу Израел и евреи, както и често стои зад  срещу територията на Израел. Тел Авив не успя да прокара резолюция срещу Хамас в ООН, но обяви за успех самото гласуване на такъв документ. Припомняме, че последната вълна на насилие започна през март миналата година. Около 240 са жертвите от палестинска страна.Допълнително обтегна отношенията решението на някои държави да признаят Йерусалим за столица на Израел, след като за него спорят и палестинците.", "date": "2019.01.11", "title": "13 000 палестинци протестират край Газа "}
{"url": "https://news.bg/world/polsha-otreche-za-izbivane-na-vsichki-gligani-predizvikalo-burno-nedovolstvo.html", "text": "Полша отрече, че планира да избие почти всички диви прасета след бурно обществено недоволство, информира Би Би Си.В страната имаше опасения, че почти 200 000 глигана ще бъдат изтребени този месец, за да се спре разпространението на Африканска чума по свинете.Над 350 000 души се подписаха под петиция за спиране на масовото убийство. Стотици университетски преподаватели публично се обявиха срещу подобна превантивна мярка.Съюзът на ловците в Полша обяви, че 168 000 глигана са убити. Но министърът на околната среда заяви пред местна медия, че не е издавана заповед за изтребването на животните.Министър Хенри Ковалчик отбеляза пред полската телевизия TVN, че полският ловен съюз PZL е получил зелена светлина за избиването на 185 000 диви прасета през април 2018 г.Но Ковалчик обяви, че правителството не е разрешавало да се ускори процесът по избиване на глиганите, който според разпространяваната информация е трябвало да започне утре и да продължи до края на януари. Министърът също отрече, че е позволено на ловците да стрелят по бременни диви свине и глигани с малки - нещо, което беше остро критикувано от експерти и обществото.Африканската чума е регистрирана при 3 200 диви свине на различни места в Полша от февруари 2014 г. до миналото лято, информира полската новинарска агенция PAP.\"Планът за лов се изготвя като всяка година\", каза Ковалчик и добави, че през изминалата година са убити 168 000, което не може да се сравни с предишни години.Според ловния съюз 308 000 глигани са убити през ловния сезон 2017-2018 г. и 282 000 година по-рано.Повече от 800 университетски преподаватели изпратиха отворено писмо на премиера Матеуш Моравецки, с което призовават за \"незабавно\" прекратяване избиването на дивите свине. Те препоръчаха \"алтернативни действия\", такива като дезинфекция на свинефермите.В сряда беше организиран протест пред парламента във Варшава. Някои носиха плакати със снимки на диви свине, на които пишеше \"И аз искам да живея\".", "date": "2019.01.11", "title": "Полша отрече за избиване на всички глигани, предизвикало бурно недоволство"}
{"url": "https://news.bg/world/13-zhertvi-i-poveche-ot-10-270-bolni-ot-drebna-sharka-v-braziliya.html", "text": "Най-малко 13 жертви и повече от 10 270 болни от дребна шарка са били регистрирани в Бразилия. Подчертава се, че това са потвърдени случаи на болестта. Данните са от началото на 2018 година до 7 януари 2019 година. Те са били представени от Министерството на здравеопазването, цитирано от Prensa Latina. Засегнати са щатите Пара, Пернамбуко, Рио Гранди до Сул, Рио де Жанейро, Рондония, Сао Пауло и други. Съобщава се за два взрива на болестта - в щатите Амазонас и Рорайма. От там са голяма част от починалите и заболелите. Властите са взели спешни мерки за ограничаване разпространението на шарката, сред които ваксинация на децата. Дребната шарка може да убива или да причинява дългосрочни увреждания. Едно на всеки хиляда засегнати деца развива енцефалит, от който се подува мозъкът и може да доведе до глухота и затруднения с ученето.", "date": "2019.01.11", "title": "13 жертви и повече от 10 270 болни от дребна шарка в Бразилия "}
{"url": "https://news.bg/int-politics/tramp-obyavi-za-nashestvie-sluchvashtoto-se-na-granitsata-s-meksiko.html", "text": "Президентът на САЩ Доналд Тръмп се завърна от посещението си на американско-мексиканската граница в щата Тексас, като обяви потока от нелегални имигранти за \"нашествие\".Тръмп също така повтори желанието си да изгради гранична стена, твърдейки, че САЩ \"не могат да бъдат в безопасност\" без нея.\"Току-що се върнах и положението е далеч по-лошо от това, което почти всеки би разбрал, нашествие!\", написа американският държавен глава в \"Туитър\", преди да нападне лидерите на Камарата на представителите (долната камара на Конгреса) и Сената (горната камара на Конгреса) за това, че не са осигурили финансиране за планираната от него гранична стена.\"Демократите, ревльото Чък (Шумър) и Нанси (Пелоси) не знаят колко лошо и опасно е това за нашата ЦЯЛА СТРАНА\", написа той, допълвайки: \"Стоманена бариера, или стена, трябваше да е построена от предишните администрации отдавна. Те никога не го сториха - аз ще го направя.\"Правителството в САЩ частично не работи вече в продължение на три седмици, като лидерът на малцинството на демократите в Сената Чък Шумър и председателят на Камарата на представителите Нанси Пелоси отказват да изпълнят искането на президента за осигуряване на 5,7 млрд. долара за строителство на стената.Президентът проведе масирана медийна офанзива срещу демократите, като направи телевизионно обръщение към към нацията по-рано тази седмица и отмени посещението си на Световния икономически форум в Давос, като изтъкна като причина \"непреклонността на демократите относно граничната сигурност\".", "date": "2019.01.11", "title": "Тръмп обяви за \"нашествие\" случващото се на границата с Мексико "}
{"url": "https://news.bg/world/venetsuela-othvarli-rezolyutsiyata-na-amerikanskite-darzhavi.html", "text": "Венецуела отхвърли на Организацията на американските държави (ОАД), предадоха световните информационни агенции. Припомняме, че ОАД  смята преизбирането на президента Николас Мадуро като президент на Венецуела за нелегитимно. Официално мандатът му започна на 10 януари.В документа се подчертава, че е необходимо да се координират условията за провеждане на нови избори, на които гражданите действително да изразят своята воля и да се постигне изход от сегашната криза.По-рано САЩ заявиха категорично, че не приемат за легитимен втория мандат на Мадуро. Парагвай скъса дипломатическите отношения с Венецуела. Перу на свой ред отзова временния си представител от Каракас и забрани на сто души от администрацията на Мадуро да влизат на перуанска територия.Позицията за непризнаване на мандата беше  на Постоянния съвет на организацията при 6 гласа против и въздържали се.Европейският съюз изрази загриженост заради задълбочаващата се криза във Венецуела.Венецуела реагира очаквано остро срещу резолюцията и за пореден път нападна САЩ. В изявлението се казва, че Каракас \". Според външното министерство, Вашингтон води целенасочена политика срещу венецуелския народ. Изказват се също така благодарности към държавите, които не са подкрепили резолюцията. Припомняме, че по-рано Мадуро обвини САЩ и Колумбия, че се опитват да го убият. Колумбия пък задържа венецуелци за опит за убийство на колумбийския президент. ", "date": "2019.01.11", "title": "Венецуела отхвърли резолюцията на американските държави"}
{"url": "https://news.bg/politics/svetoslav-malinov-balgariya-propusna-shansa-si-za-paketa-mobilnost.html", "text": "България пропусна шанса си за решаване на проблемите около пакета \"Мобилност\" - по време на Българското европредседателство. Шансът е пропуснат поради липса на опит. Това коментира евродепутатът Светослав Малинов пред БНТ.Най-силният момент за решаване на проблемите около пакета \"Мобилност\" беше Българското европредседателство, каза Малинов.\"Трябваше да подходим максимално прагматично и да се вгледаме в конкретни неща, които можехме да направим сега. В последния момент се получи притеснение у самите евродепутати и се спря. Това спиране обаче не е окончателно\", смята Малинов.Той определи като парадокс изискването да бъде връщано превозното средство в страната, където е регистрирана фирмата превозвач.Светослав Малинов призова усилията на  на гласуването на пакета \"Мобилност\" за следващия Европейски парламент.Пред bTV изпълнителният директор на Съюза на превозвачите Йордан Арабаджиев заяви, че обсъждането на пакета \"Мобилност\" в европейската транспортна комисия е бил ключов момент.\"Вчера спечелихме едно разиграване със слаби карти. Моментът беше ключов\", каза Йордан Арабаджиев.Припомняме, депутатите от Транспортната комисия на европарламента не гласуваха вчера два от докладите в пакета \"Мобилност\", което на практика го блокира.По време на гласуването в ЕП в Брюксел на площада пред сградата шофьори от България, Румъния и Полша протестираха на площад \"Люксембург\" в Брюксел.Това показва че самата философия на пакета е погрешна, коментира Йордан Арабаджиев.Така се показа уродливото лице на администрацията в Брюксел - как с административни регулации може да се отнеме бизнес в една силно конкурентна среда, каза той.\"Все още не сме спечелили войната. Ние искаме да има такъв пакет, който да отразява реално обстановката в целия ЕС, докато в сегашния си вариант той влезе в Европарламента без оценка на въздействието. Този пакет е чисто протекционистки и би бил удар върху българските и източноевропейски превозвачи'', обясни Арабаджиев и допълни, че няма доверие в сегашните представители от Европейския парламент.", "date": "2019.01.11", "title": "Светослав Малинов: България пропусна шанса си за пакета \"Мобилност\""}
{"url": "https://news.bg/world/desetki-zaginali-i-raneni-pri-avtobusna-katastrofa-v-kuba.html", "text": "Десетки са загинали или ранени при автобусна катастрофа в Куба, предаде \"Ройтерс\".Жертвите са най-малко седем. Ранените са повече от 30 души. Те са чужденци и са на възраст между 32 и 67 години. Сред тях има граждани на Аржентина, Франция и Германия. Трагедията се е разиграла в източната част на страната. Автобусът е пътувал от столицата Хавана за Баракоа. Става въпрос за туристи, пътували с автобус на държавна компания. Все още се изясняват причините за инцидента. Една от версиите е за опит за изпреварване и загуба на контрол. Пътищата в Куба са в лошо състояние и подобни катастрофи са често явление. Тази катастрофа е поредната само за януари. За миналата година жертвите са 750 души, а други 8000 са били ранени. От 2012 година насам при пътни произшествия са загинали 4000 души. ", "date": "2019.01.11", "title": "Десетки загинали и ранени при автобусна катастрофа в Куба "}
{"url": "https://news.bg/world/makedonskiyat-parlament-prie-novoto-ime-na-stranata-1.html", "text": "Македонският парламент прие новото име на страната, предадоха македонски агенции. На заседание тази вечер депутатите гласуваха конституционните промени, нужни за влизането в сила на споразумението от Преспа. \"За\" гласуваха 81 депутати. Предлаганите промени са приети единодушно. Това проправя пътя към промяната на името на държавата на Северна Македония, както предвижда споразумението, сключено по-рано от правителствата на Македония и Гърция, за да се сложи край на десетилетния спор и Скопие да придвижи членството си в Европейския съюз. Чл. 33 гласи, че името на държавата се променя на Република Северна Македония. Изреждат се етносите, които живеят на територията и правата, които им се гарантират. По-рано днес стана ясно, че правителството на премиера на Македония Зоран Заев си е осигурило  за окончателното приемане на четири конституционни поправки, които ще променят името на страната от Бивша югославска република Македония на Северна Македония.Управляващият Социалдемократически съюз на Македония и опозиционната партия БЕСА, водена от Билал Касами, постигнаха споразумение преди заседание за гласуване на промените.Премиерът Заев вече получи поздрави за победата от гръцкия си колега Алексис Ципрас, шефа на външната политика на ЕС Федерика Могерини и еврокомисаря по разширяването Йоханес Хан. Лидерът на опозиционната ВМРО-ДПМНЕ Християн Мицковски обаче поиска разпускане на парламента и насрочване на предсрочни парламентарни избори. Той настоява, че македонците трябва да се произнесат каква Македония искат. Мицковски нарече Северна Македония на Заев \"унижена\", а деня на гласуването - \"черен петък за страната и нейните граждани\". Междувременно, днес стана ясно, че лидерът на гръцката дясна партия \"Независими гърци\" Панос Каменос, който е коалиционен партньор на премиера Алексис Ципрас,да напусне правителството преди гласуването на Преспанското споразумение. ", "date": "2019.01.11", "title": "Македонският парламент прие новото име на страната "}
{"url": "https://news.bg/regions/mahnaha-baseyn-barbekyu-i-3-metrova-ograda-ot-glavniya-vodoprovod-na-veliko-tarnovo.html", "text": "Басейн, барбекю и триметровата масивна ограда,  вече са премахнати от собственика им, съобщи БНР.Главният водопровод на старата българска столица захранва с вода над 120 хиляди жители.Премахването на незаконните строежи е установено от комисия на Общината, посочи заместник-кметът по строителството проф. Георги Камарашев.Местен бизнесмен бе вдигнал незаконно масивни постройки върху главния водопровод и неговия сервитут в землището на великотърновското село Присово.Те бяха установени, според местните власти, преди година. Тогава голяма ВиК-авария остави региона без вода за денонощие. Първоначално собственикът заведе  срещу заповедите за премахване на строежите, но след това ги събори доброволно.Продължава съвместната  дали върху трасета на магистралния водопровод има изградени и други незаконни строежи.", "date": "2019.01.11", "title": "Махнаха басейн, барбекю и 3-метрова ограда от главния водопровод на Велико Търново"}
{"url": "https://news.bg/world/zadarzhani-sa-shestima-svideteli-po-deloto-za-ktb.html", "text": "На шестима души са били повдигнати обвинения във връзка с делото КТБ. Обвиненията са за участие в организирана престъпна група с цел пране на пари и се очаква да бъде поискан постоянен арест от Специализирания наказателен съд. Това съобщи БНТ, като цитира свои източници в прокуратурата. Според обвинението, арестуваните са действали по поръчка на организираната престъпна група, отговорна за източването на КТБ. Сумата, за която са обвинени, е 2,5 млн. лева.Очаква се утре Спецсъдът да вземе решение за мярката. Свидетели по делото КТБ са задържани. Това съобщи адвокатът на банкера Цветан Василев Константин Симеонов, който определя прокурорската акция като \"репресивен начин за незаконно влияние върху свидетелите чрез сплашване и лишаване от свобода\", предаде БНР. Той не уточнява колко души са били арестувани. Припомняме, . Тогава Апелативният наказателен съд прие решението на Спецсъда, че няма основания процесът да бъде прекратен и върнат на прокуратурата.На 14 февруари стана ясно, че , изпратени му чрез властите. Защитата на Василев беше на мнение, че банкерът е нередовно призован.На 13 декември 2017 г.  В началото на заседанието тогава стана ясно, че призовката на Цветан Василев е върната от посочения адрес, като по сведение на домоуправителя подсъдимият не е бил забелязван във входа от 4 години.Обвинителният акт по делото за фалита на КТБ е над  и беше внесен от Специализираната прокуратура на 20 юли миналата година. По делото са обвинени 18 лица.Свидетелите по делото са повече от 400. Изготвени са над 90 експертизи от 27 вещи лица, а събраният доказателствен материал, заедно с веществените доказателства и приложенията, надхвърля 1360 тома.Освен за участие в организирана престъпна група, обвиняемите ще отговарят пред съда за източване на банката с над 2,7 млрд. лв.Основен обвиняем е бившият мажоритарен собственик на КТБ Цветан Василев, тъй обаче от момента на поставянето на банката под особен надзор не се намира в България. Последното му местонахождение е Сърбия.Срещу него са повдигнати обвинения за общо 76 деяния.Последно, през декември Софийската градска прокуратура (СГП)  спрямо квесторите на \"Корпоративна търговска банка\" АД (КТБ).Квесторите са обвинени за умишлена безстопанственост в особено големи размери.", "date": "2019.01.11", "title": "Задържани са шестима свидетели по делото за КТБ "}
{"url": "https://news.bg/crime/slushat-otkasi-ot-srs-ta-po-deloto-ivancheva.html", "text": "\"В аудио файловете ясно се чува как един от посъдимите активно изнудва строителният предприемач Александър Ваклин. Файловете са значително повече, но за съжаление нашите искания да бъдат изслушани всички СРС-та не бяха възприети\", обяни прокурор Илиян Рангелов след изслушване на веществите доказателства в съдебната зала по делото \"Иванчева\".Днес делото срещу Иванчева, Петрова и Дюлгеров продължи с изслушване на СРС-та. Тримата са обвинени във взимането на подкуп в особено големи размери за издаване на разрешително за строеж.По думите на прокурор Рангелов нищо в смисъла на разговорите не е било записано превратно или неясно. \"Каквото се чуваше, това е записано като смисъл\", констатира прокурорът. Той обясни, че не са се открили кой знае какви несъответствия между написаното на хартията от СРС-та и изслушаните от тях записи.Прокурор Рангелов подчерта, че изслушаните СРС-та са само една част от веществените доказателства. Той призова да не бъдат пренасяни фактите от съдебната зала, защото все още тече съдебният процес.По време на днешното съдебно заседание защитата поиска от съда да бъдат изслушани частично само някои определени части от СРС-та, докато държавното обвинение настоя да бъдат изслушани всички СРС-та в цялост. По този начин щяло да се добие пълна яснота за изясняване на извършеното от обвиняемите престъпление. Съдът не уважи искането на прокуратурата.Според адвокат Димитър Марковски, защитник на остранения кмет на столичния район \"Младост\" имало полза във вече изслушаните СРС-та в съдебната зала. По думите му с тяхното изслушване се е спестило доста ценно време и усилия на всички страни по делото, въпреки искането на прокуратурата да бъдат изслушани всички веществени доказателства.\"Видяхте, че са извадени моментите, в които има категорично разминаване, и моментите, в които е записано \"не се разбира\", подчерта той.Адвокат Марковски обясни, че освен разминаванията, имало и техническа невъзможност да бъдат възпроизведени СРС-та и видеозаписи. По думите му проблемът трябва да бъде разрешен от съда, тъй като прокуратурата не се е справила с наличния проблем.Защитата изтъкна, че СРС-та са много е важни, защото понякога една дума може коренно да промени смисъла на това, което е било казано. \"Не изпадаме до някакви задребнявания, защото желанието на прокуратурата беше да се слуша всичко от А до Я, което означава още месеци съдебни заседания по този изключително тежъл съдебен процес, а това не е в полза на никого\", каза още адвокат Марковски.Той уточни, че идеята на защитата е да убедят съда, че трябва да се изследва въпросът има ли пълно съотвествие между написаното на хартията и това, което се съдържа в СРС-та.След представените веществени доказателства в съдебната зала днес, бившият зам.-кмет на \"Младост\" Биляна Петрова обясни пред съда, че липсват редица файлове от СРС-та, а в тези, които са изслушани, са допуснати много грешки и съществени разминавания.Припомняме, , защото цялата документация се намирала в Апелативният спецсъд, който малко по-късно на закрито заседание реши да остави Иванчева и Петрова под домашен арест.", "date": "2019.01.11", "title": "Слушат откъси от СРС-та по делото \"Иванчева\""}
{"url": "https://news.bg/world/frantsiya-mobilizira-80-hil-politsai-za-devetiya-uikend-na-protesti-na-zhaltite-zhiletki.html", "text": "Повече от 80 000 полицаи са мобилизирани във Франция за деветия пореден уикенд на антиправителствени протести на \"жълтите жилетки\", докато президентът Еманюел Макрон се подготвя да даде начало на тримесечен обществен дебат, който се надява да сложи край на народното недоволство, пише \"Гардиън\".В събота се очакват демонстрации в столицата Париж, където правителството се страхува, че може да се повтори насилието от миналата седмица, когато демонстранти влязоха в сблъсъци с полицията. Повече от 5000 полицаи ще бъдат разположени в столицата. Прекратена е отпуската на служителите на реда.Също така ще има големи протести в малкия град Бурж в Централна Франция, след като онлайн групи от \"жълтите жилетки\" предложиха централната локация, тъй като има по-лесен достъп и по-малко полицаи.В града живеят 66 000 души. Опасявайки се от сблъсъци и насилие, местните власти затвориха музеите, покриха електронните табла на автобусните спирки и премахнаха автоматите за монети на паркингите. Днес шефът на местната полиция забрани демонстрациите в историческата част на града, което означава, че протестиращите ще трябва да се съберат в околностите на града.Много собственици на магазини в града коментираха, че не могат да си позволят да не работят в началото на януари и ще останат отворени до последно.Протестиращите продължават да блокират кръстовища във Франция. Правителството твърди, че около 60% от камерите за скорост във Франция са повредени или са счупени от Във вторник ще започне \"големият национален дебат\", който Макрон предложи през декември като решение за разрешаване на оплакванията на \"жълтите жилетки\".Основните теми на дебата ще бъдат данъчната система, реформирането на данъчните институции, демокрацията и гражданството. Има опасения, че влиятелното лоби срещу еднополовите бракове може да използва дебата за подновяване обсъждането на социални проблеми. Но правителството обяви, че такива теми като еднополовите бракове, влезли в сила във Франция през 2013 г. на фона на масови улични протести, няма да бъдат дискутирани.Две социологически проучвания показват, че рейтингът на одобрение на Макрон отново се е увеличил, въпреки че е на символично ниво от 30%.Контрапростест срещу \"жълтите жилетки\" е планиран за 27 януари в Париж.", "date": "2019.01.11", "title": "Франция мобилизира 80 хил. полицаи за деветия уикенд на протести на „жълтите жилетки”"}
{"url": "https://news.bg/int-politics/sasht-mozhe-da-pregovarya-s-rusiya-za-sigurnostta-na-kyurdite-v-siriya.html", "text": "Съветникът на Тръмп по националната сигурност Джон Болтън обясни за възможност за преговори с Русия по въпроса за гарантиране на сигурността на кюрдските сили в Сирия в интервю за журналиста Хю Хюит, цитиран от ТАСС.\"Трябва да се уверим, че те кюрдите няма да страдат. Това преговаряме с Турция. Ще разговаряме с Русия за това, ако е необходимо\", коментира Болтън.Преговорите между американските военни и турските им колеги за кюрдите и Сирия ще продължат следващата седмица, с надеждата да се постигнат резултати, които двете страни приемат.Болтън заяви и че президентът Доналд Тръмп и държавният секретар Майк Помпео са разбрали, че Турция е поела ангажимент \"да не навреди на кюрдите, които се сражаваха на наша страна срещу ДАЕШ\".\"Това, което все още преследваме в тези военни разговори, са уверения, протоколи и процедури, така че всеки да се чувства комфортно с това, как ще се случи. Надяваме се тези разисквания, които ще продължат следващата седмица, да дадат резултати, които са приемливи и за двете страни\", обясни той.Русия заяви, че е важно сирийските кюрди и сирийското правителство да започнат да разговарят помежду си в светлината на плановете на САЩ да изтеглят силите си от Сирия, съобщава \"Ройтерс\".Мария Захарова коментира, че територия, която преди това е контролирана от Съединените щати, трябва да бъде прехвърлена на сирийското правителство.\"В това отношение установяването на диалог между кюрдите и Дамаск придобива особено значение. В края на краищата, кюрдите са неразделна част от сирийското общество\", добави Захарова., въпреки че президентът Доналд .Захарова също така заяви, че Русия остава ангажирана със споразуменията, които са постигнати с Турция, за стабилизиране на зоната за деескалация в сирийската провинция Идлиб, но заяви, че Москва е обезпокоена от увеличаването на броя на нарушенията на прекратяването на огъня.", "date": "2019.01.11", "title": "САЩ може да преговаря с Русия за сигурността на кюрдите в Сирия"}
{"url": "https://news.bg/crime/prokuraturata-chu-videoto-na-bivsh-zhitel-na-voyvodinovo.html", "text": "Днес Районната прокуратура в Пловдив се самосезира по публикации в електронни медии и разпространен към тях видеоклип с изказване на мъж, който посочва, че живее в чужбина и прави изявление, което подбужда омраза и насилие.Видеоклипът е по повод  в пловдивското село Войводиново, което започна преди дни след масов протест на местните.Проверката е възложена за установяване на данни за извършени престъпления за подбуждане към насилие и омраза, основани на етническа принадлежност, и за закана за палеж и хулиганство, което се отличава с изключителен цинизъм и дързост.Изказването е разпространено в медиите вчера, 10 януари 2019 г.Проверката е възложена на отдел \"Криминална полиция\" към Областната дирекция на МВР в Пловдив.", "date": "2019.01.11", "title": "Прокуратурата чу видеото на бивш жител на Войводиново"}
{"url": "https://news.bg/disasters/izvanredno-polozhenie-v-sarbiya-zaradi-silnite-snegovalezhi.html", "text": "В няколко общини в Сърбия е обявено извънредно положение заради силните снеговалежи и студовете, пише БНТ, позовавайки се на белградският вестник \"Политика\".В някои райони в западната ни съседка вече 24 часа вали непрекъснато сняг. Заради образувалите се снежни преспи някои села са откъснати от света и са без ток от няколко дни.В община Лучани е обявено извънредно положение, а много регионални пътища са непроходими.В сряда, 9 януари, извънредно положение беше обявено и в Нова Варош. Там около 5 000 души са откъснати, а снеговалежът не спира вече седмица. На някои места снегът е достигнал 1 метър.Снегът в Ягодина и Поморавле, който е съпроводен със силен вятър, създаде хаос по градските улици, пише още изданието.Жителите на Бродарево вчера са открили премръзнал мъж в снега. Мъжът давал признаци на живот и за него се погрижили роднини.Във вторник пък 78-годишна жена от село Бранчичи беше открита премръзнала. Тя починала край пътя в Бранчичи, връщайки се в дома си от познати, които живеели на другия край на планинското село.Почти на всички пътища в Косово движението е затруднено заради тежкия сняг. Особено е тежка ситуацията на пътя Прищина-Урошевац, допълва изданието.", "date": "2019.01.11", "title": "Извънредно положение в Сърбия заради силните снеговалежи"}
{"url": "https://news.bg/int-politics/nova-kraynodyasna-partiya-v-germaniya-logoto-i-e-taen-natsistki-simvol.html", "text": "Германски политик е напуснал крайнодясната партия \"Алтернатива за Германия\", за да създаде нова партия с лого, което използва символ, възприет като таен знак от австрийските нацисти през 1930-те години, пише британският в. \"Гардиън\".Андре Погенбург е подал оставка от поста си като регионален лидер на \"Алтернатива за Германия\" в източната провинция Саксония-Анхалт, след като нарече турците \"яздачи на камили\", а имигрантите с двойно гражданство \"бездомни тълпи, които вече не искаме\". Той обяви оставката си от партията в имейл, изпратен на партийното ръководство по-рано тази седмица.В имейла той критикува \"Алтернатива за Германия\" за това, че се тревожи твърде много от възможността да бъде подслушвана и следена от германските специални служби. Отделно той заяви за в. \"Велт\", че се противопоставя на \"преместването вляво\" на партията, която прекара последните месеци, освобождавайки се от екстремистки елементи в опит да изглежда по-умерена.\"За съжаление, събитията в \"Алтернатива за Германия\" през последните седмици и месеци показаха, че това вече не e моят политически дом\", пише Погенбург в писмото.Новата му партия, наречена \"Пробуждане на германските патриоти\", ще използва метличина. Малкото синьо цвете е било използвано като таен символ от тогава забранените националсоциалисти през 1930-те години в Австрия преди аншлуса от 1938 г. да доведе нацистите на власт в страната.Погенбург, който многократно е бил критикуван за използвания от него речник от нацистката епоха, ще привлече най-малко двама съюзници от \"Алтернатива за Германия\" - Егберт Емер и Бенямин Пжибила, в своята млада партия. Смята се, че партията планира да дебютира на регионалните избори в източните провинции Саксония, Тюрингия и Бранденбург тази есен.Погенбург каза пред \"Велт\", че не иска партията му да се конкурира с \"Алтернатива за Германия\".Това развитие ще засенчи годишната конференция на \"Алтернатива за Германия\" в град Риза в Саксония, която беше открита днес. Делегатите ще финализират програмата на партията за предстоящите избори за Европейски парламент и се очаква да отхвърлят предложение за подкрепа за \"Dexit\" - излизане на Германия от Европейския съюз.", "date": "2019.01.11", "title": "Нова крайнодясна партия в Германия, логото ѝ е таен нацистки символ"}
{"url": "https://news.bg/society/babh-iztegli-140-kg-negodni-hrani-po-praznitsite.html", "text": "Общо 2 399 извънредни проверки извърши Българската агенция по безопасност на храните по Коледа и Нова година.Инспекциите са направени в периода между 17 декември 2018 г. и 2 януари 2019 г. в предприятия за производство и търговия на храни, складове за търговия на едро и дребно, заведения за обществено хранене, пазари и борси в цялата страна.Съставени са 18 акта за административни нарушения и са издадени 67 предписания за отстраняване на установени нарушения.Насочени за унищожаване са общо 140 кг храни. От тях 106 кг са животински продукти - месни продукти, пилешки разфасовки, свинско месо и месни заготовки, 13 кг - от неживотински произход с изтекъл срок на годност и нарушен температурен режим на съхранение и 21 кг млечни продукти и консерви без идентификационна маркировка.Сред най-честите констатирани нарушения са свързаните със сградовия фонд и оборудването, несъответствието на асортимента с вписания в удостоверението за регистрация, некоректното водене на записи по Системата за безопасност на храните и лошата хигиена.", "date": "2019.01.11", "title": "БАБХ изтегли 140 кг негодни храни по празниците"}
{"url": "https://news.bg/world/kiev-rusiya-iska-razpadaneto-na-ukrayna.html", "text": "Министърът на външните работи на Украйна Павло Климкин заяви, че Русия \"ще направи всичко за разпадането на Украйна, по някакъв начин да раздели Украйна още\", цитиран от АП.Климкин смята, че Москва не иска \"да има свободна и демократична Украйна\". По думите му Киев се нуждае от \"военна, политическа и икономическа подкрепа, за да се бори срещу опита на Русия да \"задуши\" Южна Украйна чрез блокиране на достъпа до Азовско море\".Министърът говори пред Балтийската новинарска агенция по време на посещение в Литва.През ноември в Керченския проток. Москва задържа 24-ма украински моряци.По-рано днес стана ясно, че ", "date": "2019.01.11", "title": "Киев: Русия иска разпадането на Украйна"}
{"url": "https://news.bg/politics/problem-e-che-karakachanov-malchi-usluzhlivo-skochi-rumen-petkov.html", "text": "Искрено се надявам Каракачанов да е първият и последен министър, който купува бойна техника, за да бъде унищожавана. Това пише лидерът на АБВ Румен Петков в позиция на своята партия, изпратена до медиите.Основният повод за тази декларация е, че САЩ предупредиха, че след 60 дни излизат от споразумението за договора, свързан с ликвидирането на ракетите с малък и среден обсег на действие. В тази връзка от АБВ призовават страната ни да стане флагман на битката за продължаването на този договор, защото ние иначе ще бъдем потърпевши.\"Нов процес \"Хелзинки 2\" е необходим, с оглед настъпилите в Европа политически, икономически и социални промени след 1975 г. Балансът на сигурността в Европа трябва да се търси не със силови методи и ново въоръжаване, а с преговори и достатъчно силни политически механизми и гаранции\", е становището на АБВ.От партията смятат, че темата е достатъчно сериозна, за да бъде организиран и парламентарен дебат.Повод за днешната изявление е позиция на партията, с което искат България да има ясно становище за Договора за ликвидиране на ракетите със среден обсег на действие. Те се опасяват, че с евентуалното денонсиране на този основен за сигурността на Европа договор може да се върне надпреварата в ядреното въоръжаване, период, който считахме за безвъзвратно отминал, пишат от АБВ.От извънпарламентарната партия, чийто почетен председател е президентът на България Георги Първанов (2002-2012 г.) недоумяват защо сегашното правителство не е изразило позиция. Вместо да инвестираме в борбата с бедността и в просперитета на българските граждани, ние ще бъдем принудени да изливаме милиарди в джобовете на чуждестранни фирми от военната индустрия, мотивират се от партията.От АБВ никога не са заявявали, че някой иска да разполага ракети със среден и малък обсег на действие на наша територия. Настоявали сме българските институции да заявят категорично, че за нас като държава подобен акт би бил крайно недопустим.От партията искат България да има декларативна позиция за недопускане на разполагане на ракети на наша територия. \"Това, че господин Каракачанов мълчи услужливо, наведен нанякъде, не е проблем на АБВ, а проблем на цялото ни общество и на държавата ни\", заяви Петков по повод изявлението в Народното събрание на вицепремиера и министър на отбраната Красимир Каракачанов.Петков се е срещнал с Каракачанов и е останал с впечатлението, че министърът на отбраната не е чел предложението, свързано с ракетите със среден и малък обсег на действие на АБВ. \"Нечетящият човек, по принцип, винаги е под въпрос\", пише иронично Румен Петков и предлага да разясни на Каракачанов написаното.На финала на писмото Румен Петков засяга и широко изявената позиция на Каракачанов за ромските гета. \"Очевидно е, че този, отвсякъде виден политически функционер, не е разбрал, че проблемът с незаконните ромски постройки не може да бъде решаван община по община, а може да бъде решен само чрез държавна политика. Но той, както посочих по-горе, не само това не е разбрал\", пише Румен Петков.", "date": "2019.01.11", "title": "Проблем е, че Каракачанов мълчи услужливо, скочи Румен Петков"}
{"url": "https://news.bg/regions/nameriha-izgubenite-mladezhi-v-pirin.html", "text": "Планинските спасители организираха нова спасителна акция в Пирин. Издирваха се 5 младежи, които са се изгубили.Към 17.20 часа младежите вече са били намерени от спасителите, съобщи Нова. Децата вече пътуват към хижата. Спасителната операция е била тежка, информира \"\". По първоначални данни младежите тръгнали да се спускат по улеите в района на Демяница, извън района на ски зоната, при което се изгубили.Петимата са тийнейджъри от Сърбия, на възраст между 15 и 17 години. Припомняме, по-рано днес , в района на връх Тодорка, след като се озоваха на пътя на лавина. По-късно стана ясно, че двамата били любители на екстремните зимни спортове и се спускали на нерегламентирано място, при което предизвикали свличането на лавина. Въпреки действията на спасителите, младежите не бяха извадени живи от снежния капан.", "date": "2019.01.11", "title": "Намериха изгубените младежи в Пирин"}
{"url": "https://news.bg/comments/dolarat-fatalnoto-orazhie-na-amerika.html", "text": "Механизмът на функциониране на международната валутна система се разви значително през последните години. От втората половина на 90-те години до 2013 г. той беше доминиран от двустранните отношения между САЩ и Китай. Китай имаше много голям излишък на спестявания в сравнение с инвестиционните си нужди и така генерираше огромен външен излишък. За да не доведе този излишък до много силно поскъпване на валутния курс на китайския юан, Централната банка на Китай натрупа много големи валутни резерви (които надхвърлиха 4 трилиона долара), инвестирани предимно във финансови активи в долари, особено в ценните книжа на САЩ.Тези покупки на долари от страна на Китай предотвратяваха обезценяването на юана спрямо долара и финансираха външните и бюджетните дефицити на Съединените щати. Това споразумение между Съединените щати и Китай беше взаимно изгодно: Китай отпускаше на САЩ капитали, които финансираха покупките на китайски продукти от американските потребители. Но от 2014 г. функционирането на международната валутна система се промени значително, пише специализираното икономическо издание Les Echos.Китай вече не може да финансира АмерикаКитай губи валутни резерви (загубите възлизат на повече от 1 трилион долара), отчасти защото търговският му излишък е по-слаб и отчасти поради изтичане на капитали от частния сектор, което продължава въпреки контрола върху изтичането на капитали.Външните и фискалните дефицити на САЩ вече не могат да бъдат финансирани от Китай. Изтичането на капитали в Китай вече не идва от Централната банка и нейните покупки на американски държавни облигации, а от икономически агенти, особено от компании, които правят придобивания в чужбина, предимно в Европа, отколкото в САЩ.Но САЩ продължават да имат двойни дефицити (фискални и външни) и тези дефицити ще се влошават. Всъщност администрацията на Тръмп избра да продължи експанзионистичната фискална политика (бюджетният дефицит на САЩ ще бъде в порядъка на 5,5% от брутния вътрешен продукт през 2019 г.) в състояние на пълна заетост (безработицата е 3.7%). Това непременно ще доведе, заедно със стимулирането на търсенето, до по-нататъшно влошаване на външната търговия на страната.Развиващите се страни и еврозонатаКак ще се финансират двойните дефицити на САЩ, ако не го прави повече Китай? В по-голямата си част финансирането на американския дефицит изисква капиталовите потоци да идват от развиващите се страни и еврозоната, преди да се насочат към Съединените щати. Такъв беше случаят от 2013 г., в началото на 2016 г. и отново от началото на 2018 г. за развиващите се страни, от 2010 г. до 2016 г. и отново от началото на 2018 г. за еврозоната. Така Съединените щати умело използват ролята на долара като резервна валута: тя им позволява лесно да привличат капитали в ущърб на други страни (в момента развиващите се страни и еврозоната) и по този начин да финансират дефицитите си. Това им позволява да поддържат много ниски нива на спестяване за домакинствата, което обяснява структурния външен дефицит, намаляването на корпоративните данъци, а оттам и рязкото увеличаване на публичния дефицит и постепенното увеличаване на външния дефицит.Фактът, че капиталите излизат от развиващите се страни и еврозоната, разбира се, отслабва икономиките на тези страни, като отклонява за финансирането на американския дефицит капитали, които биха могли да финансират инвестиции в развиващите се страни и в Европа.Липса на конкуренцияОсновният риск за Съединените щати е в това, че ролята на долара като резервна и атрактивна валута може да отслабне и да стане трудно да се финансират бюджетът и външните дефицити на САЩ. Дали това е възможен сценарий? Виждаме рисковете, които биха могли да доведат до загуба на този статус: финансова криза в Съединените щати, ако има взрив на балона върху акциите, особено на акциите на технологичните компании; тревожна еволюция на публичния дефицит и външния дълг на САЩ; политическо възмездие заради влошаване на икономическата и търговската политика на Съединените щати. Ако доларът загуби статута си на резервна валута, последствията ще бъдат катастрофални: силно обезценяване на долара, падане на цените на акциите, повишаване на дългосрочните лихвени проценти.Но за да се реализира този сценарий, трябва да има резервна валута, която може да замени долара. Китайският юан не може да играе тази роля поради малкия мащаб на фондовите пазари в Китай - пазари, които днес не са достатъчно големи, за да привлекат спестяванията на китайците. Еврото, междувременно, е заседнало в трудностите на еврозоната (италианската криза, ниския потенциал за растеж) и е санкционирано от сегментирането на финансовите пазари между страните.При липсата на конкуренция Съединените щати сравнително лесно привличат капитали и спестявания от развиващите се страни и еврозоната.", "date": "2019.01.11", "title": "Доларът - фаталното оръжие на Америка"}
{"url": "https://news.bg/regions/stolichna-obshtina-iska-tsarskite-konyushni-da-sa-natsionalen-pametnik.html", "text": "Столична община иска Царските конюшни да станат национален паметник.\"Спасяването на тази знакова старина винаги е било от изключително значение за паметта на София, но и за паметта на България. Това е национална светиня.\"Мнението е на столичния зам.-кмет по култура Тодор Чобанов, който направи проверка на работата по укрепването на Царските конюшни.Припомняме, през лятото на 2018 година . В продължение на шест месеца ремонтните дейности не бяха започнали.Според различни мнения .Сложна се оказва юридическата ситуация, посочи Чобанов.Монтирано е скелето, което ще послужи за възстановяването на покрива, за да не се руши сградата. Покривната структура ще бъде изградена от стомана.130 000 лева ще струва временния, но здрав покрив, с който ще се гарантира съхраняването на една от най-важните части на комплекса, за която се смята, че е най-старото място от \"Царските конюшни\", обясни зам.-кметът. Според него макар и временен, новият покрив ще даде нужното време за изработване на проекти, за да се стигне до цялостно и трайно решение.През 2015 година Столична община гарантира териториалноустройствената защита на сградата. Чобанов обясни, че са отказани инвестиции, които биха компрометирали цялостта на историческия комплекс.Общината ще настоява \"Царските конюшни\" да получат статут на културен паметник от национално значение. След пожара сградата получи статут на културна ценност от местно значение.През юли миналата година в Софийска градска прокуратура бе образувано досъдебно производство за умишлен палеж. Съществуваха обаче и версии за техническа неизправност и небрежност, и въпреки производството, все още причинителят на огнената стихия остава неизвестен.Чобанов обяви, че започва и ремонт в занемарената Горнобанска баня. Сградата е обявена за паметник на културата.Покривът на знаковата спирка \"Вишнева\", който също , е изцяло възстановен по оригинални чертежи. Предстои там да бъде отворена историческа читалня за градския транспорт на София.", "date": "2019.01.11", "title": "Столична община иска Царските конюшни да са национален паметник"}
{"url": "https://news.bg/world/blizo-3-tona-marihuana-hvanaha-v-ispaniya.html", "text": "Испанската жандармерия конфискува 2.7 тона марихуана и задържа 25 души в Каталуния. Това е най-мащабната спецоперация, извършвана до този момент в страната, информират местните власти.Лидери на разбитата групировка са били британски и холандски граждани, а сред задържаните има испанци, румънци, молдовци, литовци и бразилци. Те са на възраст между 20 и 60 години и са пребивавали в Кастелдефелс (Барселона) и Калафел (Тарагона).Полицията е открила и две наркоплантации в Кабрера де Мар (Барселона) и Калафел (Тарагона), откъдето са иззети общо 98 кг хашиш.Разследването по случая е започнало още през април миналата година, след като в камион, пътуващ за Холандия, служителите на реда открили 400 кг марихуана и 20 кг хашиш.", "date": "2019.01.11", "title": "Близо 3 тона марихуана хванаха в Испания"}
{"url": "https://news.bg/int-politics/salzotvoren-gaz-sreshtu-protestirashti-uchiteli-v-atina.html", "text": "Полицията в Гърция е използвала сълзотворен газ, за да разпръсне стотици учители, протестиращи срещу плановете на правителството да промени процедурите за наемане в държавния сектор, съобщава \"Ройтерс\".Около 2000 протестиращи, повечето от тях от комунистическата групировка ПАМЕ, са шествали по централните улици на Атина, развявайки червени знамена и скандирайки лозунги срещу законопроект на Министерството на образованието, който в момента е в процес на обществено обсъждане.Те са издигнали плакат, на който пише: \"Върнете чудовищния законопроект\".Полицията влезе в сблъсъци с някои от протестиращите пред сградата на парламента и използва сълзотворен газ срещу група, която се е опитала да достигне до седалището на премиера Алексис Ципрас.Гърция замрази наемането в публичния сектор по време на продължителната дългова криза, която започна в края на 2009 г. Третата международна спасителна помощ от 2010 г. насам изтече през август.Учителските синдикати твърдят, че държавните училища не разполагат с достатъчно персонал и настояват за създаването на по-постоянни работни места за учителите.", "date": "2019.01.11", "title": "Сълзотворен газ срещу протестиращи учители в Атина"}
{"url": "https://news.bg/world/silen-snegovalezh-donese-haos-i-smart-v-evropa.html", "text": "Силен снеговалеж донесе хаос и смърт в Европа, съобщават Би Би Си и \"Гардиън\".Тежка обстановка в региони на Германия и Австрия. В алпийските региони загинаха 12 души при инциденти, свързани с неблагоприятното метеорологично време.9-годишно момче от Германия е последната жертва на екстремното време. Жители и шофьори бяха блокирани за часове при изключително ниски температури. Момчето е загинало вследствие на падане на дърво в Айинг до Мюнхен в четвъртък следобед, обявиха от полицията.Двама германски скиори са загинали при лавини в австрийските Алпи през уикенда и други са загинали при пътни катастрофи или при паднали дървета.Жителите, заклещени от снега, получават помощ от армията на Германия и Австрия. Около 300 германски войници са мобилизирани, след като три района в провинция Бавария обявиха извънредно положение. Войниците помагат за премахване на снега от покривите на сградите.В южната и източната част на Бавария училищата остават затворени, а железопътните услуги са спрени заради паднали дървета. 100 полета са отменени на летищата във Франкфурт и Мюнхен.Също така има затворени пътища заради паднали дървета, инциденти и голяма снежна покривка. Стотици шофьори бяха блокирани в колите си в четвъртък вечерта след затваряне на магистрала A8 до Розенхайм в Горна Бавария. Полицията съобщи пред ДПА, че Червеният кръст и доброволци са оказали помощ на блокираните шофьори, след като камиони блокираха магистралата.Прогнозите са за още снеговалеж през уикенда.На места в Бавария снежната покривка достигна 1,5 метра.Няколко скиори загинаха при лавини през тази седмица. Полицията обяви, че шест деца от Германия са сред спасените от лавина в сряда в австрийските Алпи.Австрийската служба за предупреждение от лавини обяви, че се запазва опасността от лавини.В Швеция ситуацията също е тежка. Зимна буря затвори някои пътища в Швеция и Норвегия. В Северна Швеция е регистриран вятър със скорост от 49,7 метра в секунда (178 километра), докато бурята \"Ян\" бушува до границата с Норвегия.В Северна Норвегия шофьори на камиони са били блокирани на планински път.В Швейцария лавина удари ресторант към хотел. Трима души са ранени.Най-малко ", "date": "2019.01.11", "title": "Силен снеговалеж донесе хаос и смърт в Европа"}
{"url": "https://news.bg/crime/hvanaha-v-krachka-serien-obirdzhiya-na-avtomobili-v-elin-pelin.html", "text": "Хванаха в крачка сериен обирджия на автомобили в Елин Пелин.Днес спрямо задържания мъж с инициали М.И. беше определена мярка за неотклонение \"Задържане под стража\".Срещу него е повдигнато обвинение, че на 10 януари около 10.55 часа пред заведение \"Copacabana\" в Елин Пелин заедно с още двама съучастници откраднал чужди парични средства от паркиран джип \"Шевролет Каптива\". За целта обирджиите използвали своя кола и специално устройство.Другите двама участници в кражбата успели да се укрият.Отнетите парични суми са в размер на 300 евро и 670 лева. Те са собственост на частно лице и на акционерно дружество. Освен това в джипа е имало 6 000 лева.Срещу обвиняемия М.И. се води и друго досъдебно производство, образувано от Софийска районна прокуратура, за аналогична кражба в столичния квартал \"Дружба\".", "date": "2019.01.11", "title": "Хванаха в крачка сериен обирджия на автомобили в Елин Пелин"}
{"url": "https://news.bg/int-politics/makron-nyama-da-prisastva-na-foruma-v-davos.html", "text": "Френският президент Еманюел Макрон няма да присъства на тазгодишния световен икономически форум в Давос, съобщи официален представител в канцеларията на президента, позовавайки се на натоварения график на президента, включващ и дебати в отговор на протестите на \"жълтите жилетки\".От Елисейския дворец обясняват, че Макрон ще проведе второто издание на своя собствен форум с бизнес лидери във Версай на 21 януари, наречен \"Изберете Франция\".По-рано, президентът на САЩ Доналд Тръмп също отмени посещението си на форума в Давос в Швейцария.", "date": "2019.01.11", "title": "Макрон няма да присъства на форума в Давос"}
{"url": "https://news.bg/politics/dvizhenie-21-antikoruptsionnite-promeni-sa-fashistki-i-komunisticheski.html", "text": "Обнародването на последните промени в Закона за противодействие на корупцията и за отнемане на незаконно придобитото имущество демонстрира как политическата система и държавните институции са подчинени на неформален център на власт, диктуващ законодателни инициативи, позиции на парламентарни групи, решения на Народното събрание, актове на президента на републиката. Това пишат от \"Движение 21\" в позиция относно .Според движението промените укрепват и развиват мафиотската система от практики за изнудване, контрол, изземване на бизнеси и в крайна сметка преразпределяне на собственост, с активната роля на държавата.Даването на КПКОНПИ възможност да иска конфискация на имущество като \"незаконно придобито\", дори когато е прекратено наказателното производство, заради което е проверката или когато проверяваният е бил обявен за невинен с оправдателна присъда, е инструмент от репресивния арсенал на тоталитарните фашистки или комунистически режими, категорични са от движението, като допълват, че без съмнение тези правомощия ще бъдат използвани за разправа с неудобни за властта лица и за контролиращия я задкулисен център.Такива правила са в противоречие с основни принципи на правовата държава като презумпцията за невинност, правото на ефективни правни средства за защита и на справедлив съдебен процес, гаранциите за правата на личността, включително неприкосновеността на частната собственост. Тези разпоредби противоречат на Конституцията и на правото на ЕС, поради което следва да бъдат отменени, пише в позицията.Според движението в държава като България е невъзможно да съществува и да се развива предприятие в редица сектори, ако не е удовлетворен интересът на висши представители на формалната и неформална власт. \"Както многократно вече сме заявявали, картелизацията на политическата система и преплитането на бизнеса с политиката достигат екстремни степени, немислими за страна от ЕС\", категорични са от \"Движение 21\".Формацията се обяви и против новия Закон за горивата, който според тях обслужва интересите на същия политико-икономически картел. С въвеждането на трудно изпълними условия и финансови прагове, държавата на практика щяла да извади от пазара значим брой фирми, да ограничи конкуренцията и да засили позициите на големите играчи от картела с горива.\"Все по-честите и многобройните протести срещу корумпираната управленска система, независимо дали със или без жилетки, са основателна и легитимна проява на нетърпимост към несправедливостите и неравенствата в България. Некомпетентното и лобистко управление доведе до неприемливо за огромни групи хора лошо качество на живота - ниски и недостатъчни за достоен живот доходи; срив в здравеопазването, образованието, защитата на трудовите и социални права; монополизиране, картелизиране и лоша регулация на социално значими сектори на икономиката като енергетика, търговия с горива, инфраструктурно строителство, банкови и застрахователни услуги, земеделие и горско стопанство\", пишат от формацията.", "date": "2019.01.11", "title": "Движение 21: Антикорупционните промени са фашистки и комунистически"}
{"url": "https://news.bg/regions/dete-podkara-kola-zabi-se-v-mantinela-i-mu-napisaha-akt.html", "text": "Дете подкара лек автомобил и предизвика катастрофа в Димитровград, съобщиха от Областната дирекция на МВР в Хасково.12-годишното момиче открило загубени ключове на улица в града и чрез дистанционното управление установило, че те са за една от паркираните коли. По-късно се оказало, че откраднатият автомобил \"Рено\" е собственост на 64-годишна жена, която неволно изпуснала ключовете близо до него.Невръстната шофьорка се качила зад волана и подкарала колата.Детето предприело изпреварване на друг автомобил, но се ударило в него и се забило в крайпътна мантинела.При инцидента няма пострадали.За случая са уведомени Дирекция \"Закрила на детето\" и ръководството на училището, в което учи момичето.На детето е съставен акт.", "date": "2019.01.11", "title": "Дете подкара кола, заби се в мантинела и му написаха акт"}
{"url": "https://news.bg/world/egipet-deportira-germanski-grazhdani-za-podozreniya-v-terorizam.html", "text": " Египет депортира германски гражданин от египетски произход рано в петък, който задържа в летището в Кайро миналия месец по подозрение в заговор за тероризъм, съобщават властите, цитирани от \"Таймс оф Израел\".23-годишният жител на Гьотинген Махмуд Абдел Азиз е репатриран с ранен сутрешен полет до Франкфурт в координация с германското посолство, след като е бил разпитан от полицията. Той бе задържан на 27 декември.Служители по сигурността твърдят, че разпитите разкриват, че той вярва в екстремистката идеология на \"Ислямска държава\".Друг задържан германец, 18-годишният  Иса Ел Сабах от Гисен, все още е в ареста. Той е спрян на летище Луксор на 17 декември и властите също го обвиняват, че подкрепя идеологията на ислямистите, която защитава тероризма.Кристофър Бургър, говорител на външното министерство, коментира пред репортери в Берлин, че египетските власти са потвърдили, че Ел Сабах е задържан, но германското посолство все още не е получило консулски достъп до него. \"Всичко, което получихме от властите, е потвърждението, че той е задържан\", каза той.Германските медии съобщават, че и двамата млади мъже са пътували с намерение да посетят роднини, баба и дядо. Върховната прокуратура за държавна сигурност в Египет води разследване за мъжете.", "date": "2019.01.11", "title": "Египет депортира германски граждани за подозрения в тероризъм"}
{"url": "https://news.bg/society/korabat-radetski-se-nuzhdae-ot-remont.html", "text": "На 9 януари сдружение \"Енергийно бъдеще за България\" стартира инициатива за набиране на средства за съхраняването на кораба музей \"Радецки\", която ще продължи до 3 март.Необходимата сума за възстановяване на кораба е около 250 000 лева.Той се намира на пристан в района на Козлодуйското пристанище.Всяка година преди да възобнови плаванията си, той трябва да премине задължителен технически преглед. При последната инспекция от 7 март миналата година е констатирана необходимостта от извършване на доков преглед в кораборемонтен завод.Ако ремонтът не бъде направен до 7 април тази година, корабът \"Радецки\" трябва да преустанови дейността си като плавателно средство.Дарения се приемат само по банков път на следната сметка:ДСК Банк ЕАДЦЧБ, гр. София, ул. \"Московска\" № 19IBAN: BG23STSA93000024648152BIC: STSABGSFСдружение \"Енергийно бъдеще за България\"", "date": "2019.01.11", "title": "Корабът \"Радецки\" се нуждае от ремонт"}
{"url": "https://news.bg/int-politics/yunker-skastri-rumaniya-nastoya-da-ne-amnistira-koruptsiyata.html", "text": "Под критичен поглед по време първото си 6-месечно председателство на Европейския съюз, Румъния ще навреди на правовата държава, ако декриминализира някои форми на корупция и предостави амнистия на нарушителите. Това предупреди председателят на Европейската комисия Жан-Клод Юнкер, цитиран от \"Ройтерс\".Лидерът на управляващата Социалдемократическа партия Ливиу Драгня има влязла в сила присъда за изборни манипулации и притиска президента на Румъния Клаус Йоханис за законовите промени.Ала Юнкер изрази неодобрение за това на съвместна пресконференция с Йоханис в Букурещ.Въпреки че Европейският съюз е изграден на компромиси, не може да има преговаряне на правни принципи, изтъкна той.\"Ако бъде приета амнистия, както предвиждат някои в тази страна, това би било стъпка назад в правовата държава\", настоя Юнкер в отговор на въпрос.Драгня, който отрича да е извършил нещо незаконно, но му е забранено да бъде премиер, настоява за промени, включително указ, който ще предостави помилване и амнистия, включително и за него.Опитът на социалдемократите да декриминализират няколко корупционни престъпления в началото на 2017 г. предизвика най-големите улични протести в Румъния след падането на комунизма през 1989 г.През ноември депутатите одобриха законопроект, прокаран от социалдемократите и техния коалиционен партньор, който ще унищожи доказателствата, събрани при подслушване, използвани за преследване на минали случаи на корупция и може да анулира стотици присъди, включително и на Драгня.Ако той влезе в сила, законопроектът може да унищожи с обратна сила доказателства, събрани от специалните служби в подкрепа на прокурорите въз основа на разрешения на съда.Законът може да отмени стотици присъди за престъпления, вариращи от корупция до трафик на хора. Законопроекът беше оспорен в Конституционния съд от центристката опозиция и съдът може да излезе с решение още на 16 януари.В първото си председателство на Европейския съюз Румъния е изправена пред Брекзит през март, изборите за Европейски парламент през май и трудни преговори за следващия 7-годишен бюджет на ЕС.", "date": "2019.01.11", "title": "Юнкер скастри Румъния, настоя да не амнистира корупцията"}
{"url": "https://news.bg/world/moskva-i-vashington-organizirat-sreshta-za-yadreniya-dogovor.html", "text": "Москва и Вашингтон работят по организирането на среща във връзка с въпроса за Договора за ликвидиране на ракетите със среден и малък обсег на действие.Това заяви на брифинг говорителят на Министерството на външните работи на Русия Мария Захарова, цитирана от местни медии.\"Що се отнася до Договора, има напредък в работата за възможни контакти със САЩ. На , че Москва би искала да възобнови диалога за контрол над въоръженията със САЩ в близко бъдеще\", отбеляза Захарова.През декември 2018 г. външният министър Сергей Лавров предупреди, че ако избухне война между САЩ и Русия, тя ще доведе до \"катастрофални последици за човечеството\", тъй като при ядрени войни няма победители и следователно \"никога не трябва да започва\".Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).Междувременно Захарова заяви, че Москва иска \"ясно обяснение\" от САЩ за повдигнатите срещу По думите й \"наказателните случаи на базата на неясни твърдения\" срещу руснаци в САЩ се превърнаха в \"навик\" за американската правосъдна система. Според нея Вашингтон изглежда иска да си \"отмъсти\".", "date": "2019.01.11", "title": "Москва и Вашингтон организират среща за ядрения договор"}
{"url": "https://news.bg/crime/spetsprokuraturata-e-gotova-s-obvinenieto-sreshtu-deputata-dimitar-avramov.html", "text": "Спецпрокуратурата е готова с обвиненията срещу депутата от ДПС Димитър Аврамов и двама негови помагачи, пишат от Спецпрокуратурата. Обвинението срещу Аврамов е за търговия с влияние.Припомняме, т. На 17 юли 2012 г. Аврамов бе арестуван за търговия с влияние. През 2016 г. той бе оправдан от Софийския градски съд, но от прокуратурата обявиха, че ще протестират.В  събрание Аврамов е .На Аврамов и двама негови помагачи са повдигнати прецизни обвинения за търговия с влияние, .Очаква се обвинителният акт да бъде внесен в Специализирания наказателен съд.Според разследването на Специализираната прокуратура, Аврамов в съучастие с М.В.П. и В. Ц. Ч. . Аврамов бил приел 100 000 лева, за да упражни влияние при вземане на решение от длъжностни лица. Подкупът бил искан от 06 до 17 юли 2012 г., в Бяла Слатина, в Плевен, в Монтана и в местността \"Тировец\", землище на Монтана /производствена база и офис на \"Гала - М\" ООД/. Деянието имало пет действия, уточняват от Спецпрокуратурата.Подкупът бил искан, за да може директорът на дирекция \"Земеделие\" в Монтана да отмени заповед от 31 август 2011 г. за служебно разпределение на ползването на масивите в землището на село Стубел, област Монтана.Очаквало се земеделският шеф със своя заповед да въведе във владение бизнесмена в масив 128, землището на село Стубел, област Монтана в полза на фирмата на бизнесмена, както и да се съобрази със сключено доброволно споразумение по чл. 37в, ал. 1 ЗСПЗЗ за ползването на земеделски земи в землището на село Стубел, област Монтана. Той трябвало да издаде заповед на основание чл. 37в, ал. 4 ЗСПЗЗ за следващата стопанска година /2012/2013 г./. и върху шефа на МВР Монтана да осигури охрана от полицейски служители и достъп до масив 128 в землището на село Стубел, област Монтана. Тази нива е обработвана от фирмата на бизнесмена по време на жътвата на реколтата от рапица за стопанската година 2011/2012 г.", "date": "2019.01.11", "title": "Спецпрокуратурата е готова с обвинението срещу депутата Димитър Аврамов"}
{"url": "https://news.bg/society/obshtestvenitsi-podkrepyat-karakachanov-za-dumite-mu-vav-voyvodinovo.html", "text": "Общественици изпратиха писмо до министър-председателя Бойко Борисов в подкрепа на действията на вицепремиера, министър на отбраната и лидер на ВМРО Красимир Каракачанов след случая във Войводиново.Професори и академици се обръщат към премиера, като изразяват категоричната си подкрепа на \"инициативата на Красимир Каракачанов, оповестена тези дни по повод поредните и ставащи все по-нагли безчинства на наши съграждани от цигански произход\".Според тях е позорно български полицаи или военнослужещи да бъдат унижавани по този начин.Те адмирират действията на Каракачанов и смятат, че е било крайно време един държавен български мъж да заеме такава позиция и призовават тя да се превъплъти в поредица от държавнически действия.Обществениците настояват министър-председателят да разпореди на компетентните институции да изготвят необходимите мерки така, че да се спре с посегателствата срещу живота, достойнството и имота на обикновени български граждани.Те изразяват подкрепа и от страна на голяма част от българската интелигенция.Припомняме, че  \"нагли\" и декларира, че ще постави на обсъждане в Министерски съвет програма от мерки за справяне с циганската престъпност.По-рано днес вицепремиерът заяви, че , населението е доволно. На 7 януари . Първоначално в побоя участвали двама цигани - братя от махалата на 17 и на 21 години. Побоят започнал, след като командосът им направил забележка да не създават опасност на пътното платно. По свидетелски показания към биячите се присъединили и още обитатели на циганската махала.Тази вечер е предвидено във Войводино да се организира , който протест има за цел да се изрази съпричастност към случилото се. ", "date": "2019.01.11", "title": "Общественици подкрепят Каракачанов за думите му във Войводиново "}
{"url": "https://news.bg/politics/proveryavat-trite-elektrorazpredelitelya-1.html", "text": "От Министерството на енергетиката и КЕВР започват съвместни проверки на трите електроразпределителни дружества. Това съобщи на брифинг министърът на енергетиката Теменужка Петкова.Проверките ще започнат на 15 януари и ще се проведат в рамките на 10 дни. Екипите на двете служби ще проверяват техническото състояние и експлоатацията на енергийните обекти. Проверките ще стартират с \"Електроразпределение Север\" ЕАД, след това ще бъде проверено \"Електроразпределение Юг\" ЕАД и накрая - \"ЧЕЗ Разпределение България\" АД.Енергийният министър обясни, че мярката е задействана от проведения преди дни извънреден Национален съвет за тристранно сътрудничество и в отговор на притесненията от страна на бизнеса за сериозно поскъпване на електроенергията на борсата, по-специално - на сегмента \"ден напред\".Основната тема тогава беше свързана със сектор енергетика и с цените на свободния енергиен пазар.Поводът за днешния брифинг, по думите на Петкова, са притесненията и въпросите от страна на синдикатите и бизнеса, които предизвикаха широк обществен отзвук.В понеделник ще се състои и среща на МЕ, КЕВР, ръководителите на трите електроразпределителни дружества, държавните компании, които осигуряват основните количества електроенергия за свободния пазар (НЕК ЕАД, АЕЦ \"Козлодуй\" ЕАД и ТЕЦ \"Марица-Изток 2\" ЕАД), както и на БЕХ ЕАД, Българската независима енергийна борса и ЕСО ЕАД.Целта на срещата е именно да се обсъдят мерки за повишаване количествата електроенергия за пазар \"ден напред\" и така да се намали натиска за търсене на електроенергия на този сегмент. В момента електроразпределителните компании купуват енергията за технологични загуби именно от пазара \"ден напред\" на борсата и тези количества достигат до 30% от търгуваната електроенергия на този сегмент.Реално увеличение на цената на електроенергията през лятото не се очаква.Според председателят на КЕВР доц. Иван Иванов твърденията, че ще има повишаване на сметките за ток с около 20% от 1 юли тази година, са неоснователни. \"Ще припомня, че неизменно в последните три години такива твърдения, такива злокобни пророчества се правят с определена цел\", допълни Иванов, но без да изпада в конкретика.Той посочи, че цените на електрическата енергия за битовите потребители не са се променяли с повече от цените на годишната инфлация.", "date": "2019.01.11", "title": "Проверяват трите електроразпределителя"}
{"url": "https://news.bg/world/shvetsiya-izliza-ot-politicheskata-kriza.html", "text": "Четиримесечната политическа криза в Швеция може би е към своя край, след като шведски медии съобщават, че е постигнато споразумение за коалиционно управление, информира The Local.Местният вестник Aftonbladet пише, позовавайки се на източници, че социалдемократите и Зелената партия са постигнали споразумение с Центристката партия и либералите.Всекидневникът Dagens Nyheter е видял документа, подписан от лидерите на четирите партии. В него се казва: \"Нашите партии имат различни идеологически отправни точки, но ние сме обединени в принципите на демокрацията\".Всяко споразумение ще трябва да бъде потвърдено от парламентарните групи на четирите партии на срещи в петък и през уикенда. За сряда е планирано гласуване за избиране на министър-председател. Социалдемократите и Центристката партия ще проведат партийните срещи в петък, докато съвещанието на либералите е за неделя.Според шведската система се изисква мнозинството да не гласува против предложения кабинет. Следователно партии могат да позволят коалиция да управлява като се въздържат да гласуват, което понякога се нарича \"толериране\" на правителството или предлагане на \"пасивна подкрепа\".Настоящият премиер и лидер на социалдемократите Стефан Льовен вероятно ще оглави новото правителство.", "date": "2019.01.11", "title": "Швеция излиза от политическата криза?"}
{"url": "https://news.bg/economics/oshte-po-malak-iznos-na-stoki-kam-treti-strani-otchete-nsi.html", "text": "През периода януари - ноември 2018 година износът на България на стоки за трети страни е намалял с 12.3% в сравнение със същия период на 2017 година. Това сочат предварителни данни на Националния статистически институт (НСИ) за търговията на страната ни с трети страни и страните членки на ЕС за първите 11 месеца на миналата година.За посочения период износът на страната ни е на стойност 16 062.0 милиона лева като основните търговски партньори на България са Турция, Китай, Сърбия, САЩ, Македония и Русия, които формират 52.9% от износа за трети страни.През ноември 2018 година износът на стоки от България за трети страни намалява с 6.7% спрямо същия месец на предходната година и е в размер на 1 619.1 милиона лева.Вносът на стоки в България от трети страни за посочения период се увеличава с 9.4% в сравнение със същия период на 2017 година и е на стойност 21 190.3 милиона лева. Най-голям е стойностният обем на стоките, внесени от Русия, Турция, Китай и Сърбия.През ноември 2018 година вносът на стоки в България от трети страни се увеличава с 10.8% спрямо същия месец на предходната година и е в размер на 2 084.7 млн. лeвa.Междувременно НСИ отчита 9.7% повече износ на стоки от България за ЕС, като данните са за периода януари - октомври 2018 година спрямо същия период на 2017 година. Основни търговски партньори на България са Германия, Италия, Румъния, Гърция, Франция и Белгия, които формират 67.8% от износа за държавите членки на ЕС.През октомври 2018 г. износът на стоки за ЕС нараства със 7.0% спрямо същия месец на предходната година и е в размер на 3 466.3 млн. лева.Вносът на стоки в България от ЕС за посочения времеви диапазон се увеличава със 7.6% спрямо същия период на 2017 година и е на стойност 33 267.5 млн. лв. Най-голям е стойностният обем на стоките, внесени от Германия, Италия, Румъния, Испания и Гърция.През октомври 2018 година вносът на стоки в България от държавите членки на ЕС се увеличава с 3.1% спрямо същия месец на предходната година и е в размер на 3 673.2 млн. лева.Общите данни на НСИ за търговията на страната ни сочат, че за периода януари - ноември 2018 година от България са изнесени стоки на обща стойност 51 118.7 милиона лева, което е с 1.5% повече в сравнение със същия период на 2017 година. За същия период общо в страната са внесени стоки на стойност 58 059.2 милиона лева, или със 7.7% повече спрямо същия период на 2017 година.", "date": "2019.01.11", "title": "Още по-малък износ на стоки към трети страни отчете НСИ"}
{"url": "https://news.bg/regions/tir-zakasa-na-patya-kam-belogradchishkoto-selo-rayanovtsi.html", "text": "ТИР с дърва закъса на пътя към белоградчишкото село Раяновци, съобщи БНР. Движението е района е спряно.По думите на кметския наместник Камелия Коцева няма отворен път за селото нито откъм Белоградчик, нито през Рабиша или Подгоре за Видин.Тя обясни, че тирът все още е на пътя и очакват да пристигне снегорин. Кметският наместник отбеляза, че хлябът не е достигнал до селото.Коцева уточни още, че най-лошото е, че ако се наложи да се реагира от Спешна помощ, няма как да стигнат до Раяновци. За всичко друго били подготвени.Заради лошите метеорологични условия, 6-те деца от селото втори ден са в принудителна ваканция и не пътуват за училище. Камелия Коцева се надява пътят през Белоградчик да бъде отворен възможно най-бързо. ", "date": "2019.01.11", "title": "Тир закъса на пътя към белоградчишкото село Раяновци"}
{"url": "https://news.bg/world/sasht-domakinstvat-mezhdunarodna-sreshta-za-blizkiya-iztok-i-iran-v-polsha.html", "text": "САЩ ще бъдат домакин на международна конференция през февруари, която ще е с фокус насърчаване на стабилност и свобода в Близкия изток и ще отдели особено внимание на регионалното влияние на Иран.Това съобщи държавният секретар на Съединените щати Майк Помпео в интервю за Фокс нюз, докато е на обиколка в Близкия изток.Помпео подчерта пред медията, че събитието ще се проведе в периода 13-14 февруари в Полша и ще участват десетки държави. Той поясни, че на международната среща държавите ще изработят механизъм за стабилизиране на ситуацията в Близкия изток.Страните ще се съсредоточат върху стабилността, мира, свободата и безопасността в Близкия изток, отбеляза той.Държавният секретар е на обиколка в Близкия изток. Вчера той ", "date": "2019.01.11", "title": "САЩ домакинстват международна среща за Близкия изток и Иран в Полша"}
{"url": "https://news.bg/regions/evakuiraha-gimnaziya-v-kardzhali-zaradi-pozhar.html", "text": "Пожар избухна в професионалната гимназия \"Васил Левски\" в Кърджали, съобщиха от полицията.Сигнал за инцидента е бил подаден в 13.20 часа.Към момента всички ученици и учители са изведени от сградата.  Наложило се пристигналите на място огнеборци да евакуират четири деца и две учителки със стълба от втория етаж.По предварителна информация две учителки са леко обгазени, а един ученик е получил травма, след като паднал по стълбите при евакуацията.Преподавателките и детето са били транспортирани в Центъра за спешна помощ. Медицинска помощ е била оказана и на пожарникар, който е с травма на главата.Районът около училището е отцепен. На мястото са три противопожарни автомобила и 10 служители на Районното управление в Кърджали.В училището е имало около 60 ученици и още 15 души учители и персонал.Все още не е ясно каква е причината за пожара.", "date": "2019.01.11", "title": "Евакуираха гимназия в Кърджали заради пожар"}
{"url": "https://news.bg/int-politics/rusiya-e-protiv-britanski-voenni-bazi-i-e-gotova-da-zashtiti-interesite-si.html", "text": "Говорителката на руското външно министерство Мария Захарова заяви, че Москва \"си запазва правото\" да отговори на всяка заплаха за нейната сигурност от потенциални военни бази на Обединеното кралство, предаде ТАСС. Плановете на Великобритания за увеличаване на военното им присъствие в трети страни са причина за \"объркване\".\"На фона на нарастващото военно и политическо напрежение в света като цяло и усилията, полагани от отговорните членове на международната общност за мирно разрешаване на кризисни ситуации, изявленията на Великобритания за намерението да се изгради военно присъствие в трети държави са от контрапродуктивен, дестабилизиращ и често провокативен характер\", подчертава Захарова.Коментарите идват след забележките на британския министър на отбраната Гавин Уилямсън, че Великобритания възнамерява да създаде нови военни бази на Карибите и Азия, след като напусне Европейския съюз.Британия ще се превърне в \"истински глобален играч\", обясни Уилямсън преди две седмици и призовава британците да спрат да омаловажават влиянието на страната в международен план и да признаят, че Великобритания ще се издигне на световната сцена, съобщава \"Телеграф\".\"Трябва да сме много по-оптимистично настроени за нашето бъдеще, когато излизаме от Европейския съюз. Това е най-големият ни момент като нация от края на Втората световна война, когато можем да се работим по различен начин, всъщност можем да играем роля на световната сцена, която светът очаква да играем\", добави британският военен министър.Той също така отбелязва промяна от така наречената стратегия на Изток от Суец от 1968 г., в която Великобритания се оттегли от военните бази в Югоизточна Азия и Персийския залив.\"Великобритания отново е глобална нация\", коментира Уилямсън. Великобритания вече има бази в Кипър, Гибралтар, Фолклендските острови и Диего Гарсия.\"В случай на каквито и да било мерки, които представляват заплаха за сигурността на Русия или тази на нейните съюзници, нашата страна си запазва правото да предприеме подходящи ответни мерки\", коментира Захарова. Русия разполага с военни бази в няколко страни в бившия Съветски съюз и разполага с военни съоръжения в Сирия и Виетнам.", "date": "2019.01.11", "title": "Русия е против британски военни бази и е готова да защити интересите си"}
{"url": "https://news.bg/economics/ot-malkiya-i-sreden-biznes-podkrepyat-otsrochkata-za-zakona-za-gorivata.html", "text": "Сдружение \"Произведено в България - съюз на малкия и среден бизнес\" подкрепя предложението на правителството за отлагане влизането в сила на Закона за горивата. Това заявиха от организацията в своя декларация до медиите.Според тях Законът е бил приет под натиска на големите петролни компании, без да бъдат консултирани всички представители на бранша. Нямало е допитване и до Националното сдружение на търговците и превозвачите на горива, в което членуват представители на дребния бизнес с петролни продукти и които оперират основно в малки населени или отдалечени места.Признак за цивилизованост на една държава и на едно управление е да се мисли най-напред за дребните производители и търговци, подчертават от сдружението и припомнят основния принцип, залегнал в Акта за малките и средни предприятия на Европейския съюз: \"Мисли първо за малкия\".От организацията са на мнение, че спорът между големите и малките в бранша поставя въпроса за практиката на приемане на закони от Народното събрание и посочват, че в повечето случаи то става вследствие на лобистки натиск и без широко обществено обсъждане. Липсва и задълбочена оценка на въздействието на съответното законодателно решение.В резултат се провокира обществено напрежение, накърняват се права на определени обществени групи или бизнес интереси, от което в крайна сметка страда обществото, заявяват те и посочват, че подобна практика на законодателния орган води до вредната практика на отмяна, промяна или отлагане на действието на закони.Според тях това влошава законовата рамка и практиката за регулиране на обществените отношения. От сдружението посочват именно тази дейност на Народното събрание като причина за ниското доверие, което обществото има към него.", "date": "2019.01.11", "title": "От малкия и среден бизнес подкрепят отсрочката за Закона за горивата"}
{"url": "https://news.bg/world/malar-razsledva-proruski-ukraintsi-prisastvali-na-inauguratsiyata-na-tramp.html", "text": "Специалният прокурор на САЩ Робърт Мълър разследва дейността на проруски украински граждани, които са присъствали на церемонията по встъпване в длъжност на президента Доналд Тръмп, пише \"Ню Йорк таймс\".Според вестника \"\", включително и няколко души, които са известни с проруската си позиция.Изданието отбелязва, че Робърт Мълър е заинтересован от посещението на украинците, тъй като има сведения, че въпросните лица, които са свързани с руските интереси, са предлагали големи споразумения и \"мирни\" планове, включително и отмяна на санкциите.Тези украинци са се срещнали и с лидери на Републиканската партия.Федералната прокуратура е разпитала свидетели как някои от украинците са се сдобили с достъп до инаугурацията, с кого са се срещнали, докато са били в САЩ и какво са обсъждали.", "date": "2019.01.11", "title": "Мълър разследва проруски украинци, присъствали на инаугурацията на Тръмп"}
{"url": "https://news.bg/int-politics/germaniya-s-neochakvan-argument-v-zashtita-na-severen-potok-2.html", "text": "Ако проектът \"Северен поток-2\" бъде изоставен от германски и други европейски компании, няма да има кой да подкрепи запазването на транзита на газ от Русия през Украйна. Това заяви министърът на външните работи на Германия Хайко Маас в отговор на критиките на САЩ по отношение на газопровода, съобщават руски медии.Маас настоял по време на събитие на Източния комитет на германската икономика в Берлин, че \"проблемите на европейската енергийна политика трябва да бъдат решавани в Европа, а не в САЩ\", уточнява \"Дойче веле\".Президентът на САЩ Доналд Тръмп обвини Германия, че е \"пленник\" на Русия заради енергийната си зависимост и я призова да спре работата по газопровода на стойност 11 млрд. долара, който трябва да бъде построен по дъното на Балтийско море. Маас добавил, че Берлин се отнася сериозно към критиките към проекта от страна на Вашингтон, но \"Северен поток-2\" не е \"руско-германски специален път\".Освен това ръководителят на германската дипломация смята, че налагането на едностранни санкции срещу газопровода ще бъде грешка. По този начин \"ако германските и европейските компании бъдат изхвърлени от проекта, няма да остане никой, който да настоява за запазване на транзита на руски газ през Украйна\".Той също така нарече отношенията с Москва \"основен коммонент на европейската източна политика\".\"Разрешаването на конфликти без Русия е невъзможно\", продължи германският първи дипломат.От своя страна председателят на Източния комитет Волфганг Бюкел заяви, че доставката на руски газ през Германия към Европа ще осигури стабилни цени на този енергоносител след прекратяването на добива на газ в Холандия.По-рано САЩ заплашиха да наложат санкции срещу изпълнителните на \"Северен поток-2\".", "date": "2019.01.11", "title": "Германия с неочакван аргумент в защита на \"Северен поток-2\""}
{"url": "https://news.bg/regions/lavina-ubi-dvama-nad-bansko.html", "text": "Лавина се образува над Банско. Вследствие на природното бедствие са загинали двама туристи - две момчета.И двамата загинали са от София, на видима възраст между 20 и 30 години.Планинските спасители търсят и за други хора в района на инцидента. По данни на Планинската спасителна служба към БЧК лавината е била предизвикана от двамата загинали. Те били любители на екстремните зимни спортове и предизвикали лавината около 11.30 часа в западните склонове на връх Тодорка.И двамата попаднали под огромна снежна маса. Когато са открити от планинските спасители и двамата вече били починали.\"Имало е други хора с тях, но няма други от групата, която е влязла в улея, попаднали под лавината. Останалата част от групата се е спасила без допълнителни инциденти\", заяви пред БНР директорът на БНР Емил Нешев.Спасителната служба многократно предупреждава, че лавинната обстановка в планините в утежнена и туристите не бива да практикуват любимите си спортове на необозначени за това места.Във връзка с очакванията, че през почивните дни стотици граждани ще се отправят към националните зимни курорти, ПСС призовава за стриктно спазване на правилата за поведение в планините - на пистите и извън тях.Планинската спасителна служба при БЧК ще оказва помощ при подаден сигнал на тел 112, респективно в Централния денонощен пост на ПСС при БЧК на тел. 1470 и 9632000.", "date": "2019.01.11", "title": "Лавина уби двама над Банско"}
{"url": "https://news.bg/crime/prokuraturata-se-zae-sas-spora-za-libiyskiya-tanker.html", "text": "Окръжна прокуратура - Бургас образува досъдебно производство за това, че през периода 10 март -30 август 2018 г., частен съдебен изпълнител не е изпълнил служебните си задължения и е превишило правата си, с цел да набави за другиго имотна облага.Случаят касае незаконосъобразна промяна на собствеността на танкер.Делото е образувано по искане на българско дружество, претендиращо обезпечаване на свой дълг в размер на 9 250 362 американски долара от търговско дружество, собственост на Либийската държава. Според взискателя, този дълг е бил обезпечен с ипотека върху плавателен съд - танкер. Спорът по изпълнителното дело касаел искането претендираният дълг да бъде реализиран с промяна на собствеността върху плавателния съд.Изпълнителното дело е било спряно с акт на съда. Въпреки този акт бургаски частен съдебен изпълнител е предприел действия по публичната продажба на кораба, която е приключила с възлагане на танкера на българското дружество.Към настоящия момент плавателният съд се намира извън териториалните води на България.Сигналът е постъпил от страна на адвокатите, които представляват интересите на търговското дружество, собственост на Либийската държава. Той е получен в прокуратурата на 21 декември. Още същия ден е разпоредено извършване на проверка.Припомняме, скандалът с \"пленения\" либийски танкер стана публичен в края на миналата година от разследване на \"Бивол\", но доби повече популярност в първите дни на годината.От страна на българските институции казусът бе коментиран само от министрите Росен Желязков и Емил Караиванов, които заявиха, че макар и случаят да е притеснителен, той е търговски спор между частни лица и българската държава не е страна по случая. Обратното обаче говори фактът, че ЧСИ е бил придружен от представители на \"Гранична полиция\" и \"Морска администрация\".Според журналиста от 24 часа Георги Милков именно това е притеснителното и . От страна на МВнР до този момент няма официална позиция. От компанията \"Булгаргеомин\" ЛТД ДЗЗД изразиха в позиция, разпратена и до медиите, , увериха, че действията им са изцяло законни и разполагат с документи за това. Според тях е клеветническа кампания от страна на либийската страна.", "date": "2019.01.11", "title": "Прокуратурата се зае със спора за либийския танкер"}
{"url": "https://news.bg/world/tramp-inspektira-granitsata-s-meksiko.html", "text": "Президентът на САЩ Доналд Тръмп инспектира границата с Мексико. Преди това той повтори заплахата си, че ще обяви извънредно положение, ако Конгресът не отпусне поисканите от него няколко милиарда долара за издигане на стена по американско-мексиканската граница като част от споразумение за прекратяване частичното спиране на работата на правителството, пише \"Гардиън\".В четвъртък, 20-ият ден от спирането на работата на правителството, президентът посети границата с Мексико в щата Тексас.Преди да напусне Белия дом за Макалън, Тексас, американският лидер заяви пред журналисти, че предпочита да работи с Конгреса за постигане на споразумение за прекратяване на кризата, но предупреди, че ще използва извънредните си правомощия да заобиколи Конгреса, ако не бъде постигнато споразумение.\"Имам пълното право да обявя национално извънредно положение\", предупреди той. Коментарът му е в противоречие с позицията на правни експерти, които поставят под въпрос правото на президента да предприеме подобни действия при такъв казус.Ако Конгресът не отпусне пари на правителството през уикенда, това ще е най-продължителното прекратяване на работата на държавните институции в историята на САЩ.Като част от серия събития на границата Тръмп участва на кръгла маса с представители от кабинета му, служители от граничните служби и местни жители, за да обсъдят граничната сигурност. На срещата президентът отбеляза, без да предоставя доказателства, че стената ще намали престъпленията.По-късно в близост до Мишън, Тексас, Тръмп инспектира границата, където се ръкува с войници и служители на граничния патрул.Американският лидер иска от Конгреса да отпусне 5,7 милиарда долара за изграждане на стена, което се отхвърля от демократите.800 000 федерални служители са в неплатен отпуск или работят без заплащане, тъй като Тръмп заявява, че няма да се подпише под законопроекта за финансиране на правителството, ако не бъдат отпуснати средства за стената.", "date": "2019.01.11", "title": "Тръмп инспектира границата с Мексико"}
{"url": "https://news.bg/crime/izzeha-blizo-polovin-ton-nezakonen-tyutyun-vav-varnensko.html", "text": "450 кг тютюн без акцизен бандерол задържа полицията във Варна, съобщиха от областния пресцентър на МВР.Вчера около 10.25 часа по време на специализирана полицейска операция в с. Приселци била извършена проверка на лек автомобил \"Дачия\", шофиран от 33-годишен мъж с инициали Г.Г.Служителите на реда установили, че в колата има 29 чувала, пълни с нарязан тютюн.Направената експертна справка установила, че тегло му е 450 кг.По случая е образувано досъдебно производство.Шофьорът е задържан за 24 часа.", "date": "2019.01.11", "title": "Иззеха близо половин тон незаконен тютюн във Варненско"}
{"url": "https://news.bg/politics/manolova-iska-podkrepa-ot-evroombudsmana-za-prevozvachite.html", "text": "Националният омбудсман Мая Манолова поиска съдействие от Европейския омбудсман Емили О'Райли във връзка за спорните законодателни поправки в пакета \"Мобилност 1\", известен още като плана \"Макрон\". Тя търси подкрепа, защото поправките са в ущърб на българските превозвачи, информираха от администрацията на омбудсмана.Манолова писа и до председателя на Европейската комисия Жан-Клод Юнкер, както и до председателя на Европейския парламент Антонио Таяни. Тя настоява поправките да не бъдат гласувани от настоящия състав на Европейския парламент заради изтичащия му мандат.Мая Манолова ще присъства в Брюксел на 22 януари 2019 г. на изслушване пред Комисията по петициите на Европейския парламент за двойния стандарт при храните, пише тя до европейския си колега Емили О\"Райли.Българският омбудсман изтъква предишен проблем, който раздели Европа - двойния стандарт при храните от едни и същи марки. \"Неравноправното и дискриминационно третиране на бизнес организации и българските граждани е поредна проява на политиката \"Европа на две скорости\" или както напоследък се оказва, \"Европа на два стандарта\", пише Манолова до своя европейски колега.Тя настоява за категорична позиция от Европейския омбудсман срещу приемането на поправките в пакета \"Мобилност 1\", които нарушават основни права и принципи на функционирането на общия пазар на ЕС.\"Приемането на предложените поправки засяга сериозно основни права на превозвачите от всички източноевропейски държави като същевременно грубо нарушава функционирането на общия пазар, конкурентоспособността, правото на достъп и свободното движение на хора. Това са основни принципи, които са в основата на функционирането на ЕС и тяхното погазване ще компрометира институциите на Съюза\", пише МаноловаБългарският обществен защитник изтъква, че с приемането на промените рязко ще спадне доверието на гражданите и бизнеса в Европейския съюз.Манолова изтъква, че приемането на новите изисквания ще засегне над 150 000 шофьори и техните семейства. Големите транспортни фирми ще бъдат облагодетелствани за сметка на представителите на малкия бизнес, които не разполагат с достатъчно средства, за да регистрират и да поддържат представителства в държавите от западна Европа.Манолова подкрепя въвеждането на правила, но смята, че този ограничителен и протекционистичен подход не съответства на принципите на ЕС и общия пазар и води до неравноправно третиране на някои от субектите на ЕС.В писмата до тримата Манолова посочва, че: \"приемането на предложените поправки засяга сериозно основни права на превозвачите от всички източноевропейски държави, като същевременно грубо нарушава функционирането на общия пазар, конкурентоспособността, правото на достъп и свободното движение на хора\".", "date": "2019.01.11", "title": "Манолова иска подкрепа от евроомбудсмана за превозвачите "}
{"url": "https://news.bg/world/evakuiraha-germanski-sadilishta-zaradi-bombeni-zaplahi.html", "text": "Шест германски съдилища в градовете Кил, Ерфурт, Магдебург, Вистбаден и Потсдам получиха бомбени заплахи, съобщава \"Ройтерс\".Съдилищата са евакуирани след заплахите, които са били изпратени по електронната поща. Подобна заплаха получи през нощта и съдът в Кил, съобщи всекидневникът \"Ханноверш Алгемайне Цайтунг\", добавяйки, че полицията претърсва сградата с кучета.Полицията в западната провинция Хесен заяви, че е евакуирала сграда на съда в град Висбаден, след като е открит подозрителен обект. Говорител на полицията във Висбаден обясни, че е твърде рано да се каже дали има връзка. \"Разследването току-що започна\", допълни Йоханес Нойман.\"В момента сме разположени в съдебния център в Потсдам. Днес има заплаха от експлозия на бомби. Подобни формулирани заплахи бяха получени и в други градове\", коментира полицията.Говорителка на германската федерална криминална полиция съобщи, че знае за бомбените заплахи единствено чрез медийни съобщения и в момента не участва в разследване.", "date": "2019.01.11", "title": "Евакуираха германски съдилища заради бомбени заплахи"}
{"url": "https://news.bg/world/moskva-reagira-na-zaplahata-na-belarus.html", "text": "Москва реагира на , информира \"Интерфакс\".Русия не поставя под съмнение курса на разширяване на стратегическото взаимодействие с Беларус, обяви говорителят на външното министерство Мария Захарова.Захарова подчерта, че Беларус се явява \"надежден съюзник и партньор\" на Русия.По думите й това е заложено в концепциите за външната политика на Русия.Представителят на Министерството на външните работи изрази увереност, че в рамките на съюза между двете държави ще има възможност за задълбочаване на интеграцията.Вчера Лукашенко предупреди, че Русия може да се лиши от единствения си съюзник в западно направление, ако двете държави не постигнат споразумение за компенсация във връзка с наложените налози в петролната сфера.", "date": "2019.01.11", "title": "Москва реагира на заплахата на Беларус"}
{"url": "https://news.bg/society/zvanim-na-noi-nay-chesto-po-vaprosi-za-bolnichni-i-maychinstvo.html", "text": "Над 1,1 млн. обаждания е обработил Контактният център на Националния осигурителен институт от създаването си през 2012 г. до момента, сочи статистика на института за структурата на телефонните запитвания.Най-много са обажданията (36%) по въпроси, свързани с паричните обезщетения за временна неработоспособност и майчинство.Една пета от потребителите търсят информация за пенсиите, а 8% се интересуват от паричните обезщетения за безработица. Електронните услуги, които НОИ предлага, вълнуват други 5%, а останалите 31% звънят по различни други теми, сред които въпроси за програмата \"Профилактика, рехабилитация и отдих\", фонд \"Гарантирани вземания на работниците и служителите\", осигуряване на самоосигуряващи се лица, трудови злополуки и професионални заболявания.Статистиката обаче сочи, че най-малко една трета от запитванията са от компетенцията на други институции.Контактният център е важна част от реалните действия за намаляване на административната тежест за осигурителите и осигурените лице.Пример в тази посока е откриването на временна телефонна линия за информация във връзка с прекратяване на социалните пенсии за инвалидност и трансформацията им в нов вид финансова подкрепа, изплащана от Агенцията за социално подпомагане.", "date": "2019.01.11", "title": "Звъним на НОИ най-често по въпроси за болнични и майчинство"}
{"url": "https://news.bg/politics/vav-voyvodino-veche-e-spokoyno-uveryava-karakachanov.html", "text": "Ситуацията във Войводино е спокойна, населението е доволно. Това коментира вицепремиерът и министър на отбраната Красимир Каракачанов за напрежението във Войводиново.Припомняме, на 7 януари. Първоначално в побоя участвали двама цигани - братя от махалата на 17 и на 21 години. Побоят започнал, след като командосът им направил забележка да не създават опасност на пътното платно. По свидетелски показания към биячите се присъединили и още обитатели на циганската махала.Побоят предизвика силен обществен отзвук. Днес Каракачанов заяви,ч е полицията си е свършила добре работата във Войводино. И тази вечер органите на реда щели да бдят за спокойствието на местните жители.Тази вечер е предвидено във Войводино да се организира , който протест има за цел да се изрази съпричастност към случилото се.Каракачанов подчерта, че две трети от гетото вече е премахнато. Въпрос на процедура било по-трайните постройки да се премахнат, тъй като и те били незаконни.Според военния министър на много места в страната има подобни незаконни постройки. Всяка община трябвало да си направи план и незаконните постройки да се съборят, призова Каракачанов.За темата с гетата Каракачанов отново акцентира и на проблема с малолетните майки. Той коментира и темата с изтребителите. Ф-16 имал два пъти повече въоръжение от Грипен, по думите му.", "date": "2019.01.11", "title": "Във Войводино вече е спокойно, уверява Каракачанов"}
{"url": "https://news.bg/world/ima-veroyatnost-za-otlagane-na-brekzit.html", "text": "Има все по-голяма вероятност излизането на Великобритания от ЕС да се отложи. Това пише лондонският вестник \"Ивнинг стандарт\", който се позовава на министри от кабинета на премиера Тереза Мей.По график Обединеното кралство трябва да напусне Общността на 29 март 2019 г.Като причина за възможно удължаване изпълнението на Член 50 от Лисабонския договор, министрите посочват големия брой законопроекти, които трябва да бъдат одобрени от британския парламент преди Брекзит, включително и проектозакон за имиграцията.\"Законодателният график сега е много, много препълнен\", каза високопоставен министър. Той добави, че трудно може да се прокара законодателството до 29 март, ако споразумението бъде отхвърлено на гласуването във вторник и след това се потърси друго решение.По-рано днес външният министър на Междувременно германският канцлер Ангела Меркел заяви, че споразумението с Лондон няма да служи като основа при преговори с други членки. Тя отбеляза, че подготовката за сценарий Брекзит без сделка е в ход.В същото време председателят на Европейската комисия Жан-Клод Юнкер заяви, че Общността е готова да предложи разяснения по отношение на споразумението с Обединеното кралство, но изключва предоговаряне, особено частта, която се отнася за защитния механизъм за Ирландия. Юнкер добави, че е необходима пълна мобилизация, за да се гарантира, че сделката ще бъде одобрена от британския парламент на решаващия вот през следващата седмица.Той повтори вижданията си, че Брекзит е \"трагедия\".Би Би Си съобщава, че Юнкер и председателят на Европейския съвет Доналд Туск ще изпратят писмо на Мей в понеделник, в което ще предложат гаранции за защитния механизъм за избягване на \"твърда\" граница между Ирландия и Северна Ирландия.", "date": "2019.01.11", "title": "Има вероятност за отлагане на Брекзит"}
{"url": "https://news.bg/politics/db-kabinetat-borisov-3-izharchi-3-5-mlrd-lv-za-chetiri-dni.html", "text": "За последните четири работни дни на 2018 г. кабинетът \"Борисов-3\" е похарчил близо 3,5 милиарда лева. Това е с 30% повече, отколкото през декември 2017 година. Изчисленията са направили от политическата формация Демократична България.От ДБ уверяват, че това е утвърдена вече традиция. Тя ограбва българските граждани, в полза на управляващата върхушка и присъдружната й олигархия.Харченето от  на тъмно трябва да се прекрати, категорични са от Демократична България. Те прогнозират, че ако влязат в парламента, ще внесат поправки в закона за отнемане възможността на изпълнителната власт да злоупотребява с публични пари.Десните изброяват основните пороци на тази практика - нарушаване духа на Закона за публичните финанси. \"Той разрешава на  чрез \"вътрешнокомпенсирани промени\", но със сигурност няма предвид да става въпрос за милиарди левове\", пишат десните.Те очертават схемата, по която се формира бюджетен излишък. Правителството предлага големи бюджетни разходи за благородно изглеждащи и обществено приемливи цели и политики, но през годината не разпределя парите, предназначени за тези разходи. Нарича това неизпълнение на закона \"реализиране на излишък\" и  към предпочитани от изпълнителната власт и от обръчите нейни приятели, сфери.Втората слабост на харченето на парите, определени като излишък е пълната липса на оценка на въздействието на промяната във финансирането на съответни политики.\"Къде е публикувана, примерно, оценката на въздействието на Постановление на Министерски съвет № 308 от 13 декември 2018, с което са ? Или просто решаваме от днес за утре, без мандат от парламента, че Автомагистрали ЕАД ще строи \"Хемус\" и ще сключи договори с добре известните ни подизпълнители, близки до властта, без търгове\", пишат десните.", "date": "2019.01.11", "title": "ДБ: Кабинетът \"Борисов-3\" изхарчи 3,5 млрд. лв. за четири дни"}
{"url": "https://news.bg/crime/zadarzhaha-nad-polovin-milion-kasa-nelegalni-tsigari.html", "text": "Митничари задържаха 549 600 къса нелегални цигари, съобщиха от Агенция \"Митници\".При роуд стоп проверка на главен път Е871, до разклона за село Григорево, област Елин Пелин, е спрян товарен микробус, превозващ строителни панели.При огледа на стоката митничарите установяват, че панелите са издълбани и са превърнати в своеобразен тайник, в който са скрити общо 27 480 кутии цигари без бандерол, от марката \"Royal blue\", опаковани в кашони.Проверката е извършена съвместно с ДАНС на 9 януари.По случая е образувано досъдебно производство под надзора на Районна прокуратура Елин Пелин.", "date": "2019.01.11", "title": "Задържаха над половин милион къса нелегални цигари"}
{"url": "https://news.bg/disasters/okeanite-se-zatoplyat-mnogo-po-barzo-ot-ochakvanoto-tezhki-posleditsi-za-zemyata.html", "text": "Учени предупреждават, че световните океани се затоплят много по-бързо, отколкото се смяташе по-рано, констатация с тежки последици за климатичните промени, защото почти цялата излишна топлина, погълната от планетата, се съхранява в техните води, пише американският в. \"Ню Йорк таймс\".Нов анализ, публикуван в сп. Science, е установил, че океаните се затоплят средно с до 40 процента по-бързо в сравнение с оценките на Междуправителствената експертна група към ООН за климата преди пет години. Изследователите също така са стигнали до заключението, че температурите в океаните са подобрили рекордите в продължение на няколко поредни години.\"2018 година ще бъде най-топлата година в историята за океаните на Земята\", изтъква Зик Хаусфадър, анализатор на енергийните системи в независимата организация за изследване на климата Berkeley Earth и автор на проучването, допълвайки: \"След като 2017 година беше най-топлата година, а преди това и 2016 г. беше най-топлата.\"След като планетата се затопли, океаните осигуриха критичен буфер. Те забавиха ефектите от климатичните промени чрез погълването на 93 процента от топлината, уловена от парниковите газове, които хората изпускат в атмосферата.\"Ако океаните не поглъщаха толкова топлина, повърхността на сушата щеше да се затопля много по-бързо, отколкото в момента\", подчертава Малин Пински, професор в департамента по екология, еволюция и природни ресурси в Университета Рутгерс, като добавя: \"Всъщност океанът ни спасява от огромно затопляне в момента.\"Ала нарастващите температури на водата вече убиват морските екосистеми, повишават морското равнище и правят ураганите по-разрушителни.Тъй като океаните продължават да се нагряват, тези ефекти ще стават по-катастрофални, предупреждават учените. По-дъждовни, по-мощни бури като урагана \"Харви\" през 2017 г. и урагана \"Флорънс\" през 2018 г. ще стават по-чести, а бреговете по света ще се наводняват по-често. Кораловите рифове, чиито рибни популации са източници на храна за стотици милиони хора, ще бъдат подложени на нарастващ стрес; една пета от всички корали вече са загинали през последните три години.Хората в тропическите региони, които разчитат в голяма степен на рибата като източник на протеини, могат да бъдат засегнати тежко, подчертава Катрин Матюс, заместник главен учен на консервационната организация Oceana. \"Действителната способност на топлите океани да произвеждат храна е много по-ниска, така че това означава, че те ще се приближават по-бързо към продоволствена несигурност\", посочва Матюс.Тъй като те играят такава критична роля в глобалното затопляне, океаните са една от най-важните области на изследванията на климатичните учени. Средните температури на океаните също са консистентен начин за проследяване на ефектите от емисиите на парникови газове, защото те не се влияят много от краткосрочните метеорологични условия, уточнява Хаусфадър.\"Океаните са действително най-добрият термометър, с който разполагаме за промени на Земята\", изтъква ученият.", "date": "2019.01.11", "title": "Океаните се затоплят много по-бързо от очакваното, тежки последици за Земята"}
{"url": "https://news.bg/regions/verizhna-katastrofa-v-kazanlashko-se-razmina-bez-zhertvi.html", "text": "Верижна катастрофа на пътя Казанлък-Шипка стана тази сутрин, предаде Нова телевизия.Общо пет автомобила са се ударили край Крън, като най-вероятната причина за инцидента е заледяване.Двама от шофьорите са леко ранени.Заради катастрофата движението в участъка е временно спряно.", "date": "2019.01.11", "title": "Верижна катастрофа в Казанлъшко се размина без жертви"}
{"url": "https://news.bg/politics/mareshki-vizhda-che-promyanata-e-na-vratata-ni.html", "text": "От \"Воля\" са щастливи, че не присъстват в Народното събрание. Отвън им било по-добре. В зала трябвало да слушат другите.Веселин Марешки е изумен от катарзиса на отделните групи. Волен Сидеров и Корнелия Нинова казали неговите думи в декларациите си.Той попита дали левицата лобира за Грипен. Ф-16 бил по-добрият самолет.Вие, господин Сидеров, заедно с Каракачанов и Валери Симеонов сте правителството, обърна се той към атакиста.Две години патриотите не разбрали, по думите му, че са във властта.Ние сме готови да почерпим от всеки положителен опит, иска Марешки. Той настоява не за догонващо, а за изпреварващо развитие на страната.Какво ни пречи да създаваме модерна държава, пита лидерът на \"Воля\". До настоящата ситуация в ЕС се стигнало заради слаби лидери.Марешки иска членството в ЕС да доведе до благоденствие за всяко семейство. Старите елити ще бъдат пометени, смята той. Истинската патриотична вълна се надига.Няма лошо да сте се осъзнали накъде върви светът, обърна се лидерът на \"Воля\" към останалите групи в парламента. Промяната е на вратата ни, убеден е той.Диктатурата на брюкселските чиновници и техните кукловоди свършва, прогнозира Веселин Марешки.Партията му искала да е активен участник в промяната в Европа. И през тази сесия Воля щяла да е различната политическа сила.", "date": "2019.01.11", "title": "Марешки вижда, че промяната е на вратата ни"}
{"url": "https://news.bg/politics/ot-bsp-slagat-kray-na-statukvoto-prez-2019-g.html", "text": "\"За нас 2019 ще сложи край на статуквото и началото на промяната в България и в Европа.\" Това заяви от парламентарната трибуна лидерът на БСП Корнелия Нинова.По думите ѝ нестабилност, несигурност, растяща бедност, корупция, некадърност на управлението във вътрешната и външната политика са белязали държавата от последните десет години.\"Българи се отказват от топлата вода като услуга във Велико Търново, защото не могат да си позволят да я плащат. Положението в България е като на война\", подчерта Нинова.Този парламент е изчерпан, отсече тя и беше категорична, че се налагат предсрочни парламентарни избори.1,3 млрд. са получили фирми за строителство на магистрали. Нинова пита по какви критерии са избрани. Тези фирми организираха протест срещу БСП поради съмнение за корупция в сектора.Лидерът на левицата подчерта, че \"Главболгарстрой\", \"Трейс Груп\" и \"Хидрогруп\" са сред фирмите ,които са политико-олигархично обвързани. По думите ѝ ГЕРБ е хвърлил в хаос цялата страна заради некомпетентност.\"Вкараха държавата в международен скандал, като обвиниха австрийската фирма \"Капш\" за разработването на винетната електронна система.Корнелия Нинова припомни и за отвлечения кораб в български териториални води със съучастието на българската държава, като казусът ще се разглежда в ООН.Тя е категорична, че нестабилност личи и при приемането и последващата отмяна на тол системата в началото на тази година.\"Процедурата за концесия на летище \"София\" тече с пълна сила\", подчерта лидерът на червените.От БСП ще настояват и КЕВР да служи като истински регулатор и да приложи мерки за реално отразяване на цените.За сделката с петте фирми, близки до властта, БСП ще сезира ЕК с жалба за държавна помощ. \"Правителството на Борисов подпомага частни интереси, като нарушава европейски правила\", изтъкна още Нинова. Социалистите ще искат актуализация на бюджета. Според Нинова отново ще се раздадат пари на общини на ГЕРБ, като критериите за разпределението са неясни. Затова представителите на БСП обмислят напускане на УС на Сдружението на общините.Нинова отново се обяви против двойните стандарти.\"Безропотно гласувайте всички брюкселски чиновнически решения, които не бяха в угода не европейските народи\", обърна се лидерът на БСП към управляващите.Опозицията ще работи усърдно европейската прокуратура да заработи и в България. Категорично социалистите са против Пакта за миграция, пакета \"Макрон\" и Истанбулската конвенция.", "date": "2019.01.11", "title": "От БСП слагат край на статуквото през 2019 г."}
{"url": "https://news.bg/int-politics/pentagonat-vavezhda-izkustven-intelekt-za-kontrol-na-orazheyni-sistemi.html", "text": "САЩ се стремят да въведат изкуствен интелект в оръжейни системи, предназначени по-специално за противовъздушна отбрана и противоракетна отбрана. Това е потвърдено на среща между журналисти и помощник държавния секретар на САЩ за обществени поръчки, логистика и технологии Брус Гети, съобщава ТАСС.\"Изкуственият интелект е изключително важен\", заяви старши представител на Пентагона. Той подчерта, че американското министерство на отбраната се ръководи от тезата, че \"времето е оръжие. Създадохме център в Университета на Карнеги Мелън в Питсбърг, Пенсилвания за развитие на изкуствения интелект\", коментира Гети и допълни, че ръководителят на центъра, който е военен, се занимава с проблема за изкуствения интелект \"в оперативен контекст\".\"Опитваме да изградим архитектура на изкуствен интелект, която ще стане непоколебима, ще допринесе за разпределението на ресурсите, научните изследвания и въвеждането на изкуствен интелект във въоръжените сили като цяло. Просто трябва, така да се каже, да се създаде малко по-добра организация за бой\", допълва той.В същото време Гети обяснява, че \"хората са загрижени, дали оръжейните системи ще се контролират от изкуствения интелект. Има някои ограничения по отношение на това, което може да се направи с изкуствен интелект\".\"Въпреки това проблемът е, че ако не се направи изкуствен интелект, който правилно да контролира оръжейните системи и последователността на стрелба, тогава в дългосрочен план губим време и възможност. Да кажем, че вие стреляте по мен с цяла гама от артилерийски оръжия и аз мога да прихвана тези снаряди, но за всеки снаряд ще е нужна човешка намеса, очевидно, че няма достатъчно хора, за да направят това достатъчно бързо във всеки такъв случай. Но как може да се създаде хардуер за изкуствен интелект и неговата архитектура във въоръжените сили и едновременно да се следва подходяща политика, това са някои от въпросите, с които се борим в момента\", коментира Гети.Освен това той посочи, че сега Пентагонът призовава военно-промишления комплекс на САЩ да вземе предвид цялата \"бойна ситуация\" при производството на системи за противовъздушна отбрана/противоракетна отбрана, включително не само \"тактически балистични ракети, самолети или хеликоптери\", но и безпилотни летателни апарати, крилати ракети, артилерийски снаряди и минохвъргачки.\"Сега не само ще предоставяме система за противовъздушна отбрана Patriot, но и предлагам противоракетни системи, радарна, командна и контролна архитектура. Всички те са интегрирани и всички компоненти на командната и контролна система са способни да изстрелват всякакви ракети-носители, използвайки всякакви сензорни системи. Това ни позволява да пристъпим към използването на изкуствен интелект, за да оптимизираме отражението на заплахата, която виждаме като цяло\", обяснява Гети.", "date": "2019.01.11", "title": "Пентагонът въвежда изкуствен интелект за контрол на оръжейни системи"}
{"url": "https://news.bg/int-politics/polsha-arestuva-kitayski-i-polski-grazhdani-za-shpionazh.html", "text": "Държавната агенция за сигурност на Полша арестува китайски и полски граждани с обвинения в шпионаж, съобщава държавната информационна агенция на Полша PAP, цитирана от \"Ройтерс\".Китайският гражданин е служител на Huawei, съобщава полската публична телевизия TVP.\"Китайският гражданин е бизнесмен, работещ в голяма електронна компания ... Полякът е човек, познат в кръгове, свързани с кибер бизнеса\", обяснява Мачей Васик, заместник-началник на специалните служби на Полша.", "date": "2019.01.11", "title": "Полша арестува китайски и полски граждани за шпионаж"}
{"url": "https://news.bg/crime/povdignaha-obvinenie-na-zhivko-martinov-po-sudzhukgeyt.html", "text": "Специализираната прокуратура повдигна обвинение за изнудване срещу За подобно престъпление законът предвижда наказание \"лишаване от свобода\" от 5 до 15 години, глоба от 5 000 до 10 000 лева и конфискация до една втора от имуществото на извършителя.Припомняме, делото, станало известно като \"\", започна през юли 2017 г.Днес  беше призован в Специализираната прокуратура за предявяване на прецизното обвинение. Той обаче не се яви поради здравословни причини.Предявяването на постановлението за привличането му като обвиняем е насрочено за 16 януари.Бившият депутат е обвинен, че в периода от януари 2012 г. до януари 2013 г. в Добрич приусловията на продължавано престъпление принудил чрез заплахи търговеца Антон Проданов да му предостави общо 4 тона суджук, 30 кг филе \"Елена\" и 30 кг телешка пастърма.С това Мартинов причинил на Проданов значителни имуществени вреди в общ размер на 36 168, 20 лева.Към потърпевшия били отправени следните закани: Определената мярка за неотклонение на Мартинов е \"Гаранция в пари в размер на 20 000 лева\".Предстои Специализираната прокуратура да внесе обвинителен акт срещу Живко Мартинов в Специализирания наказателен съд.", "date": "2019.01.11", "title": "Повдигнаха обвинение на Живко Мартинов по \"Суджукгейт\""}
{"url": "https://news.bg/world/germaniya-poema-otgovornost-za-natsistkite-prestapleniya-obyavi-merkel-v-atina.html", "text": "Германия поема отговорност за нацистките престъпления в Гърция.Това заяви канцлерът на Германия Ангела Меркел по време на посещение в балканската държава, цитирана от АФП.Меркел проведе среща с гръцкия президент и положи венец пред Паметника на Незнайния войн до парламента на Гърция.По време на разговорите с президента Прокопис Павлопулос, Меркел отбеляза, че е \"сърдечен въпрос да се подкрепя Гърция в полза и за двете страни\". Коментирайки окупацията на Гърция от нацистка Германия, Италия и България в периода 1941-1944 г., канцлерът заяви, че Германия напълно поема отговорност за историята си и извършените престъпления в Гърция от нацисткия режим.Тя обаче избегна коментар за евентуални репарации.Канцлерът добави, че Германия \"съзнава историческата отговорност\" за \"страданието\", причинено от нацистите в Гърция.Гръцкият президент описа репарациите от Втората световна война като въпрос, който все още юридически остава \"неразрешен\".След пристигането на Меркел в Атина възникнаха големи сблъсъци между полицията и протестиращи.Програмата на Меркел също включва посещение в германско училище в Атина и среща с опозицията в официалната резиденция на германското посолство.Вчера Меркел започна . Това е първото й посещение в Гърция от 2014 година насам.Канцлерът приветства решителните действия на гръцкия премиер Алексис Ципрас за новото име на Република Македония. По думите ѝ това позволява на Република Северна Македония да стане член на НАТО и на Европейския съюз.В края на миналата година Атина  за нацистката окупация. Берлин открито отхвърля претенциите за изплащане на репарации.Според доклад компенсацията за унищоженията в Гърция през периода 1941-1944 г. трябва да е в размер на 288 милиарда евро. Изчислено е, че Берлин трябва да изплати и допълнителни 11 милиарда евро, тъй като през 1943 г. нацистите са взели заем от 476 милиона марки от Централната банка на Гърция. Според историците заемат, който е взет без лихва, е бил използван за финансиране на кампанията на нацисткия режим в Африка и е изиграл основна роля за обедняването на гърците.При разследването са разгледани повече от 400 000 страници архиви от американските и руските национални архиви за зверствата. Съюзническите сили са били методични при събирането на информация за кланета, унищожения на жилища и данни за загиналите.Десетки хиляди гърци са убити по време на окупацията. Най-малко 300 000 умират от глад. Еврейската общност е почти изцяло ликвидирана.Германското правителство категорично отхвърля претенциите на Гърция и Полша, която също е тежко пострадала от нацистките зверства. Според Берлин казусът е разрешен през 1960 г., когато на Атина са платени 115 милиона германски марки, или 205 милиона британски лири днес.", "date": "2019.01.11", "title": "Германия поема отговорност за нацистките престъпления, обяви Меркел в Атина"}
{"url": "https://news.bg/politics/mustafa-karadaya-prizova-za-konsensus-po-prioritetite-na-stranata.html", "text": "От ДПС призовават национално отговорните партии 2019 да бъде година за постигане на консенсус по приоритетите за България и страната ни да даде своя принос за по-силен Европейски съюз с активна роля на българската държава.България да извоюва достойно място в Европа. Това пожела лидерът на ДПС Мустафа Карадайъ за новата 2019 година.Оценката на управлението според него може да се определи с политически скандали в страната и в чужбина, между институциите, в управлението, но и с пропуснато време.По думите му в страната според управляващата власт има изключителни постижения, икономически растеж, повишаване на доходите, рекордно ниска безработица и това са аргументи, че трябва да продължат да управляват.Според Карадайъ действителният анализ обаче показва друга картина. \"Икономическият растеж достига 3,5% и обрича и следващото поколение да остане най-бедните в Европа\", подчерта той.Председателят на ДПС е категоричен, че инвестициите практически отсъстват, като има рекорден спад на преките частни инвестиции.Според него през изминалата година най-големият инвеститор в страната са българските емигранти.\"Младите са принудени да заминават зад граница, защото няма реформи в образованието\", изтъкна Карадайъ.По думите му инфлацията е вече факт, а по-високите й нива през тази година ще обезсмислят увеличаването на доходите.Карадайъ се обяви и за нов модел на управление.", "date": "2019.01.11", "title": "Мустафа Карадайъ призова за консенсус по приоритетите на страната"}
{"url": "https://news.bg/world/zaginali-i-raneni-pri-vzriv-na-kola-bomba-v-irak-na-granitsata-sas-siriya.html", "text": "Има загинали и ранени в резултат на мощна експлозия на кола бомба в иракския град Ал Каим (400 км северозападно от Багдад) в провинция Анбар, на сирийската граница, съобщава \"Ройтерс\".Военни източници коментират, че един човек е загинал, но от местната болница посочват, че броя на жертвите е двама души.Четирима души от силите за сигурност са сред общо 16-те ранени.В петък сутринта взривът е бил в средата на оживен пазар.Иракските сили освободиха Ал Каим от \"Ислямска държава\" през ноември 2017 г., това бе последният ислямистки бастион в Ирак, който падна миналата година.", "date": "2019.01.11", "title": "Загинали и ранени при взрив на кола бомба в Ирак на границата със Сирия"}
{"url": "https://news.bg/world/brekzit-mozhe-i-da-nyama-dopusna-london.html", "text": "Британските депутати, които възнамеряват да отхвърлят споразумението на Тереза Мей за Брекзит през следващата седмица, рискуват да настъпи парализа и Великобритания потенциално да не напусне ЕС.Това предупреди министърът на външните работи на Обединеното кралство Джереми Хънт, цитиран от \"Ройтерс\".Обединеното кралство, петата най-голяма икономика в света, ще напусне най-големия търговски съюз след 80 дни, но има голяма вероятност парламентът да отхвърли споразумението на Мей във вторник на 15 януари, което ще доведе до Брекзит без сделка.\"\", обясни Хънт пред Скай нюз.Вчера премиерът на  без споразумение. Той напълно подкрепи споразумението на Мей.Много британски депутати искат напускане на ЕС без обвързаност, но Хънт подчерта, че парламентът, където управляващата Консервативна партия няма мнозинство, вероятно няма да позволи на страната да напусне ЕС без никакво споразумение.\"\", изтъкна министърът пред Би Би Си.", "date": "2019.01.11", "title": "Брекзит може и да няма, допусна Лондон"}
{"url": "https://news.bg/regions/bum-na-zarazeni-ot-trihineloza-v-stranata.html", "text": "Бум на заболелите от трихинелоза лица е регистриран в Министерството на здравеопазването, съобщиха от пресслужбата на ведомството.Първият случаи е в констатиран в Регионалната здравна инспекция (РЗИ) Бургас. В землището на град Малко Търново 8 души са заболели от трихинелоза след консумация на луканки. Деликатесът бил приготвен от диво прасе, отстреляно в същия район.6 души от заразените са хоспитализирани. Издирени и изследвани са други 7 души, които са имали контакт с прасето. Резултатите на последните са отрицателни.Своевременно за случая е уведомена Областна дирекция по безопасност на храните (ОДБХ) в Бургас.Вторият бум на трихинелоза е регистриран в Кърджалийско. В регионалната здравна инспекция е постъпила информация от общопрактикуващ лекар от Крумовград за .Хората похапнали преди да излязат лабораторните резултати за трихинелоза. След оплакванията на хората са предприети спешни противоепидемични мерки. Създадена е организация със съдействието на личния лекар и председателите на ловните дружинки да се извърши издирване и изследване на всички лица, консумирали от заразеното месо.Междувременно в УМБАЛ \"Св. Георги\" в Пловдив е хоспитализирано 3-членно семейство, консумирали от месото.На 10 януари, четвъртък, в здравното министерство постъпва информация за заразени от трихинелоза хора и от Хасково. Там мъж консумирал пържоли от заразена свиня, преди да излязат резултатите на месото.Епидемиологичното проучване продължава по населени места.На вниманието на членовете на ловно-рибарските дружества: Задължително да се извършва изследване на месото от отстреляните диви свине в лабораториите на БАБХ по места.За да се избегне заболяване от трихинелоза, е необходимо месото от домашна свиня, добито в личното стопанство или диво прасе да се консумира само след изследване за наличие на трихинели. Приготвените месни продукти (кайма, наденица, суджук, луканка и др.) да се консумират след много добра термична обработка. При поява на описаните оплаквания незабавно да се потърси медицинска помощ от личния лекар, както и консултация с паразитолог.Пазаруването на свинско месо и месни продукти да се осъществява само от утвърдени магазини и фирми.Трихинелозата запазва своето място на една от водещите хелминтозоонози в България. През 2018 г. са регистрирани 44 заболели лица след консумация на непроверено свинско месо и сурови/полусурови месни продукти от диви и домашни прасета.Ежегодно с настъпването на есенно-зимния и ловен сезон за едър дивеч, с цел предотвратяване възникването на случаи и епидемични взривове от трихинелоза, Министерството на здравеопазването съвместно с националния консултант по паразитология, изготвя и изпраща на регионалните здравни инспекции напомнително писмо за прилагане на необходимите противоепидемични мерки, съгласно действащата нормативна уредба.Предвид факта, че в рамките на три поредни дни в Министерство на здравеопазването постъпи информация от РЗИ-Бургас, РЗИ-Кърджали, РЗИ-Пловдив и РЗИ-Хасково за регистрирани случаи на трихинелоза и за лица, консумирали заразено месо от отстреляни диви прасета на територията на община Крумовград, Регионалните здравни инспекции следва да приложат в пълен обем и да проконтролират изпълнението на разпоредените от МЗ мерки.", "date": "2019.01.11", "title": "Бум на заразени от трихинелоза в страната"}
{"url": "https://news.bg/regions/zhena-se-podhlazna-i-zagina-pregazena-ot-mikrobus.html", "text": "56-годишна жена се подхлъзна и загина, пометена от микробус, съобщиха от Областната дирекция на МВР в Русе.Инцидентът станал тази сутрин около 7.30 часа в село Бесарабово.По първоначална информация пешеходката вървяла по тротоара, когато се подхлъзнала и паднала на пътя. В този момент тя била пометена от микробус.Екип на Спешна помощ откарал жената в УМБАЛ-Канев в Русе, но тя починала.На мястото на инцидента се извършва оглед.", "date": "2019.01.11", "title": "Жена се подхлъзна и загина, прегазена от микробус"}
{"url": "https://news.bg/int-politics/balgarskiyat-kulturen-klub-v-skopie-iska-evropeyski-duh-v-chestvaneto-na-mara-buneva.html", "text": "Българският културен клуб в Скопие - БККС призовава за честване на Мара Бунева в европейски дух.\"Днес, когато имаме Договор за добросъседски отношения между България и Р. Македония, в която са видими демократични тенденции и ясна евроатлантическа ориентация, БККС призовава обществеността на двете държави за мирно, цивилизовано и етично протичане на предстоящото честване\", пишат те.БККС обясняват, че през януари 1928 г. Мара Бунева привлича вниманието на международната общественост към \"нерадостната съдба на подложените на жестоки инквизиции студенти от Скопие, Дойран, Велес, Крушево, Прилеп, Щип, Битоля, Струмица, Гевгели и др., изпълнявайки присъда над един самозабравил се насилник и отдавайки младия си живот в името на свободата, достойнството и свободното самоопределение на българското население ... Всички тези елементарни човешки права днес лежат в основата на универсалните принципи и ценности на Европа и демократичния свят\".\"Мрачните сили от миналото целят противопоставяния, инциденти или ексцесии, които да се превърнат в препятствие по евроатлантическия път на Р. Македония. Участниците от двете страни на границата трябва да проявят гражданска и политическа зрялост и отговорност за провеждане на проявата в европейски дух\", допълват от българския културен клуб.БККС призовава българо-македонската комисия за исторически и образователни въпроси, \"да изгради единно становище за Мара Бунева за да може подвигът й да обединява гражданите на двете държави и никога повече да не бъде повод за раздори, омраза и дребно политиканстване от когото и да било\".\"БККС категорично застава зад евроатлантическата интеграция на Македония. Да бъдем обединени в голямото семейство на европейските народи беше свещен идеал, към който се стремяха нашите възрожденци и революционери\", обяснява Българският културен клуб в Скопие.", "date": "2019.01.11", "title": "Българският културен клуб в Скопие иска европейски дух в честването на Мара Бунева "}
{"url": "https://news.bg/regions/zapechatvat-magazini-izdavali-kasovi-belezhki-na-kitayski.html", "text": "Националната агенция за приходите запечатва три големи магазина в Бургас, които продават основно китайски стоки, предаде БНР.При проверка на принципа на тайния клиент вместо косов бон служителите от \"Фискален контрол\" получили бележка на китайски език.Инспекциите били извършени едновременно и в трите магазина, като на някои от служителите изобщо не бил издаден фискален бон.След легитимация на инспекторите по приходите били установени и други нарушения, сред които разлики в касовите наличности.Началникът на отдел \"Оперативни дейности\" на звеното \"Фискален контрол\" Бургас Даниел Вълканов обясни, че досега служителите не са се натъквали на подобен случай.Той предполага, че става дума за софтуер за стоковите наличности, свързан с принтер, от който вместо задължителните фискални бонове, след заплащане се издава бележка с надпис на закупената стока на български, а всичко останало по бележката е на китайски език.Вълканов заяви, че неизрядните търговски обекти ще бъдат запечатани.Магазините ще бъдат подложени и на допълнителни проверки, за да се установи действителният размер на дължимия данък, който не е бил внесен. ", "date": "2019.01.11", "title": "Запечатват магазини, издавали касови бележки на китайски"}
{"url": "https://news.bg/crime/ubiets-na-18-godishna-rodilka-ot-varna-iska-po-malka-prisada.html", "text": "Апелативният съд във Варна гледа жалбата на мъж, убил 18-годишна родилка по особено мъчителен начин. Подсъдимият иска съдът да замени присъдата му с по-лека такава.През месец септември миналата година съдът във Варна определя доживотна присъда спрямо мъжа за убийството на 18-годишната родилка Надежда след скандал, избухнал между двамата. Впоследствие присъдата на мъжа е намалена от доживотна на 27 години затвор, предвид съкратеното съдебно следствие и признаване на фактите и обстоятелствата, посочени в обвинителния акт от страна на подсъдимия. Мъжът е осъден и да заплати на майката и сина на жертвата обезщетение за претърпените неимуществени вреди в общ размер на 210 000 лева.По случая е изяснено, че на 7 ноември 2017 година осъденият пребил момичето до смърт с изключителна жестокост - той малтретирал продължително време младата жена с ръце и с крака по цялото тяло, а причината за побоя била, че тя отказвала да работи за него като проститутка. Жената умирала бавно и мъчително. Красимир разбрал какво е сторил, но едва на сутринта казал на родителите си, че \"Надежда май е починала\".Виновният, който употребявал и наркотични вещества, има богато съдебно минало - 6 ефективни присъди за престъпления против собствеността. Той излязъл от затвора през октомври 2016 година, а с Надежда съжителствал от 6 месеца. 10 дни преди фаталния инцидент младата жена родила момченце, но Красимир не бил баща на детето.На днешното съдебно заседание прокуратурата посочи, че присъдата на Окръжния съд във Варна е била правилна, законосъобразна и справедлива при превез на отегчаващи вината обстоятелства. Обвинението поиска от въззивния съд присъдата да бъде потвърдена. Подсъдимият от своя страна помоли съдът да намали размера на наказанието и изрази съжаление за стореното.Варненският апелативен съд ще се произнесе с решение в установени от закона 2-месечен срок.", "date": "2019.01.11", "title": "Убиец на 18-годишна родилка от Варна иска по-малка присъда"}
{"url": "https://news.bg/crime/sgs-naznachi-spravka-za-kravnata-proba-na-kamenarov.html", "text": "Състав на Софийския градски съд постанови да бъде направена справка работила ли е д-р Иванова в УМБАЛ \"Св. Анна\", когато е била взета кръвната проба от генералния директор на БНТ Константин Каменаров. Той е подсъдим за шофиране след употреба на алкохол.Мотивът на магистратите е, че ако тя е работила по времето, когато е била направена кръвната проба на подсъдимия, ще бъде призована като свидетел на следващото съдебно заседание.Припомняме, късно вечерта през юни 2016 г. Каменаров е спрян за полицейска проверка, а пробата му с дрегер отчела 1.6 промила. В края на 2017 г. Софийският районен съд му наложи условна присъда от година и три месеца затвор, 600 лева глоба, както и отнемане на шофьорската му книжка за година и половина. По закон членовете на управата на националната телевизия не могат да бъдат осъждани.За да постанови тази присъда, първата съдебна инстанция призна генералния директор на БНТ за виновен по чл. 343б, ал. 1 от Наказателния кодекс, т.е., че е шофирал с 1.6 промила алкохол в кръвта, установено с кръвна проба. Той обжалва съдебния акт пред СГС.Ако втората инстанция потвърди присъдата и приеме Каменаров за виновен - дори и да измени вида и размера на наказанието, делото няма да стигне до Върховния касационен съд (ВКС). Ако обаче градският съд признае Каменаров за невинен, прокуратурата ще има право да протестира съдебния акт пред върховната инстанция.По време на днешното съдебно заседание защитата поиска от съда да бъдат разпитани трима свидетели от болница \"Св. Анна\" - доц Ангел Стойчев, д-р Мостова и д-р Иванова. Адвокатът на подсъдимия поиска разпитът на свидетелите да бъде направен в едно съдебно заседание с аргумент, че кръвната проба на подсъдимия била взета в нарушение.Защитата поиска от съда да бъде направена комплескна съдебно-медицинска експертиза, защото може да послужи за изясняване на деянието, в което е обвинен шефът на БНТ.Прокуратурата не се съгласи с исканията на защитата с мотив, че един от лекарите не е работил в болницата, когато са били направени изследванията на генералния директор на телевизията. Според държавното обвинение разпитът на лекарите няма да допринесе за изясняване на делото.Съдът не уважи искането на защитата да бъде направена нова комплексна съдебно-медицинска експертиза, както и да бъдат разпитани двама от посочените свидетели. Магистратите настояват да бъде направена справка работила ли е д-р Иванова в болницата, когато е била взета кръвната проба от подсъдимия.Шефът на БНТ Константин Каменаров обясни пред съда, че няма умисъл в това, което се е случило и това, което е направил.Съдът насрочи следващото съдебно заседание за 18 февруари.Припомняме, след няколко поредни отлагания делото срещу Каменаров тръгна в негово отсъствие. На последното съдебно заседание в края на 2018 г. стана ясно, че съдът е наложил глоба от 1 000 лв. за поредното неявяване на шефа на БНТ в съдебната зала. До момента, той не се е явявал на нито едно от заседанията срещу него под претекст, че има служебни ангажименти и здравословни проблеми.Според Закона за радиото и телевизията членове на управата на БНТ и БНР, какъвто е и генералният директор, не могат да бъдат лица, осъждани на \"лишаване от свобода\" за умишлени престъпления от общ характер.Taĸa, aĸo присъдата на Каменаров влезе в сила - при потвърждаване от СГС, той ще попадне в хипотезата на несъвместимост и ще трябва да напусне поста. В случая не е от значение дали наложеното от съда наказание \"лишаване от свобода\" ще бъде условно или ефективно. Ако обаче бъде наказан с пробация или глоба, той ще може да запази поста си.", "date": "2019.01.11", "title": "СГС назначи справка за кръвната проба на Каменаров"}
{"url": "https://news.bg/int-politics/tramp-otnovo-zagovori-za-izvanredno-polozhenie.html", "text": "Президентът на САЩ Доналд Тръмп отново обяви, че може да въведе извънредно положение, ако въпросът с построяването на стената по границата с Мексико не бъде решен, предаде радио \"Свободна Европа\".Изявлението беше направено пред журналисти, преди Тръмп да отпътува към южната граница на страната.Той уточни, че засега не е готов да пристъпи към такава мярка, но ако ситуацията не се промени, би прибегнал към нея.Заради липсата на финансиране за строителството на стената и последвалото частично блокиране на работата на правителството Тръмп отмени участието си в икономическия форум в Давос.Тръмп смята да даде брифинги за граничната сигурност и да посети граничен пункт в района на реката Рио Гранде. По данни на властите, в този район през последните години са задържани най-много мигранти.Недоволните от политиката му се готвят да организират протест на летището в град Маккалън при пристигането на Тръмп.", "date": "2019.01.11", "title": "Тръмп отново заговори за извънредно положение"}
{"url": "https://news.bg/int-politics/lukashenko-tarsi-varianti-za-dostavki-na-neft-ot-baltika.html", "text": "Президентът на Беларус Александър Лукашенко търси варианти за доставки на нефт през балтийските страни, предаде агенция \"Белта\".Той е възложил на правителството да работи върху алтернативи на доставките от Русия, които правят Беларус твърде зависима от Москва.Лукашенко напомня, че през 2019 г. трябва да завърши модернизацията на две беларуски рафинерии, след което те ще могат да преработват не само руски нефт.\"Отдавна съм поставил тази задача и трябва да я решим: да намерим алтернатива чрез балтийските пристанища. Ако литовците не са съгласни, да се договорим с латвийците и да купуваме този нефт. Да го преработваме и да осигуряваме (с горива - б.р.) балтийските републики.\" - коментира Лукашенко.По думите му, за балтийските държави това ще е по-евтино, отколкото да ги купуват по световните цени, както е сега.\"Може да се договорим, че това ще е нашият общ нефт, който ще преработваме в модернизирания Новополоцки нефтопреработвателен завод.\" - допълва Лукашенко.Същевременно той призова да не се преувеличават проблемите около бюджетните загуби на Беларус заради \"данъчните маневри\" на Русия.На 5 декември 2018 г. Лукашенко се срещна с руския президент Владимир Путин в Москва, в опит да реши спорните въпроси. Несъгласията са свързани с повишаването от страна на Москва на данъка върху добива на полезни изкопаеми, цената на руския нефт за Беларус, както и на руския газ. Тогава не беше постигнато съгласие.В края на декември отново имаше среща между двамата, около която все още има много неизвестни. В някои руски медии се появиха публикации, че Лукашенко се е огънал пред руския натиск и е приел \"сливане\" на Русия с Беларус, което би било фактическо анексиране на Беларус при отказ от суверенитет от страна на Минск.Официално Кремъл не отрече варианта за \"сливане\", като беше заявено, че двете страни \"вървят една към друга\".Очакваше се на 31 декември Лукашенко да излезе с официално изявление, от което да стане ясно дали е отстъпил пред ултиматума на Москва. Такова изявление обаче не последва.Преди часове Лукашенко заяви, че В предходните месеци той нееднократно алармираше за аспирациите на Русия да лиши Беларус от суверенитет.На 14 декември той заяви, че \"Беларус е готова към поетапна интеграция с Русия\", но е безполезно Москва да използва натиск.\"Да ни шантажират и да се опитват да ни огънат, притискайки с коляно гърдите ни, е безполезно. Ние трябва да вървим към интеграция в името на единението на нашите народи. Не мога да приема задкулисни машинации, всичко трябва да е честно и открито.\" - посочи Лукашенко.Днешното изявление даде повод за предположения, че усилията му да преодолее енергийната зависимост от Русия вероятно са опит да спаси предотврати поглъщането на Беларус от Русия.", "date": "2019.01.11", "title": "Лукашенко търси варианти за доставки на нефт от Балтика"}
{"url": "https://news.bg/weather/valezhite-spirat-dnevnite-temperaturi-sa-polozhitelni.html", "text": "Днес валежите ще спрат в цялата страна, не се очакват опасни явления. Дневните температури ще бъдат положителни.Над южните райони облачността ще намалее и ще се разкъса и дори временно небето ще се прояснява до слънчево.Очаква се слаб до умерен вятър от запад и северозапад.Максималните температури са в интервала 0-5 градуса.Минималните в по-голямата част от страната са между -3 и 0 градуса. Само по Черноморието те ще са с положителни стойности - между 1 и 3 градуса.", "date": "2019.01.11", "title": "Валежите спират, дневните температури са положителни"}
{"url": "https://news.bg/politics/da-balgariya-pari-ot-evrofondovete-da-poluchavat-samo-pravovi-darzhavi-sas-svobodni-medii.html", "text": "Средства от еврофондовете да се отпускат на страни-членки на Европейския съюз само при отчитане на състоянието на правовата държава и свободата на медиите, призовават от \"Да, България\". Идеята бе анонсирана от кандидатите за евродепутати на политическата формация Стефан Тафров и Кирил Мучев, които участваха в дебат \"Бъдещето на Европа\" в Пловдив, съобщава \"Дневник\".\"Да, България\" има 17 кандидати за евродепутати. Чрез електронно гласуване от 4 до 10 февруари сред тях ще бъдат избрани кандидатите, които ще станат част от единната листа на \"Демократична България\" за евроизборите. Сред кандидатите е и Велизар Шаламанов.Държавите в ЕС трябва да запазят своя суверенитет в областта на данъчното облагане, смята Стефан Тафров. Кандидатите на \"Да, България\" искат също страната ни да има важна роля при вземането на решения в ЕС.Общността да ускори развитието на европейската отбрана, също и да има финансов министър, за да се подобри конкурентноспособността на еврото, поискаха още кандидатите за евродепутати.", "date": "2019.01.11", "title": "\"Да, България\": Пари от еврофондовете да получават само правови държави със свободни медии"}
{"url": "https://news.bg/press/protestat-na-prevozvachite-brendo-i-izbora-na-iztrebitel-prisadata-sreshtu-kmeta-na-karlovo.html", "text": "Протестът на превозвачите е водеща тема за петъчните вестници.\"Комисията по транспорт на Европейския парламент подкрепи днес предложението камионите, извършващи товарни превози в ЕС, да се връщат веднъж на три седмици в държавата, където е регистрирана фирмата собственик, предаде БТА. Това не е окончателно решение и въпросът предстои да бъде обсъден в пленарната зала на Европейския парламент. Транспортната комисия одобри само един от трите доклада (повече за тях четете тук), които разглеждаше днес и които засягат също условията за извършването на международни пътни превози. Отхвърлени бяха двата доклада, свързани с почивките на водачите и техните възнаграждения. Предстои по-късно евродепутатите от комисията да решат как ще продължат работата по тези теми и засега не е известно какви текстове ще бъдат подложени на гласуване в пленарната зала - същите, променени или нови. Решението е само стъпка от очертаването на становището на Европейския парламент в преговорите с Европейската комисия и Съвета на ЕС. Преди началото на заседанието пред европарламента в Брюксел днес се събраха стотици шофьори от България, Румъния и Полша, които протестираха срещу опитите условията на техния труд да бъдат променени. Протестът бе подкрепен от български евродепутати от всички групи, а в залата на заседанието присъства министърът на транспорта Росен Желязков.Пред протестиращите в Брюксел шофьори той заяви, че България ще настоява промените в условията за работа на международните превозвачи да не бъдат гласувани в пленарната зала на Европейския парламент. С усилията на представителите ни в Европарламента два от докладите не бяха приети и бяха отхвърлени, посочи министърът. \"Това означава, че ще изискаме от политическите групи пакетът да не влиза за разглеждане в Европейския парламент. Към момента, заради ситуацията, която се е създала и която може да се каже, че е една от малкото безпрецедентни ситуации на блокиране на законодателни предложения, разглеждани в цялост, няма решение на координаторите. Затова нека да изчакаме, за да бъдем сигурни кои да бъдат следващите стъпки\", посочи той. Министърът поясни, че единственото подкрепено от парламентарната комисия днес предложение за връщането на камионите на три седмици в държавата, където е установена фирмата собственик, е било отхвърлено по-рано от Съвета на ЕС, който е страна в преговорите. Изправени сме пред абсурд - Съветът отменя връщането на камиона, а комисията (по транспорт) предлага на Европарламента връщането на камиона, коментира Желязков. Министърът съобщи, че представители на Европейската комисия, третата страна в преговорите, са го уверили, че няма да подкрепят връщането на камионите на три седмици в държавата, където са регистрирани. Независимо, че не сме напълнили площада, вашият глас се чува в залата, обърна се Желязков към превозвачите.\" - в. \"Дневник\".\"Транспортната комисия в Европарламента не се съобрази с исканията на България пакета \"Мобилност\". На днешното си заседание, на фона на протести на превозвачи от няколко страни, евродепутатите приеха, че камионите трябва да се връщат \"вкъщи\" на всеки четири седмици, а също и че шофьорите не могат да спят в кабините, а задължително трябва да нощуват в хотел. Точно това бяха едни от най-критикуваните от българския транспортен бранш текстове в плана \"Макрон\". Гласуването вървеше, докато пред сградата на европарламента вървеше протестът на източноевропейските автопревозвачи. Това бяха първите съобщения, изтекли за заседанието, но малко по-късно стана ясно, че положението не е толкова безнадеждно. Транспортната комисия не прие два от трите доклада по Пакета Мобилност 1, обяви пред митинга на превозвачите в Брюксел транспортният министър Росен Желязков, който е там заедно с български народни представители и с евродепутатите от всички групи, съобщи \"Канал 3\". \"Темите, свързани с командироването и седмичната почивка в кабината не са приети, два от трите доклада са отхвърлени, няма как комисията да докладва в пленарната зала на европарламента нещо, което не е приела\", поясни пред медиите Желязков. \"Днес имаме основание да сме доволни от резултата от гласуването, защото за нас е очевидно, когато един пакет е отхвърлен на две трети, имаме реално основание да искаме да не го допуснем до разглеждане в пленарната зала на този парламент\", каза пред протестиращите Сергей Станишев, евродепутат и лидер на ПЕС - Партията на европейските социалисти. Твърде вероятно е пакетът \"Мобилност\" изобщо да остане за следващия европарламент, прогнозираха министър Желязков и Станишев. \"Чакаме срещата на координаторите, самата комисия не знае какво да прави, това ще стане ясно след броени минути\", посочи Росен Желязков. Шофьорите от протеста посрещнаха изказванията с викове \"Победа\" и се хванаха на хоро. Междувременно представители на превозвачите от България, Литва, Полша, Румъния, Словения, Унгария и Хърватия направиха съвместна декларация. \"Призоваваме Европейския парламент да отхвърли Пакета за мобилност 1, който задълбочава разцеплението на ЕС и ще навреди сериозно не само на ефективността на транспорта на ЕС, но и на неговата търговия, икономика и общество като цяло, се казва в документа. \"С промените се увеличава рискът от фалити на транспортни предприятия. Ще поскъпнат превозите и съответно цените на стоките за европейските потребители. Ще бъдат загубени основни предимства на автомобилния транспорт като неговата гъвкавост и географско покритие. Отслабването на конкуренцията и разрушаването на системите за стимулиране труда на водачите ще влошат качеството на транспортните услуги. Гласуваните предложения представляват косвена забрана за превозите по кръстосаната търговия и каботажа, сериозно застрашаваща свободата за предоставяне на услуги в ЕС\", изтъкват в декларацията си седемте държави. \"Ние подкрепяме предложенията, насочени към по-голяма яснота, гъвкавост и по-добро прилагане, обаче не можем да приемем предложенията, които нямат нищо общо с очаквания справедлив, балансиран и основан на доказателства подход. В отсъствието на оценка на въздействието върху бранша, потребителите и страните-членки на ЕС, настоящите дебати придобиват политизиран, популистки и дори радикален характер в предизборната прибързаност\", пише още в документа.\" - в. \"Сега\".Вестниците цитират и експосланика ни в САЩ Елена Поптодорова за избора на изтребител за армията ни.\"Елена Поптодорова: Кремъл не иска България да е част от друг военен комплекс Това е затворнички скеч, коментира Елена Поптодорова по Би Ти Ви информацията, че Николай Банев обмислял от затвора създаването на евразийска партия в България. Вероятно е възможно създаването на подобна партия, очевидно обаче не от Банев, допълни Поптодорова. Тя обърна внимание на уточнението, направено от зам.- главния прокурор Гешев, че евентуалните разговори на Банев са водени не с официални лица от руска страна, а с лобисти. Поптодорова призова Гешев да обясни българската връзка за комуникационните системи около неуспелия преврат в Черна гора. Придобиването на изтребител и затворническият сюжет били в пряка връзка. Предстоящото стратегическо решение, което ако се вземе професионално, щяло много да промени ситуацията на Балканите...\" - в. \"24 часа\".\"Информацията, че Николай Банев е комуникирал тайно от ареста с руски лобисти, с които заедно са планирали създаването на Евразийска народна партия в България, е като затворнически скеч, коментира пред bTV Елена Поптодорова, бивш посланик на България в САЩ, която сега е вицепрезидент на Асоциация на Атлантическия договор на НАТО... \"Аз не мога да си представя, че се тръгва към създаването на такава партия. Това е малко като затворнически скеч, но може би ще има развитие. Очевидно е възможно, но не и с Николай Банев. Аз се трогнах, когато прочетох, че това е било с цел да се контрира Атлантическия клуб и едва ли не да бъде заличен, а на негово място да изгрее тази Евроазийска партия. Зам.-главният прокурор Иван Гешев посочи, че тези разговори са водени не с официални руски лица, а с лобисти\", каза Поптодорова. Тя призова Гешев да коментира информацията, че използвайки българската територия, руски военни агенти са доставили комуникационни системи в Черна гора във връзка с неуспешния преврат срещу президента там. \"Това е потвърдена информация, а има едно дискретно мълчание. За мен това е по-важно, отколкото телефонът на Николай Банев в плодовия сок\", допълни Поптодорова. Тя заяви, че правилният избор на изтребител ще промени политическата картина в Югоизточна Европа, а в Кремъл няма да останат доволни. \"Ако България стане толкова съвместима със съюзниците си в НАТО, това ще развие нова военна промишленост. Ние ставаме част от един НАТО-вски военно-промишлен комплекс. Това ще промени технологичната и военнополитическата ситуация, а това Кремъл не го иска\", изтъкна Елена Поптодорова.\" - в. \"Сега\".Лечението на децата с мускулна дистрофия също е сред тематичните акценти.\"Министерството на здравеопазването стартира процедура за включването на Спиналната мускулна атрофия (СМА) в списъка на редките заболявания, за да може Националната здравноосигурителна каса да реимбурсира лечението на заболяването с лекарствения продукт Nusinersen. За да стане това факт, медикаментът трябва да премине през оценка на здравните технологии и да бъде включен в Позитивния лекарствен списък, съобщиха от пресслужбата на МЗ. В момента тече обучението в клиники в Румъния и Испания на български специалисти, практикуващи в наши болници, да провеждат лечението на СМА с Nusinersen. Водещи професори от УМБАЛ \"Св. Георги\" - Пловдив, СБАЛДБ \"Проф. д-р Иван Митев\", УМБАЛ \"Александровска\" и МБАЛНП \"Св. Наум\" вече са преминали теоретично обучение за прилагането на медикамента, като предстои и практическо такова. Нашите специалисти са обучавани относно медицинските показатели за включване на терапия, терапевтичните схеми за прилагане на медикамента, идентифициране и проследяване на ефекта от лечението, назначаването на поддържаща терапия, условията, в които се прилага медикаментът и подготовката на пациента. В момента Министерството на здравеопазването, съвместно с национални консултанти в тази сфера, като професорите Търнев, Литвиненко, Божинова и Иванов, са в процедура за уточняване на схемите на лечение и прилагане на този медикамент у нас. В средата на м. февруари българските здравни власти ще имат готовност да бъде организирано лечението с Nusinersen и в нашата страна. Към момента децата със Спинална мускулна атрофия кандидатстват пред Център \"Фонд за лечение на деца\" за осигуряване на лечение с Nusinersen. До скоро това не беше възможно, но със заповед на министър Ананиев от ноември 2018 г. лекарственият продукт Nusinersen е включен в списъка по чл. 266 А, ал. 2 от ЗЛПХМ, което позволява както същият да бъде закупуван от болничните аптеки, така и да бъде прилаган на деца със СМА, одобрени от ЦФЛД. По този ред от Фонда вече беше одобрено дете, което да замине за провеждане на лечението с Nusinersen в чужбина, след издаване на формуляр S2. За съжаление, независимо от усилията на българската държава и издадения формуляр S2, с който страната ни гарантира, че ще заплати на румънската здравна каса средствата, изразходвани за лечението на детето, съгласно европейското законодателство, на детето не е приложен курс на лечение с Nusinersen поради отказ за лечение от румънска страна. Поради тази причина Министерството на здравеопазването се свърза с представителя на България в Административната комисия по координация на системите за социална сигурност към ЕК, която отговаря за прилагането на регламентите по социална сигурност и съответните формуляри. Представителят на България има правото да поиска информация от представителите на държавите в административната комисия за причините за отказа да бъде приет формуляра S2. В случай, че проблемът не може да бъде решен по този път, България ще поиска от административната комисия официалното разглеждане на въпроса.\" - в. \"Труд\".\"Министър Ананиев, спите ли добре?!\". Всяка сутрин родители на деца със спинална мускулна атрофия ще изпращат електронни писма до здравния министър Кирил Ананиев в знак на протест срещу бездействието на здравните власти и неосигурени адекватни грижи за болните им деца. Те избират тази символична форма на протест, тъй като са ангажирани с 24-часови грижи за децата си и не могат да протестират ефективно. И на пресконференция днес призоваха обществото да ги подкрепи в инициативата им. Родителите заявиха, че ще съдят България в съда по правата на човека в Страсбург за отказа от право на живот на децата им. Майка на дете с болестта дори покани премиера Бойко Борисов да остане една нощ и един ден в дома им, за да види какви са грижите, които трябва да бъдат полагани непрестанно за болните деца. Само час по-рано здравното министерство изпрати съобщение, че до месец спиналната мускулна атрофия ще бъде включена в списъка с редките болести и това ще даде възможност да се покрива от касата единственото открито в света лечение за тази болест - инжектиране на препарата Nusinersen /или \"Спинраза\"/. На последвалата пресконференция обаче родителите обявиха, че искат да видят не обещания, а работещи решения, деца на лечение и адекватни грижи - рехабилитация, помощни средства. Посочиха, че от три години настояват за промяната и даване на възможност българчетата да се лекуват с Nusinersen, но едва сега под медиен и обществен натиск се дават някакви обещания. Посочиха, че всяко забавяне е от съществено значение. За пресконференцията бяха дошли родители на деца със спинална мускулна атрофия, които заради липсата на лечение в България вече са емигрирали в чужбина, за да осигурят живот за децата си. И описаха ефекта от лечението, което чуждите здравни системи им осигуряват безплатно, след като един от родителите сключи трудов договор в съответната страна и започне да се осигурява там...\" - в. \"Дневник\".Действията на прокурорите по делото на Десислава Иванчева също са във фокуса на медиите.\"Председателят на Върховния касационен съд Лозан Панов Прокурорската колегия на Висшия съдебен съвет да излезе със становище за действията на четирима обвинители, които в края на ноември се опитаха да саботират проверката по делото на Десислава Иванчева, наредена от Панов в спецапелативния съд. Тогава и.д. шефовете на двете спецпрокуратури Димитър Петров и Николай Найденов, висшият прокурор Илиян Рангелов и Тихомир Стоев от Апелативната специализирана прокуратура настояха съдиите да не предоставят материалите по казуса \"Иванчева\" на проверяващите от върховни магистрати. \"За такова предложение не само липсва правно основание. То представлява недопустим опит за институционално въздействие върху съда, нарушаване на конституционно установения баланс на държавната власт и върховенството на закона, груба намеса в съдебната независимост. Не на последно място целта му е опит да се осуети образувана по надлежния ред проверка на апелативния спецсъд. В своите Стандарти за независимостта на съдебната власт Висшият съдебен съвет посочва, че независимостта е основна ценност на съдебната власт, предпоставка за върховенството на закона и гаранция за справедлив процес. Тя трябва да се заслужи, отвоюва и охранява. Намирам, че това налага произнасянето на Прокурорската колегия на Висшия съдебен съвет\", пише Панов, съобщиха от кабинета му. Проверката в апелативния спецсъд откри нарушения. Съдийската колегия на ВСС обаче не се занима с тях, а си намери повод да даде Лозан Панов на съдебния инспекторат, което може да доведе и до отстраняването му от поста.\" - в. \"Сега\".\"В предложението на Панов се напомня, че със заповед на председателя на ВКС, издадена на основание чл. 114, ал. 1, т. 9 от Закона за съдебната власт, е извършена проверка на организацията на дейността на Апелативния специализиран съд (АСНС) по въззивни наказателни частни дела, образувани и разгледани по частни жалби и протести на прокуратурата, срещу определения на първоинстанционния съд, постановени по мерките за неотклонение на подсъдимите за подкуп Десислава Иванчева и Биляна Петрова. В деня на извършване на проверката - 29 ноември 2018 г., в писмо до Апелативния специализиран съд /АСпС/, изпратено от изпълняващите функциите административни ръководители на Специализираната прокуратура и на Апелативната специализирана прокуратура (АСП), на прокурор при ВКП и прокурор при АСП, се предлага делото да не бъде предоставяно на проверяващите съдии от Върховния касационен съд. \"За такова предложение не само липсва правно основание. То представлява недопустим опит за институционално въздействие върху съда, нарушаване на конституционно установения баланс на държавната власт и върховенството на закона, груба намеса в съдебната независимост. Не на последно място целта му е опит да се осуети образувана по надлежния ред проверка на Апелативния специализиран съд. В своите Стандарти за независимостта на съдебната власт Висшият съдебен съвет посочва, че независимостта е основна ценност на съдебната власт, предпоставка за върховенството на закона и гаранция за справедлив процес. Тя трябва да се заслужи, отвоюва и охранява. Намирам, че това налага произнасянето на Прокурорската колегия на Висшия съдебен съвет.\" - мотивира се председателят на ВКС.\" - в. \"Дневник\".Вестниците съобщава също за присъдата срещу кмета на Карлово Емил Кабаиванов.\"Районният съд в Пловдив осъди на три години условно с 4-годишен изпитателен срок Емил Кабаиванов, кмет на община Карлово. Със същото решение той е лишен от правото да заема длъжността \"кмет\" за срок от 4 години. Това съобщиха от пресцентъра на Съдебната палата в Пловдив. Кабаиванов е признат за виновен в това, че в периода от април 2013 г. до април 2014 г. в Карлово, в качеството си на кмет на Община Карлово, е присвоил пари в големи размери - общо 26 984,68 лева. Парите са на Общината, получени от нея по договор с МОСВ като безвъзмездна финансова помощ по ОП \"Околна среда 2007-2013 г.\", съфинансирана от Европейския фонд за регионално развитие и от Кохезионния фонд и са били предназначени за \"Доизграждане и модернизация на ГПСОВ и канализационна мрежа в Карлово\". Присъдата подлежи на обжалване и протест в 15-дневен срок пред Окръжен съд-Пловдив.\" - в. \"24 часа\".\"Кметът на Карлово и зам.-председател на СДС Емил Кабаиванов бе признат за виновен от Пловдивския районен съд за длъжностно присвояване на близо 27 000 лева. Управникът е осъден на 3 години условно с 4 години изпитателен срок, като съдът му забрани да заема длъжността \"кмет\" в следващите 4 години. Припомняме, че делото продължи около 2 години и се гледа на закрити врати. Съдебният процес започна първо в карловския съд, но съдиите там си дадоха отвод и делото беше преместено в Пловдив. При това положение съдебното следствие ще трябва да започне отначало и да бъдат изслушани отново всички свидетели и да се назначат нови експертизи. Кметът на Карлово е обвинен за присвояването на близо 27 000 лева при изпълнението на общински проект за изграждане на канализация и градска пречиствателна станция. Става дума за средтва собственост на Община Карлово, получени от нея по сключен между Министерство на околната среда и водите и Община Карлово договор за безвъзмездна финансова помощ по оперативна програма \"Околна среда 2007-2013г.\", съфинансирана от Европейския фонд за регионално развитие и от Кохезионния фонд за \"Доизграждане и модернизация на ГПСОВ и канализационна мрежа в гр.Карлово\". Европейските средставата са били връчени на Кабаиванов в качество му на кмет и са му поверени да ги пази и управлява. В случая - на трима негови познати, назначени като служители в звено за управление на проекта към общината. Като те фиктивно са били назначени, без да са ходили на работа. Защитникът на Кабаиванов обясни, че ще обжалва присъдата в предвидения 15-дневен срок.\" - в. \"Стандарт\".", "date": "2019.01.11", "title": "Протестът на превозвачите, Брендо и избора на изтребител, присъдата срещу кмета на Карлово… "}
{"url": "https://news.bg/int-politics/amerikanskite-darzhavi-ne-priznavat-vtoriya-mandat-na-maduro.html", "text": "Организацията на американските държави смята преизбирането на Николас Мадуро като президент на Венецуела за нелегитимно, предадоха информационните агенции. Припомняме, официално мандатът му започна на 10 януари.Позицията за непризнаване на мандата беше подкрепена от 19 члена на Постоянния съвет на организацията при 6 гласа против и въздържали се.Диалогът с участието на всички венецуелски политически сили е задължителен за постигането на национално помирение, се казва в официалната позиция на организацията.В документа се подчертава, че е необходимо да се координират условията за провеждане на нови избори, на които гражданите действително да изразят своята воля и да се постигне изход от сегашната криза.По-рано САЩ заявиха категорично, че не приемат за легитимен втория мандат на Мадуро. Парагвай скъса дипломатическите отношения с Венецуела. Перу на свой ред отзова временния си представител от Каракас и забрани на сто души от администрацията на Мадуро да влизат на перуанска територия.Европейският съюз изрази загриженост заради задълбочаващата се криза във Венецуела.\"Политическата, икономическата и социалната обстановка в страната продължават да се влошават, а кризата засилва влиянието си в региона\", - се казва в изявление на еврокомисаря по външната политика Федерика Могерини, цитирано от Дойче веле.В документа се казва още, че ЕС дълбоко съжалява, че призивът изборите да се проведат по демократичните стандарти е бил игнориран.", "date": "2019.01.11", "title": "Американските държави не признават втория мандат на Мадуро"}
{"url": "https://news.bg/world/bi-bi-si-spazvame-zakonite-na-vsyaka-strana-v-koyato-rabotim.html", "text": "В отговор на изявлението на Русия, че проверява публикации на Би Би Си за съответствие с руското законодателство, от медията заявиха, че екипите й работят съобразно законите на страните, в които са базирани.\"Като международна медия, Би Би Си работи в съответствие със законодателството на всяка страна, от която излъчва, включително Русия. Ние винаги сме готови да предоставим допълнителна информация за това как отразяваме едни или други събития, когато към нас се обърнат представители на съответните надзорни органи.\" - заяви представител на Би Би Си.В четвъртък руският медиен регулатор заяви, че материали на Би Би Си, за които твърди, че може да нарушават законодателството срещу екстремизма.Беше уточнено, че става дума за цитати на лидера на ИДИЛ Ал Багдади.На 21 декември 2018 г. руският медиен надзор заяви, че проверява телевизионния канал BBC World News и сайта на Би Би Си, в което беше констатирано, че руският канал RT нарушава правилата на професионалната обективност при работата си на Острова.", "date": "2019.01.11", "title": "Би Би Си: Спазваме законите на всяка страна, в която работим"}
{"url": "https://news.bg/world/merkel-pohvali-reshitelnostta-na-tsipras-za-makedoniya.html", "text": "Четири месеца след излизането на Гърция от последната ѝ спасителна програма, германският канцлер Ангела Меркел пристигна в Атина на двудневна визита, предаде БНТ.Това е първото й посещение в Гърция от 2014 година насам.Меркел е приветствала решителните действия на гръцкия премиер Алексис Ципрас за новото име на Република Македония. По думите ѝ, това позволява на Република Северна Македония да стане член на НАТО и на Европейския съюз.От своя страна, гръцкият министър-председател е посочил, че след близо пет години германският канцлер е в друга Гърция, която след много големи трудности е успяла да преодолее кризата и окончателно да излезе на пътя на развитието.Днес в програмата на Ангела Меркел са предвидени срещи с президента на Гърция и с лидера на опозицията.Гръцките власти забраниха протестите по време на престоя на германския канцлер в страната.", "date": "2019.01.11", "title": "Меркел похвали решителността на Ципрас за Македония"}
{"url": "https://news.bg/regions/komandosi-izlizat-na-protest-vav-voyvodinovo.html", "text": "Командоси излизат на протест във Войводиново в подкрепа на пребития военен Валентин Димчев, съобщи Нова телевизия.Протестиращите се обявяват срещу насилието. По информация на bTV в протеста ще се включат и спортни агитки. Мирен протест имаше и снощи, но той протече без напрежение. Припомняме, че , направил забележка на двама млади на пътя в пловдивското село Войводиново.Пострадалият командос  а  по хулигански подбуди.Инцидентът стана повод и за проверка и  ", "date": "2019.01.11", "title": "Командоси излизат на протест във Войводиново"}
{"url": "https://news.bg/bulgaria/pochina-zhurnalistat-velichko-skorchev.html", "text": "На 81 години почина журналистът журналистът Величко Скорчев - един от доайените на българската журналистика, първият водещ на сутрешен блок в българския телевизионен ефир, съобщи БНТ.Той е наричан \"бащата на сутрешните блокове\".На 18 септември 1990 година прозвучава за първи път сигналът на \"Добър ви ден\", в чието лице се превръща Величко Скорчев.Популярният сред поколения телевизионни зрители водещ е завършил археология. Посвещава 35 години на телевизията, 25 от които работи за БНТ.", "date": "2019.01.11", "title": "Почина журналистът Величко Скорчев"}
{"url": "https://news.bg/regions/sdruzhenie-pita-zashto-sofiya-otdelya-pari-da-stroi-za-vtori-pat-detski-gradini.html", "text": "От Национален инициативен комитет за качествена и иновативна образователна система изразяват недоволството си от програма на Проектобюджет 2019 на Столична община.От сдружението подчертават, че при този сериозен недостиг на места в столичните ясли и градини готови проекти за нови градини в най-натоварените райони не биват включени в сметките за следващата година.По думите им съществуват и общински парцели, които са отредени за детска градина, но там не се предприемат действия за строителство.Те изтъкват, че след пореден протест от общината са обещали, че ще търсят варианти за решаване на проблема.От организацията обясняват, че са имали среща със зам.-кмета по инвестиции и строителство Ирина Савина, която е заявила, че за да бъдат обсъдени кои обекти ще се строят през следващата година първо трябва да пристигнат предложенията от районните кметове.По думите им обсъждане с гражданите не е имало, а от общината заявяват, че ще се строят нови 15 детски градини. От инициативния комитет обаче обясняват, че 8 от тях са присъствали и в проектобюджета за миналата година. Те са категорични, че от общината се опитват да заблудят обществеността и затова не желаят да има обществено обсъждане за нови детски градини.Днес предстои обществено обсъждане на проектобюджета на Столична община и от сдружението се надяват да се вслушат в желанията и нуждите на гражданите.", "date": "2019.01.11", "title": "Сдружение пита защо София отделя пари да строи за втори път детски градини"}
{"url": "https://news.bg/int-politics/abe-podkrepi-mey-svetat-ne-iska-brekzit-bez-sdelka.html", "text": "Японският премиер Шиндзо Абе обясни, че светът не иска хаотичен Брекзит и че напълно подкрепя споразумението на британския премиер Тереза ​​Мей за оттеглянето от Европейския съюз, сега изправено пред поражение в парламента, съобщава \"Ройтерс\".Някои от водещите японски компании във Великобритания предупредиха, че Брекзит без сделка може да бъде катастрофа. След срещата си с Мей в Лондон, Абе коментира, че това е сценарий, който никой не иска да види.\"Япония има силна воля е да продължи да развива серизоно партньорство с Обединеното кралство, да инвестира повече в страната и да се радва на по-нататъшен икономически растеж заедно с Великобритания\", обясни японският премиер.\"Ето защо ние наистина се надяваме, че Брекзит без сделка ще бъде избегнат и всъщност това е желанието на целия свят\", допълни той.Японските фирми са похарчили повече от 46 милиарда британски лири във Великобритания, насърчавани от последователни британски правителства, откакто Маргарет Тачър им обеща благоприятна за бизнеса база, от която да търгуват в Европа.Бъдещето на Брекзит остава несигурно, с опции, вариращи от хаотично излизане от ЕС до друг референдум за членство, защото британските законодатели се очаква на 15 януари да отхвърлят сделката, която Мей постигна с ЕС през ноември.Абе е един от най-силните международни поддръжници на сделката на Мей за Брекзит, след ноември, когато двамата се срещнаха на Г-20 в Буенос Айрес през декември, за да се избегне \"липсата на сделка\" и да се гарантира прозрачност, предсказуемост и правна стабилност в процеса.\"Япония напълно подкрепя проекта за споразумение за оттегляне, изготвен между ЕС и премиера Мей, който предвижда преход, за да се гарантира правна стабилност за предприятията, които са инвестирали в тази страна\", обясни той.Въпреки това, инвеститорите се опасяват, че ако нейната сделка бъде отхвърлена, както се очаква, петата по големина икономика в света може да бъде потопена в хаотичен изход от най-големия търговски блок в света, което сериозно да наруши веригите за доставки.Британският бизнес министър Грег Кларк каза също, че Брекзит без сделка ще бъде катастрофа, а партньори като Япония се нуждаят от уверение, че това ще бъде избегнато. Мей обясни пред репортерите, че единственият начин да се избегне такъв сценарий е законодателите да подкрепят споразумението.Абе и Мей заявиха, че са обсъдили засилване на икономическите възможности за двете страни, след като японският лидер приветства интереса на Великобритания да се присъедини към всеобхватното и прогресивно споразумение за транс-тихоокеанско партньорство.", "date": "2019.01.11", "title": "Абе подкрепи Мей, светът не иска Брекзит без сделка"}
{"url": "https://news.bg/int-politics/sasht-zapochvat-da-izteglyat-voenna-tehnika-ot-siriya.html", "text": "Вашингтон започва да изтегля военно оборудване от Сирия в съответствие с  от тази страна, съобщава СиЕнЕн.Според техни източници, през последните няколко дни от Сирия е транспортирана първата партида \"наземно военно оборудване\". Телевизионният канал не уточнява за какъв вид техника става въпрос, както и къде и как са доставени.Те коментират, че както се очаква, американските сили първо ще се изтеглят от северната част на страната.Водещата роля в провеждането на операцията по изтеглянето е възложена на Централното командване на САЩ. Вече е определено кои кораби, самолети, хеликоптери и наземно оборудване ще бъдат включени в този процес. \"Повечето от необходимите средства вече са в региона\", допълва медията.", "date": "2019.01.11", "title": "САЩ започват да изтеглят военна техника от Сирия"}
{"url": "https://news.bg/politics/sidi-i-mareshki-s-vzaimni-obvineniya-za-tsiganski-simpatii.html", "text": "\"Направил съм си справка кой къде и как е гласувал. Във варненския квартал \"Максуда\" предимно са гласували за Веселин Марешки.\" С тези думи депутатът от ВМРО Александър Сиди коментира пред Нова телевизия обвиненията на Веселин Марешки, че Според Сиди Марешки се радва на голяма любов от страна на гетото в \"Максуда\".\"За разлика от него аз не говоря глупости, защото съм си направил справки\", подчерта той.Припомняме, че вчера Веселин Марешки обяви, че  а в селото гласували именно за ВМРО и това може да се провери по секциите. Красимир Каракачанов създал гетата.Александър Сиди изтъкна, че големият проблем на българската политика е, че Марешки е влязъл в нея и доставките на лекарства са спрели.По повод събарянето на незаконните постройки във Войводиново той подчерта, че многократно общината се е опитвала да ги узакони, но хората са отказвали.\"Не сме си затваряли очите, информирали сме администрацията и сме сезирали всички възможни органи през тези години\", допълни още Сиди.Депутатът от ВМРО посочи, че кметът на селото е подкрепен от друга политическа сила, а зам.-председател в общинския съвет е от ВМР.По повод думите на Красимир Кракачанов във Войводино, че циганите са станали много нагли, Сиди заяви, че вицепремиерът вече се е извинил.Депутатът от ВМРО подчерта още, че не може да се разчита комисията по дискриминация ще вземе адекватно решение по случая, тъй като представители от комисията имали снимки на маса със жалбоподателят от хасковското сдружение \"Единство\" Ачо Йорданов. ", "date": "2019.01.11", "title": "Сиди и Марешки с взаимни обвинения за цигански симпатии"}
{"url": "https://news.bg/int-politics/mnuchin-obyasni-che-sasht-strogo-shte-kontrolira-kompaniite-svarzani-s-deripaska.html", "text": "Министърът на финансите на САЩ Стивън Мнучин заяви, че администрацията на Тръмп строго ще контролира компаниите, свързани с руския олигарх Олег Дерипаска, въпреки решението от миналия месец да се облекчат ограниченията за фирмите, съобщава \"Ройтерс\".\"Министерството на финансите ще следи за това \"Ен+\" и \"Русал\" да изпълнят тези ангажименти. Ако тези компании не успеят да спазят условията, те ще се сблъскат с много реални и бързи последици, включително повторното налагане на санкции\", коментира Мнучин.Той разговаря с депутатите два дни след като демократите го помолиха да проведе брифинг за членовете на Парламента относно решението за санкции, едно от първите им действия, откакто партията пое контрола над камерата миналата седмица.Новоназначените лидери на демократите в седем комисии писаха на Мнучин, като се позоваха на отговорността си да контролират опитите на Русия да се намеси в изборите в САЩ и други \"враждебни действия\".Мнучин бе председател на националния финансов съвет за кампанията на президента Доналд Тръмп за 2016 г. Демократите ясно заявиха, че планират да разследват Русия и нейните възможни връзки с президентските избори през 2016 г.След брифинга, председателят на парламента Нанси Пелоси заяви пред репортери, че е \"загуба на време\" и критикува Мнучин, като някой, който просто чете от некласифицирано изявление.Мнучин коментира, че уважава Пелоси, но е \"шокиран\" от нейния коментар. Той каза, че е отговорил на въпроси на много членове.В писмото си председателите на комисии поискаха също да се отложи изпълнението на решението за облекчаване на санкциите. Няма индикации, че администрацията ще направи това.Министерството на финансите обяви на 20 декември, че ще премахне наложените през април санкции върху основните дейности на Дерипаска, включително алуминиевият гигант \"Русал\", компанията майка \"Ен+\" и енергийната компания \"ЕвроСиб Енерго\".Компаниите се съгласиха да се преструктурират, за да намалят дела на Дерипаска. Олигархът остава в списъка за санкциите.\"Една от целите на санкциите е да се промени поведението, а предложените дерогации на компаниите, които Дерипаска вече няма да контролира, показват, че санкциите могат да доведат до положителна промяна\", добави Мнучин.Законодателите биха могли да се опитат да приемат решение за неодобрение на решението на Министерството на финансите, но приемането ще изисква одобрението както на Парламента на Демократическото мнозинство, така и на Сената, където колегите на републиканците на Тръмп притежават мнозинството от местата и е малко вероятно да нарушат политиката му.На 26 декември, Белият дом се опита да успокои \"ужасеният\" Уолстрийт след атаката на Тръмп срещу ФЕД. , а президентът Доналд . Запитан дали службата на Джером Пауъл е в безопасност, икономическият съветник на Белия дом Кевин Хасет коментира: \"Да, разбира се, на 100%.\"", "date": "2019.01.11", "title": "Мнучин обясни, че САЩ строго ще контролира компаниите, свързани с Дерипаска"}
{"url": "https://news.bg/politics/gerb-zove-za-obedinenie-v-imeto-na-natsionalni-kauzi.html", "text": "Мирна и добра 2019 пожела заместник-председателят на ГЕРБ Цветан Цветанов.В декларация за старт на новия политически сезон той си пожела прагматизмът да заглуши популизма.По думите му ГЕРБ се гордеят с това, че възприемана като най-европейската партия у нас. Цветанов заяви, че си поставят задачата да имат 6 или повече депутати в Европейския парламент. ЕНП пък трябва да е първа политическа сила в ЕП.\"Пред Европа остават още предизвикателства\", каза още той. ГЕРБ ще инициира граждански диалог под надслов \"Европа в нашия дом\". \"Сега ГЕРБ управлява 130 общини\", похвали се Цветанов. За местния вот партията му си поставя амбицията за още повече кметове. По НПК,АПК,ГПК щяла да работи партията. Цветанов поясни, че от ГЕРБ ще се съсредоточат в развие законодателството за защита на домашното насилие, както и законодателството за електронното управление и електронната идентификация.Благодарение на приходната политика на кабинета можело да се преразпределя повече от хазната. Това пък означавало,че хората живеят по-добре.Промени в здравеопазването, предвиждат още управляващите. \"Нека сектор здравеопазване се превърне в природата за надпартиен диалог\", настоя Цветан Цветанов.По думите му се планират и модел за поддържането на програмата за саниране. От партията имат и мащабни строителни планове.Важно за ГЕРБ било обединението с името на национални каузи. Такава кауза той вижда в проблемите на транспортния бранш, които излезе на протест в Брюксел.Цветанов коментира и новогодишната реч на държавния глава като заяви, че Радев е препотвърдил нежеланието си да работи с избраните от народа. Той отново призова за национално единение.", "date": "2019.01.11", "title": "ГЕРБ зове за обединение в името на национални каузи"}
{"url": "https://news.bg/int-politics/duterte-samo-az-moga-da-kazha-che-episkopite-sa-kuchi-sinove.html", "text": "В последната си атака срещу католическите епископи, филипинският президент Родриго Дутерте се нахвърли с думи и конкретно призове духовниците хомосексуалисти да се покажат, съобщава \"Спутник\".\"Само аз мога да кажа, че епископите са кучи синове, по дяволите. Това е вярно, повечето от тях са хомосексуални\", обяви той в реч на церемония по откриването на училище в близост до столицата Манила. Дутерте коментира, че е бил сексуално малтретиран от свещеник като дете.Коментарът последва изказване на Дутерте в президентския дворец през декември, когато той призова за убийството на католическите епископи в страната, които според него са не повече от \"безполезни глупаци\".Освен това той нарече католическата църква \"най-лицемерната институция\", като твърди, че неговият Бог е различен от този, в който вярват католиците.Дутерте е кръстен и е католик, но нееднократно използва остри думи срещу епископите, които от своя страна често критикуват политиката му на репресии срещу наркотиците.През ноември 2018 г. Дутерте нападна епископ Пабло Вирджилио Давид от Калукан с думите, \"подозирам, че си на незаконни наркотици\".По-рано, филипинският президент нарече Бог \"глупав\" и \"кучи син\", като предложи, ако има \"един единствен свидетел\", който може да докаже Божието съществуване, а ако му покаже и селфи с него, той веднага ще се оттегли от длъжност.", "date": "2019.01.11", "title": "Дутерте: Само аз мога да кажа, че епископите са кучи синове"}
{"url": "https://news.bg/politics/karayancheva-pripomni-che-obvineniyata-nyamat-myasto-v-ns.html", "text": "През 2019 г. предстоят избори и от нас зависи да превърнем вота в оспорвано спортсменско състезание. Това заяви председателят на Народното събрание Цвета Караянчева в началото на откриването на парламентарната сесия.Тя пожела ползотворна и успешна 2019.Нека се стремим през тази година всички наши усилия и действия да бъдат градивни, конструктивни и дейността ни общополезна, водена от съзнанието за високата ни отговорност пред българските граждани, подчерта парламентарният шеф.Тя припомни, че тази година в страната ни ще се проведат избори за представители на Европейския парламент и за местната власт.Всичко това предполага политическо говорене и партийно противопоставяне, но от нас, хората в тази зала, зависи да превърнем вота не в повод за очерняне на опонента и за принизяване на постигнатото, а в оспорвано спортсменско състезание, изтъкна Караянчева.Председателят на парламента припомни думите на Петко Каравелов, а именно : \"взаимните обвинения нямат място тук\".В началото на парламентарния сезон от името на ПГ на ГЕРБ . В декларация за старт на новия политически сезон той си пожела прагматизмът да заглуши популизма.Лидерът на опозицията с думите, че за социалистите 2019 година ще сложи край на статуквото и началото на промяната в България и в Европа.", "date": "2019.01.11", "title": "Караянчева припомни, че обвиненията нямат място в НС"}
{"url": "https://news.bg/politics/siderov-iska-da-sprem-da-koziruvame-i-da-pravim-chudesa-v-es.html", "text": "Годината, в която влизаме, ще бъде историческа за Европа. Това заяви лидерът на \"Атака\" Волен Сидеров. Европа трябва да реши каква ще бъде, подчерта той.Лидерите на най-големите държави в Европа се провалиха, изтъкна националистът.През тази година той очаква сблъсък глобализъм - антиглобализъм, соросоизъм -здрави консервативни ценности. Не можело да ни се проповядва джендър идеологията.Ние имаме отговорността да посочим накъде ще върви България, заяви Сидеров.Отбор от хора, които ще защитават интереса на България иска с новия ЕП лидерът на Атака. Да се защитава нашият интерес, а не московски или анкарски интерес, настоява той.ЕС трябва да е съюз на отечествата, да е антиглобалистки съюз, по мнението му.Ще бъдем ли наблюдатели от задния ред, или участници в промените, пита Волен Сидеров. Той настоя да сме участници, а не да си пречим. Убеден е, че ако не си пречим, България може да направи чудеса.Предлагам през 2019 да спрем да козируваме, настоя атакистът.В национален план лидерът на националистите очаква мерки за повишаване на доходите на хората.Хайде да бъдем малко по-самостоятелни през тази година, настоя Волен Сидеров. Това е годината, в която ще се явим на изпит ставаме ли за политици или не, този изпит няма да има поправителна сесия, обърна се той към депутатите.", "date": "2019.01.11", "title": "Сидеров иска да спрем да козируваме и да правим чудеса в ЕС"}
{"url": "https://news.bg/int-politics/rusiya-mozhe-da-osvobodi-zadarzhanite-ukrainski-moryatsi.html", "text": "Русия може да освободи , заловени край бреговете на Крим, като част от сделка за размяна на затворници с Украйна по-късно тази година, съобщава \"Ройтерс\".Съединените щати и Европейският съюз призоваха Москва да освободи моряците, които са задържани в предварителния арест, след като Русия залови три кораба на украинския флот и комбинирания им екипаж през ноември.Русия заяви, че корабите са влезли в руски води нелегално. Украйна заяви, че двата малки кораба и влекач са заловени незаконно и обвини Русия във военна агресия.Неназованият дипломатически източник е цитиран от \"Известия\", като казва, че моряците ще бъдат съдени в Русия преди да бъде сключена сделката, но има много руснаци в Украйна, които могат да бъдат разменени.Не е определена дата за съдебния процес на моряците. Украинските моряци, задържани под стража, твърдят, че се считат за военнопленници, статут, отхвърлян от Москва.", "date": "2019.01.11", "title": "Русия може да освободи задържаните украински моряци"}
{"url": "https://news.bg/world/kitay-publikuva-snimki-ot-lunata.html", "text": "Китайска телевизия разпространи снимки от роувъра и космическия кораб \"Чанъе-4\", които по-рано този месец, информира АП.Снимките, разпространени от телевизия CCTV, показват лунохода Yutu-2 и кораба \"Чанъе-4\", който направи първото меко кацане на обратната страна на Луната в историята.Снимките са пристигнали във Въздушно-космическия контролен център в Пекин с помощта на сателит. Представители на космическата програма отбелязват, че мисията е успешна, тъй като се вижда придвижването на лунохода от кораба.Китай обяви днес, че мисията е пълен успех.", "date": "2019.01.11", "title": "Китай публикува снимки от Луната"}
{"url": "https://news.bg/politics/borisov-nastoyava-pred-tayani-paketat-mobilnost-1-da-se-razgleda-sled-evroizborite.html", "text": "Министър-председателят Бойко Борисов обсъди развитието на ситуацията около пакета \"Мобилност 1\" с председателя на Европейския парламент Антонио Таяни. Двамата проведоха телефонен разговор днес, съобщава МС.Предвид последното гласуване на текстовете по пакета в Комисията по транспорт и туризъм в Европейския парламент, на което два от трите доклада по пакета бяха отхвърлени, българският премиер настоя пред председателя Таяни да бъде обмислена възможността темата да бъде оставена за разглеждане от следващия парламент след евроизборите.Борисов определи като странен казуса, че има политическо споразумение между ръководителите на различните парламентарни групи в транспортната комисия, че трите доклада по пакета \"Мобилност 1\" са неразделна част един от друг, но в същото време няма логика отхвърлените доклади да влязат за гласуване в пленарна зала.\"Два пъти транспортната комисия и един път в пленарна зала евродепутатите отхвърлят спорните доклади по пакета \"Мобилност 1\" и с това показват, че текстовете са небалансирани и предизвикват недоволство както у тях, така и у редица страни-членки на ЕС\", коментира Борисов.​За да изрази всички резерви по отхвърлените доклади по пакета \"Мобилност 1\" и процедурите по гласуването им в пленарна зала на Европейския парламент, премиерът Бойко Борисов изпраща в Брюксел министъра на транспорта, информационните технологии и съобщенията Росен Желязков.Министърът ще представи всички аргументи на страната ни по темата на среща с председателя на Европейския парламент Антонио Таяни.По време на срещата Желязков още веднъж ще представи идеята на България разглеждането на пакета \"Мобилност 1\" да бъде оставено на следващия Европейски парламент.", "date": "2019.01.11", "title": "Борисов настоява пред Таяни пакетът \"Мобилност 1\" да се разгледа след евроизборите"}
{"url": "https://news.bg/int-politics/chetiri-sa-kandidaturite-za-generalen-sekretar-na-saveta-na-evropa.html", "text": "След изтичане на срока, в който държавите-членки могат да предложат кандидати за избор на следващ генерален секретар на Съвета на Европа, председателят на Комитета на министрите получи следните кандидатури:Комитетът на министрите ще интервюира четиримата кандидати отделно през март 2019 г. и ще вземе решение за окончателния списък на кандидатите, който ще бъде предаден на Парламентарната асамблея на Съвета на Европа.След това Парламентарната асамблея ще продължи с избора на следващия генерален секретар, който ще се проведе през юни 2019 г. Мандатът на новия генерален секретар започва на 1 октомври 2019 г.", "date": "2019.01.11", "title": "Четири са кандидатурите за генерален секретар на Съвета на Европа"}
{"url": "https://news.bg/crime/stolichni-politsai-spipaha-narkodilar-v-krachka.html", "text": "Полицаите в София спипаха в крачка и арестуваха 38-годишен наркодилър и неговата клиентка. Мъжът е хванат на 8 януари в хода на специализирана операция за противодействие на престъпления, свързани с наркотици.Към момента на ареста мъжът продавал дрога на жена на столичната улица \"Средна гора\".След ареста полицаите направили претърсване на жилището на дилъра, в което намерили различни по вид и с разнообразно съдържание разфасовки с наркотични вещества, както и електронна везна. След анализ се оказало, че мъжът имал в жилището си 1.32 грама марихуана, 0.60 грама амфетамин, 0.11 грама хероин, таблетки Ривотрил и 0.5 кубика Метадон.Мъжът и клиентката му първоначално са задържани за срок до 24 часа. След доклад на събраните материали в Софийската градска прокуратура, спрямо дилъра е повдигнато обвинение и той е задържан допълнително за срок до 72 часа.Жената, която искала да закупи дрогата, е разпитана в качеството на свидетел и освободена.", "date": "2019.01.11", "title": "Столични полицаи спипаха наркодилър в крачка"}
{"url": "https://news.bg/world/snegovalezhite-v-evropa-otneha-zhivota-na-16-dushi.html", "text": "Най-малко 16 души са загинали, след като силен снеговалеж продължава да създава сериозни проблеми в Европа, съобщават медии.Петима души са загинали в Западна Австрия, докато в Норвегия спасителните екипи все още не могат да открият телата на четирима скиори заради лоша видимост и снеговалеж. Смята се, че саВ Словакия планинари обявиха, че 37-годишен мъж е загинал при лавина.Германски град в провинция Бавария обяви извънредно положение заради обилния снеговалеж. Местните власти поискаха помощ от армията за почистване на покривите на обществени и частни сгради. Училищата са затворени от началото на седмицата, а железопътните услуги са спрени. Над 120 полета са отменени на летището в Мюнхен.Метеоролозите в Германия прогнозират още снеговалежи.В Холандия повече от 160 полета са отменени.Около 10 000 домакинства в Чехия са без електричество.Температурата в Гърция падна до -23 градуса по Целзий.", "date": "2019.01.11", "title": "Снеговалежите в Европа отнеха живота на 16 души "}
{"url": "https://news.bg/crime/patrulki-sas-spetsialni-skeneri-lovyat-kradeni-koli.html", "text": "Полицейски коли, оборудвани със специална техника, ще спомагат противодействието на крадени превозни средства. Това съобщиха на страницата си във \"Фейсбук\" от Областната дирекция на МВР в Бургас .Общо 23 патрулки от цялата страна са снабдени със скенери за идентифициране, чрез които ще бъде възможна справката в полицейската база данни в реално време.Обучени да използват новата придобивка са 80 служители на реда. Те са били запознати с най-новите техники за разкриване на крадени коли, с швейцарския опит в кантоналните полицейски управления на Нюшател и Женева, както и с работата с Шенгенската информационна система.", "date": "2019.01.11", "title": "Патрулки със специални скенери ловят крадени коли"}
{"url": "https://news.bg/int-politics/tayvan-zapochva-voenni-ucheniya.html", "text": "Въоръжените сили на Тайван започват първите си военни учения за годината следващата седмица, съобщава South China Morning Post.\"Ще се извършва стрелба от въздух, море и суша\", съобщава Десетия армейски корпус.Сценарият включва разработване на действия за отблъскване на нашествие на условен враг в района на град Тайчунг. Според военни източници, маневрите ще включват хеликоптери AH-64E Apache с ракети Hellfire, ракетната пускова установка Lei Ting 2000, предназначена за поразяване на човешка сила и техника при отблъскване на десант, както и артилерия.В същото време в Тайпе не свързват провеждането на текущите учения с последните изявления на президента на КНР Си Дзинпин.На 2 януари ръководителят на китайската държава говори за започване на преговори между Пекин и Тайпе по въпроса за мирното обединение, като предложи Тайван да приеме формулата \"една страна - две системи\".Този модел се прилага за Хонконг и Макао, които след преминаване към китайска юрисдикция получават специален административен статут и висока степен на автономия.\"Настоящите учения не са свързани с неотдавнашни изявления на Си Дзинпин и са планирани много преди това\", съобщават въоръжените сили.Китай губи контрол над Тайван след края на гражданската война през 1949 година. От 2008 до 2016 г., по време на управлението на партията Хоминдан, отношенията от двете страни на Тайванския проток се подобриха.Отношенията се влошиха след завръщането на власт на Демократичната прогресивна партия, оглавявана от Цай Инг-уен през май 2016 г. Тя отрече курса на предишните власти към сближаване с КНР и отказа да признае принципа за \"един Китай\".Коментирайки изявленията на Си Дзинпин, Цай отхвърли възможността за прилагане на формулата \"една страна - две системи\" и пътя на сближаване между двете страни.", "date": "2019.01.11", "title": "Тайван започва военни учения"}
{"url": "https://news.bg/health/edin-lichen-lekar-na-1400-dushi.html", "text": "На над 1400 души се пада един общопрактикуващ лекар. Това стана ясно от отговора на здравния министър Кирил Ананиев по време на парламентарния контрол.За 2018 година осигуреността на общопрактикуващите лекари е един на 1409 здравноосигурени лица. Сравнено със същия период на 2017 един общопрактикуващ лекар е обслужил 1396 здравноосигурени лица с непрекъснати здравноосигурителни права.Осигуреността на страната ни с общопрактикуващи лекари средно е 6,2 на 10 000 или еднаква с тази в Румъния и Германия, посочи министърът. По данни на Евростат над два пъти от тази в България е осигуреността с общопрактикуващи лекари в Белгия - 11,3. По-ниска е в Гърция и Полша. Най-висока е осигуреността в РЗОК - Плевен, на един общопрактикуващ лекар се падат 1072 здравноосигурени лица. В РЗОК - Добрич 1171 здравноосигурени лица и РЗОК - Видин 1210 здравноосигурени лица. Най-ниска е осигуреността в РЗОК - Разград.", "date": "2019.01.11", "title": "Един личен лекар на 1400 души"}
{"url": "https://news.bg/world/papa-frantsisk-v-balgariya-i-makedoniya-ot-5-do-7-may-i-v-rumaniya-ot-31-may-do-2-yuni.html", "text": "Папа Франциск ще посети Румъния за три дни от 31 май до 2 юни, обяви Ватиканът, цитиран от АФП.В съобщението на Ватикана се казва, че приветстват поканата на президента, държавните власти и Католическата църква в Румъния. Пояснява се, че ще посети балканската държава от 31 май до 2 юни през 2019 г.Допълва се, че по-късно ще бъдат разкрити подробности за програмата.Това ще е второто кратко посещение на 82-годишния аржентинец в региона. Франциск ще посети България и Македония от 5 до 7 май.През февруари той ще пътува до Абу Даби, а през март ще посети Мароко.Папата ще присъства на Световния ден на младежта в Парагвай през януари.Франциск заяви, че се надява да посети Япония и Мадагаскар през 2019 г.", "date": "2019.01.11", "title": "Папа Франциск в България и Македония от 5 до 7 май и в Румъния от 31 май до 2 юни"}
{"url": "https://news.bg/politics/yankov-obvini-gerb-che-gubyat-vreme-v-himerni-proekti-a-tsenite-rastat.html", "text": "Това да създавате непрекъснато някакви химерни проекти и да се отклонявате от истинските ангажименти е характерно за управлението ви. Това обвинение към енергийния министър Теменужка Петкова отправи червеният депутат Красимир Янков в парламента по време на първия парламентарен контрол за 2019 г.Щели сме да правим газов хъб \"Балкан\", за който нито е ясно как ще пълним, нито с какъв ресурс ще се изгражда, а хранилището \"Чирен\", където са реалните газови запаси за енергийното ни обезпечаване, сте сложили във фризера, критикува той енергийната политика на кабинета.\"Има договори за доставка на газ без реална близка перспектива за налични трасета за доставка. Какво е това? Некомпетентност или безотговорност? Според мен и двете\", изтъкна червеният депутат.Според него десетте години управление на ГЕРБ са тежък удар върху енергетиката ни - не е стартиран нито един стратегически проект, все по отчетливо се очертават дефицити и цените за бита и бизнеса растат.", "date": "2019.01.11", "title": "Янков обвини ГЕРБ, че губят време в химерни проекти, а цените растат"}
{"url": "https://news.bg/world/sasht-razvaliha-sdelkata-mezhdu-izrael-i-harvatiya-za-f-16.html", "text": "Израел е уведомил Хърватия, че САЩ са блокирали продажбата на изтребители Ф-16, информира ТАСС.Еврейската държава официално е уведомила Министерството на отбраната на Хърватия, че не могат да получат одобрението на САЩ за продажбата на 12 самолет F-16C/D Barak за 500 милиона долара.Информацията съобщи пред журналисти военният министър на Хърватия Дамир Кръстичевич след разговори с генералния директор на военното министерство на Израел Уди Адам и с началника на отдела за износ на оръжия към министерството Мишел Бен.\"\", каза Кръстичевич пред националната телевизия на Хърватия и поясни, че министерството е предложило на правителство да приеме съответните решения. Министърът добави, че Загреб не губи от решението.От своя страна Адам коментира, че в настоящата ситуация Хърватия не може да повлияе на изхода.Министър-председателят на Хърватия Андрей Пленкович заяви, че правителството ще отмени сключеното по-рано споразумение с Израел за закупуване на самолети. Така окончателно се потвърждава, че сделката няма да се осъществи.През миналата година беше съобщено, че Израел продава остарели изтребители Ф-16 на Хърватия. Става въпрос за 12 Ф-16 за 500 милиона долара. Пленкович обяви, че самолетите ще обезпечат потребностите на въоръжените сили на Хърватия и на военната авиация за минимум 25 г., а стойността на техниката няма да надхвърли 50 милиона долара на година в течение на 10 г.Гърция, Южна Корея, Швеция и САЩ участваха в търга в Хърватия за подмяна на остарелите руски МиГ-21.Администрацията на Тръмп недоволства от Израел заради добавени електронни системи на самолетите израелско производство като част от усилията да убеди Хърватия да купи изтребителите. САЩ вярват, че Израел несправедливо е спечелил от действията, защото самолетите са американски и се предполага, че не трябва да се продават на трета страна без одобрението на Вашингтон.", "date": "2019.01.11", "title": "САЩ развалиха сделката между Израел и Хърватия за Ф-16"}
{"url": "https://news.bg/curious/zhivotospasyavashtata-hrana-ot-koyato-90-ot-horata-ne-yadat-dostatachno.html", "text": "Ако ви предложат суперхрана, която ще ви накара да живеете по-дълго, бихте ли се заинтересували? Естествено, тя намалява шансовете за инфаркти и инсулти, както и за доживотни заболявания като диабет тип 2.Тя също така помага за поддържане на сваляне на теглото, кръвното налягане и холестерола.Трябва да се спомене, че тя е евтина и широко достъпна в супермаркета.Фибрите - това не е най-сексапилното нещо на света, но голямо проучване изследва колко фибри трябва да ядем, като е установило, че те имат огромни ползи за здравето.\"Доказателствата вече са поразителни и това е промяна на играта, така че хората трябва да започнат да правят нещо по въпроса\", коментира един от изследователите, проф. Джон Къмингс, пред Би Би Си.Фибрите е добре известно, че спират запека, но ползите им за здравето са много по-широки от това.Изследователите, които са от Университета в Отаго в Нова Зеландия и от Университета в Дънди, посочват, че хората трябва да ядат минимум 25 грама фибри на ден. Ала те наричат това \"адекватно\" количество за подобряване на здравето и казват, че има още по-големи ползи при прием на повече от 30 грама фибри.Един банан тежи около 120 грама, но това не са чисти фибри. Ако се извади всичко останало, включително всички естествени захари и вода, остават само около 3 грама фибри.Повечето хора по света ядат по-малко от 20 грама фибри на ден.А във Великобритания по-малко от един човек на всеки 10 възрастни яде 30 г фибри на ден.Средно жените консумират около 17 г, а мъжете - 21 г на ден.Фибрите могат да бъдат намерени в плодовете и зеленчуците, някои зърнени закуски, хляб и тестени храни, които използват пълнозърнесто брашно, варива като боб, леща и нахут, както и ядки и семена.Илейн Ръш, професор по хранене в Технологичния университет в Окланд, дава пример за достигането на 25-30 грама фибри на ден: овесени ядки - 9 гр фибри, дебела филия кафяв хляб - 2 грама, чаша варена леща - 4 грама фибри, сварен без премахване на горния слой картоф - 2 фибри, моркови - 3 грама фибри, ябълка с кората - 4 грама фибри, банан - 3 г.Ала тя уточнява: \"Не е лесно да се увеличат фибрите в диетата.\"Проф. Къмингс е съгласен. \"Това е голяма промяна за хората\", посочва той и допълва: \"Това е доста сериозно предизвикателство.\"Препоръчва се замяна на белия хляб, тестените изделия и ориза с пълнозърнести техни версии. Избор на зърнени закуски с високо съдържание на фибри, като овесени ядки.В проучването се посочва, че ако 1000 души преминат от диета с ниско съдържание на фибри (по-малко от 15 грама), към такава с високо съдържание на фибри (25-29 грама), това ще предотврати 13 смъртни случая и шест случая на сърдечно заболяване.", "date": "2019.01.11", "title": "Животоспасяващата храна, от която 90% от хората не ядат достатъчно"}
{"url": "https://news.bg/int-politics/frantsiya-kaza-na-iran-vednaga-da-spre-s-balistichnite-raketi.html", "text": "Франция призова Иран незабавно да спре всички дейности, свързани с балистични ракети, които могат да носят ядрени оръжия, след като Техеран заяви, че може да достави два спътника в орбита през следващите седмици, съобщава \"Ройтерс\".\"Франция припомня, че иранската ракетна програма не е в съответствие с Резолюция 2231 на Съвета за сигурност на ООН\", заяви говорителката на външното министерство Агнес вон дер Мул.\"Иран незабавно да прекрати всички дейности, свързани с балистични ракети, предназначени да носят ядрени оръжия, включително тестове, използващи технология за балистични ракети.\"Вон дер Мул реагира на коментари на президента Хасан Рохани, който заяви, че два сателита ще бъдат изпратени в космоса чрез ракети, произведени от Иран.", "date": "2019.01.11", "title": "Франция каза на Иран веднага да спре с балистичните ракети"}
{"url": "https://news.bg/int-politics/rusiya-predvizhda-obstrel-na-grazhdanski-samoleti-ako-narushavat-granitsite-y.html", "text": "В целия цивилизован свят има правила кога се разрешава взривяването на граждански самолети с пътници на борда, които нарушават въздушната граница на страната. Това заяви пред \"Известия\" ръководителят на Бюрото на военно-политическите анализи Александър Михайлов по повод проекта за правителствено постановление, разработено от военното министерство на Русия.Документът е на ниво междуведомствено съгласуване. Отбелязва се, че обстрелването на самолетите-нарушители ще става само тогава, когато умишленото взривяване на самолета може да предизвика екокатастрофа, масова смърт на хора или повреждане на стратегически обекти.Преди подобен обстрел руските въоръжени сили неколкократно ще предупреждават за своите намерения.\"В САЩ след 11 септември към този въпрос има жестоко отношение. Ако самолетът бъде отвлечен, дори взривен - лъжа ли ще бъде\", заяви експертът.Според Михайлов, документът съответства на реалността и той може да внесе яснота във вече съществуващи нормативни разпоредби. Военният политолог напомни, че ако самолет незаконно пресече руската граница, той се съпровожда от руските Военнокосмически сили и може да бъде принудително свален.Освен това, ако има достоверна информация, че на борда се намират терористи и самолетът не реагира на опита да бъде предотвратено неговото навлизане в територията на страната, по него ще бъде открит огън.\"Документът действително е нужен, защото военните, които дежурят край зенитните оръдия и комплекси, следят на кормилото на бойните самолети, трябва да знаят, че законът е на тяхна страна. Че няма да бъдат възпрепятствани и затворени за това, че защитават интересите на своята страна\", заяви експертът.Той допълни, че проектът трябва да бъде приет след консултации с други силови ведомства и производители на руски авиационни съоръжения: ФСБ, Министерството на промишлеността и търговията, Росавиация и др. заинтересовани структури на Русия.", "date": "2019.01.11", "title": "Русия предвижда обстрел на граждански самолети, ако нарушават границите й"}
{"url": "https://news.bg/tourism/37-ot-balgarite-izbirat-luksozni-hoteli-prez-zimata.html", "text": "37% от българските граждани, които пътуват в рамките на страната, са избрали за почивката си или бизнес срещата си луксозни хотели с 4 или 5 звездни. Това сочат данни на Националния статистически институт (НСИ) за местата за настаняване в България за месец ноември 2018 година.Според данните през ноември миналата година в 4 и 5-звездните хотели са реализирани 37.3% от нощувките на българи и 69.1% от нощувките на чужденците. За равносметка, през предишния месец октомври , а 34.5% от нощувките в тези хотели са били на българи.Спрямо статистиката през ноември в местата за настаняване с 3 звезди са осъществени 21.6% от нощувките на чужди граждани и 31.5% - на българи, докато в останалите места за настаняване (с 1 и 2 звезди) те са съответно 9.3 и 31.2%.През предпоследния месец на 2018 година в страната са функционирали 1 844 места за настаняване с над 10 легла - хотели, мотели, къмпинги, хижи и други места за краткосрочно настаняване. Броят на стаите в тях е 54.1 хил., а на леглата - 109.8 хиляди.В сравнение с ноември 2017 г. общият брой на местата за настаняване, функционирали през периода, както и на леглата в тях се увеличават с по 3.2%.Въпреки по-големия брой места за настаняване, НСИ отчита спад в реализираните нощувки. Общият брой на нощувките във всички места за настаняване, регистрирани през ноември 2018 година, е 684.6 хиляди, което е с 3.7% по-малко в сравнение със същия месец на предходната година. Най-голямо намаление на нощувките - с 10.2% - се наблюдава в местата за настаняване с 1 и 2 звезди.Броят на пренощувалите лица в местата за настаняване през ноември 2018 година намалява с 0.2% в сравнение със същия месец на 2017 година и достига 371.1 хиляди. Регистрирано е намаление с 2.9% при чуждите граждани и увеличение с 0.9% при българите. Българските граждани, нощували в местата за настаняване през ноември 2018 г., са 273.2 хил. и са реализирали средно по 1.8 нощувки. Чуждите граждани са 97.9 хил. и са реализирали средно по 2.0 нощувки.Общата заетост на леглата в местата за настаняване през ноември 2018 г. е 21.4%, като намалява с 1.5% в сравнение с ноември 2017 година. Най-висока е заетостта на леглата в хотелите с 4 и 5 звезди - 27.2%, следват местата за настаняване с 3 звезди - 22.7%, и с 1 и 2 звезди - 14.6%.Приходите от нощувки през ноември 2018 г. достигат 38.1 млн. лв., или с 1.9% повече в сравнение с ноември 2017 година. Регистрирано е увеличение на приходите от български граждани с 3.9%, докато тези от чужди граждани намаляват с 0.7%.", "date": "2019.01.11", "title": "37% от българите избират луксозни хотели през зимата"}
{"url": "https://news.bg/economics/treys-grup-otrichat-obvinenie-na-ninova.html", "text": "Часове след декларацията, прочетена от лидера на БСП Корнелия Нинова от парламентарната трибуна, че  без обществена поръчка, от \"Трейс Груп Холд\" изпратиха своя отговор до медиите.На финала на отговора си към лидера на опозицията Корнелия Нинова от компанията припомнят, че са потърсили своите права по повод други изказвания през 2018 г., уронващи престижа им.Припомняме, думите на Нинова бяха: \"Докато хилядите български семейства получиха честитки за Коледа с по-скъп ток, 5 фирми получиха огромен коледен подарък - над 1 милиард лева за строителство на магистрали. Тези пари се раздадоха извън закона без обществени поръчки.Време е да се назоват имената на олигархическите обвързаности. 1 милиард и 350 млн. лв за пътно строителна техника за получили \"Хидрострой\", \"Трейс Груп\", \"Пътстрой 92\", \"Главболгарстрой\", \"ПСТ Груп\". Вярно ли е, че вече има преведени аванси на тези фирми?\".Отговорът на \"Трейс Груп Холд\" АД е, че те са публична компания и всичките им договори за възлагане и изпълнение на строителни обекти, както и финансовата информация, са обществено достъпни. Те уточняват, че са изпълнители на поръчки в сферата на строителството.\"Какви са процедурите за реализирането на обектите, за които се изразходва публичен ресурс, какви са правилата - решават политиците. Ние, като строители, искаме да има ясни правила, прозрачни процедури и практики, които гарантират изпълнението на обектите, качествено и в срок\", заявяват от строителната фирма.\"Трейс Груп Холд\" АД няма действащи договори с държавното предприятие \"Автомагистрали\" ЕАД. \"Трейс Груп Холд\" АД не е подизпълнител на \"Автомагистрали\" ЕАД, пишат от компанията.Ето и пълният текст на техния отговор:ДоСлужителите на \"Трeйс Груп Холд\"АДАкционерите на \"Tрейс Груп Холд\" АДМедиитеОТНОСНО: Декларация от името на ПГ \"БСП за България\", произнесена от председателя на парламентарната група на БСП Корнелия Нинова в началото на новия политически сезон от трибуната на Народното събрание на 11.01.2019 г.Уважаеми дами и господа,Уважаеми журналисти,В политическото си слово председателят на БСП Корнелия Нинова от трибуната на Народното събрание коментира: \"Докато хилядите български семейства получиха честитки за Коледа с по-скъп ток, 5 фирми получиха огромен коледен подарък - над 1 милиард лева за строителство на магистрали. Тези пари се раздадоха извън закона без обществени поръчки.Време е да се назоват имената на олигархическите обвързаности. 1 милиард и 350 млн. лв за пътно строителна техника за получили \"Хидрострой\", \"Трейс Груп\", \"Пътстрой 92\", \"Главболгарстрой\", \"ПСТ Груп\". Вярно ли е, че вече има преведени аванси на тези фирми?\"С настоящото писмо се възползваме от правото си на отговор и Ви информираме, че:* \"Трейс Груп Холд\" АД е публична компания - всички наши договори за възлагане и изпълнение на строителни обекти, както и финансовата информация са обществено достъпни. В защита на нашите акционери, които са български и чуждестранни физически и юридически лица, ние сме длъжни по Закон да предоставяме пълна, навременна и вярна информация.* \"Трейс Груп Холд\" АД е компания, която извършва дейности в сферата на строителството, ние сме изпълнители. Какви са процедурите за реализирането на обектите, за които се изразходва публичен ресурс, какви са правилата - решават политиците. Ние, като строители, искаме да има ясни правила, прозрачни процедури и практики, които гарантират изпълнението на обектите, качествено и в срок.Относно конкретното питане на г-жа Нинова, отправено от трибуната на Народното събрание, за да няма \"замитане под килима\", което винаги ражда лавина от недоразумения и тежки имиджови щети, Ви информираме, че* \"Трейс Груп Холд\" АД няма действащи договори с държавното предприятие \"Автомагистрали\" ЕАД* \"Трейс Груп Холд\" АД не е подизпълнител на \"Автомагистрали\" ЕАД.Бихме искали да Ви информираме, че за обявените обществени поръчки за изграждане и рехабилитация на пътна инфраструктура през 2017 г. от АПИ, Холдингът участва в 21 тръжни процедури, отстранени сме на 10 позиции. Единственият обект, който ни е възложен, е \"Изграждане на обходен път на град Ахелой, част от първокласен път I-9 Слънчев бряг - Бургас\", на стойност 23 млн. и 200 хил. лв. Обектът стана част от Републиканската пътна мрежа през м. юни 2018 г., завършихме го 4 месеца преди срока по договор, и още не е изплатен.През 2018 г. на обявените от АПИ обществени поръчки за Калотина - Софийски околовръстен път на стойност 141 млн. лв. и Калотина - Храбърско на стойност 117 млн. лв. сме отстранени.От нас се изисква огромна отговорност към достоверността на информацията - както Ви е известно, при публичните компании има висока степен на контрол и регулация, гарантиращи прозрачност.В заключение, в интерес на нашите акционери, на нашите служители и на обществеността, Ви информираме, че през 2018 г. предприехме законови действия срещу лица, физически и юридически, които си позволиха пряко или косвено да уронят доброто име, престижа и търговската репутация на компанията чрез разпространяване и внушаване на неверни и заблуждаващи твърдения. Ние сме длъжни да защитим репутацията и интересите си.Вярваме, че, спазвайки принципите на журналистическата етика, ще публикувате написаното без редакторска намеса!11.01.2019 г. С уважениеСофия инж. БОЯН ДЕЛЧЕВ, изп. директор", "date": "2019.01.11", "title": "\"Трейс Груп\" отричат обвинение на Нинова"}
{"url": "https://news.bg/world/germanskata-politsiya-publikuva-video-s-atakata-sreshtu-kraynodesniya-politik.html", "text": "Германската полиция публикува записите от охранителни камери, които показват извършеното по-рано , информира АП.Властите продължават да издирват извършителите на нападението.Видеото, разпространено от полицията в Бремен, е 1 минута. То е от две охранителни камери.Местният лидер на \"Алтернатива за Германия\" Франк Магниц беше нападнат в понеделник.На видеото се вижда трима души да следват Магниц. Единият от тях изненадва депутата отзад и го удря в главата. Политикът пада на земята, а нападателите напускат мястото на атаката.От крайнодясната партия обявиха, че нападението е с политически мотиви. Полицията заяви, че разследва случая. Първоначално партията съобщи, че Магниц е бит с пръчка и е ритан, докато е лежал на земята.", "date": "2019.01.11", "title": "Германската полиция публикува видео с атаката срещу крайнодесния политик"}
{"url": "https://news.bg/int-politics/kraynata-desnitsa-v-germaniya-zagovori-za-dexit-izlizane-ot-es.html", "text": "Крайнодясната германска партия \"Алтернатива за Германия\" провежда конгрес от днес, за да реши дали да подкрепи излизане на Германия от Европейския съюз в тяхната предизборна кампания за предстоящите избори за Европейски парламент. Това става в момент, когато Брекзит вече разтърсва Общността, отбелязва \"Франс прес\".Членовете на антиимиграционната партия провеждат 4-дневен конгрес, за да утвърдят манифест за изборите на 23 май, когато се очаква популистки и националистически партии и движения да се представят силно в цяла Европа.Ако партийният актив реши да приеме плана за \"Dexit\", \"Алтернатива за Германия\" ще отвори още един фронт в битката си срещу основните политически партии в Германия, тъй като разбива още едно табу, след като вече открито постави под въпрос културата на страната за изкупление и съжаление от стореното през Втората световна война.Стъпка към превръщането в партия, подкрепяща Dexit, също така ще я върне към корените ѝ - \"Алтернатива за Германия\" беше основана през 2013 г. върху антиевропейска платформа, въпреки че след това тя промени фокуса, като отстоява антиимиграционна идеология.Но подобен ход все пак може да се окаже рискован в страна, която все още е до голяма степен проевропейска, а и самата \"Алтернатива за Германия\" също е разделена от радикалното предложение да постави 2024 г. като дата за излизането на Германия от Европейския съюз.Според стратегията от 58 страници за предизборната кампания на партията, която ще бъде обсъдена на конгреса, \"Алтернатива за Германия\" ще настоява, че ЕС \"се развива в недемократична структура\".Ако не се извършат реформи, за да се решат проблемите през следващите пет години, \"тогава ще бъде необходимо излизане на Германия или организирано разпадане на Европейския съюз и създаването на нова европейска икономическа общност\".Сред реформите, които \"Алтернатива за Германия\" иска да види, е Европейски парламент, съставен от максимум 100 депутати в сравнение с повече от 700 евродепутати сега.Ала предложенията срещат опозиция дори от водещи членове на \"Алтернатива за Германия\", включително нейният водещ кандидат за евроизборите - Йорг Мьойтен.", "date": "2019.01.11", "title": "Крайната десница в Германия заговори за \"Dexit\" (излизане от ЕС)"}
{"url": "https://news.bg/crime/sadyat-za-izmama-s-imot-chsi-to-ot-libiyskiya-sluchay.html", "text": "Окръжната прокуратура в Бургас предаде на съд частния съдебен изпълнител Тотко К. Според обвинението той е нарушил служебните си задължения при извършване на действия по изпълнително дело, с цел да набави имотна облага.Става въпрос за сделка с апетитен имот в несебърското село Емона.Въпреки че случаят е от 2007 и 2008 година, името на частния съдебен изпълнител - Тотко К. - съвпада с името на съдебния изпълнител, който е замесен в случая с либийския танкер. Интересното е, че обвинението на прокуратурата е внесено днес, когато частният съдебен изпълнител стана особено актуален покрай либийския казус, застрашаващ държавата ни и с международен скандал.По-рано днес от прокуратурата също съобщиха, че са започнали  на плавателния съд.News.bg не разполага с официално потвърждение от страна на прокуратурата, че става въпрос за едно и също лице. Справка в регистъра на Камарата на частните съдебни изпълнители в България потвърждава - има вписано само едно лице ЧСИ с това име - Тотко Дончев Колев, с помощник ЧСИ Кремена Тоткова Колева.Спрямо обвинението в периода от 11 декември 2007 до 14 май 2008 година в качеството си на ЧСИ Тотко К. е нарушил служебните си задължения при извършване на действия по изпълнително дело. Същият издал постановление на 14 май 2008 г. за възлагане на недвижим имот на взискателя И.И., без да изпрати писмо до Служба по вписвания в Несебър с искане за възбрана върху поземлен имот, находящ се в землището на село Емона.На 12 февруари 2008 година обвиненият извършил опис на същия поземлен имот, без да е налице наложена възбрана на имота към момента на извършване на опис. Към този момент не била извършена и проверка на собствеността, като в постановлението за възлагане на недвижим имот от 14 май 2008 г. вписал същия поземлен имот, който е собственост на Община Несебър, като собственост на длъжника Б.Б.От тези действия на обвинения настъпили значителни имуществени и неимуществени последици, възлизащи в размер на 584 955 лева, каквато е пазарната стойност на имота.Заседанието по случая ще се проведе на 14 януари.Припомняме, скандалът с \"пленения\" либийски танкер стана публичен в края на миналата година от разследване на \"Биволь\", но доби повече популярност в първите дни на годината.От страна на българските институции казусът бе коментиран само от министрите и , които заявиха, че макар и случаят да е притеснителен, той е търговски спор между частни лица и българската държава не е страна по случая. Обратното обаче говори фактът, че частният съдебен изпълнител, намесен в спора - Тотко Колев - е бил придружен от представители на \"Гранична полиция\" и \"Морска администрация\" към момента на свалянето на екипажа от плавателния съд.Междувременно от компанията \"Булгаргеомин\" ЛТД ДЗЗД изразиха  в позиция, разпратена и до медиите. Компанията уверява, че действията им са изцяло законни и разполагат с документи за това, а създалата се ситуация била клеветническа кампания от либийска страна.", "date": "2019.01.11", "title": "Съдят за измама с имот ЧСИ-то от либийския случай"}
{"url": "https://news.bg/world/zaev-si-osiguri-mnozinstvo-za-ratifitsirane-na-konstitutsionnite-promeni.html", "text": "Правителството на премиера на Македония Зоран Заев си осигури необходимото парламентарно мнозинство за окончателното приемане на четири конституционни поправки, които ще променят името на страната от Бивша югославска република Македония на Северна Македония.Това обяви говорител на управляващата партия, цитиран от Македонската информационна агенция, пише гръцкият вестник \"Катимерини\".Според разпространената информация управляващият Социалдемократически съюз на Македония и опозиционната партия БЕСА, водена от Билал Касами, постигнаха споразумение преди заседание за гласуване на промените.В четвъртък Заев заяви пред журналисти в Скопие, че все още не си е осигурил подкрепата на 2/3 от депутатите в 120-местния парламент или 80 депутати.", "date": "2019.01.11", "title": "Заев си осигури мнозинство за ратифициране на конституционните промени"}
{"url": "https://news.bg/world/iran-obvini-sasht-v-isteriya-zaradi-yadrenoto-sporazumenie.html", "text": "САЩ са изпаднали в истерия след оттеглянето си от ядреното спразумение и неспособността си да му намерят алтернатива. Това се казва в изявление на Бахрам Газеми, говорител на иранското външно министерство, цитиран от АФП. Той коментира Майк Помпео, в която яростно се коментира иранската политика в региона. САЩ няма да позволят на Иран да превърне Сирия в следващия Ливан и ще работи с партньорите си за \"изгонването на всички ирански войници\" от Сирия, каза топдипломатът.Иранският външен министър Мохамед Джавад Зариф по-късно коментира обявената от САЩ среща за Близкия изток, която трябва да се проведе в Полша през февруари, като \"антиирански цирк\". Припомняме, че това е поредна иранска атака срещу САЩ за последните дни. Министърът на петрола на Иран Биджан Занганех обяви, че санкциите на САЩ срещу страната му са \"напълно незаконни\" и Техеран няма да ги спазва. Занганех, говорейки на съвместна пресконференция в Багдад с иракския министър на петрола Тамер ал Гадибан, настоя, че Иран няма да обсъжда обема или дестинацията на своя износ на петрол, въпреки че той остава под санкциите на САЩ.От своя страна Гадибан заяви, че Ирак все още не е постигнал споразумение с Иран за разработване на съвместни нефтени находища. Той също така посочи, че спадът на световните цени на петрола е спрял и че той очаква те да започнат да се покачват постепенно.Американският президент Доналд Тръмп изтегли САЩ от международното ядрено споразумение за иранската ядрена програма през май 2018 г. и възобнови санкциите срещу Техеран.Ислямската република е в списъка със спонсори на тероризма. ", "date": "2019.01.11", "title": "Иран обвини САЩ в истерия заради ядреното споразумение "}
{"url": "https://news.bg/regions/prelivaneto-na-reka-veleka-ogranichi-dvizhenieto-po-patya-ahtopol-sinemorets.html", "text": "Временно е ограничено движението за леки автомобили по път III-9901 Ахтопол - Синеморец.Това съобщиха от АПИ. Мярката е наложена поради преливането на река Велека.Припомняме, че  Велека заля пътя за Синеморец. Тогава движението на автомобили под 3,5 тона отново бе ограничено, а шофьорите на тежкотоварни автомобили трябваше да преминават с повишено внимание.", "date": "2019.01.11", "title": "Преливането на река Велека ограничи движението по пътя Ахтопол - Синеморец"}
{"url": "https://news.bg/regions/bez-intsidenti-priklyuchi-protestat-vav-voyvodinovo.html", "text": "Без инциденти приключи във Войводиново, предаде Агенция \"Фокус\". Обявеният като мирен протест е завършил мирно. Дълги колони от автомобили са се образували при изтеглянето на участниците. Все още не е ясно дали в събота и неделя ще има нови протести. Полицейското присъствие в района остава засилено. Припомняме, че причина за поредния протест е жестокият побой с ритници на командос от българската армия от младежи, които живеят в махалата.Командосът им направил забележка за това, че създават опасност на пътя и в отговор те го  го довели в безпомощно състояние.Трети пореден ден в циганската махала . Премахнати са половината от незаконните постройки в циганската махала на пловдивското село Войводиново, съобщи БНТ.По време на митинга в центъра на селото жандармерия пази ромската махала, за да се избегне евентуално напрежение.Припомняме, още в началото на седмицата обитателите на махалата се изнесоха при близки и роднини.", "date": "2019.01.11", "title": "Без инциденти приключи протестът във Войводиново "}
{"url": "https://news.bg/world/tramp-nyama-da-obyavi-izvanredno-polozhenie-vednaga-izchakva-kongresa.html", "text": "Американският президент Доналд Тръмп няма да обяви извънредно положение веднага. Той изчаква последните действия нa конгресмените. Това обяви самият той пред журналисти, цитиран от Washington post.  заяви той. Това обяви той след дни на спекулации с обявяването на мярката, която би му позволила да заобиколи Конгреса, за да може да се започне строеж на стената по границата с Мексико. Тръмп бе обявил, че е готов и на безкраен шътдаун и не се притеснява от последиците. Държавният глава се завърна от посещението си на американско-мексиканската граница в щата Тексас, като обяви потока от нелегални имигранти за \"нашествие\".Тръмп също така повтори желанието си да изгради гранична стена, твърдейки, че САЩ \"не могат да бъдат в безопасност\" без нея.Президентът нападна както лидерите на демократите в Сената и Камарата на представителите (Чък Шумър и Нанси Пелоси), така и администрацията на предшественика си Барак Обама. Той заяви, че те не са наясно колко сериозно е положението на южната граница и не са изградили стената по-рано. Правителството в САЩ частично не работи вече в продължение на три седмици, като лидерът на малцинството на демократите в Сената Чък Шумър и председателят на Камарата на представителите Нанси Пелоси отказват да изпълнят искането на президента за осигуряване на 5,7 млрд. долара за строителство на стената.Президентът проведе масирана медийна офанзива срещу демократите, като направи телевизионно обръщение към към нацията по-рано тази седмица и отмени посещението си на Световния икономически форум в Давос, като изтъкна като причина \"непреклонността на демократите относно граничната сигурност\".Шумър и Пелоси отговориха на речта на Тръмп с призива да се спре безсмисленият шътдаун, докато текат преговорите около финансирането на правителството и да не се държат като заложници 800 000 федерални служители, които в момента са в неплатен отпуск или работят без заплащане вече повече от 20 дни след началото на шътдауна. Междувременно, икономически съветник на президента сравни шътдауна за въпросните служители с неочаквана ваканция. По думите му, когато сагата с финансирането приключи, те ще се върнат на работа и ще им бъде платено. Това обяви Кевин Хасет. Според него, може да се каже, че тези неочаквани почивни дни са добре дошли за служителите по това време на годината - те и без това си взимат поччивка по празниците, а сега не е нужно да ползват годишния си платен отпуск. В същото време започнаха протести на държавни служители с искане за слагане край на шътдауна. пък от своя страна обяви засилване на охраната по нефтопроводите и складовете за горива с цел намаляване на кражбите, които се превръщат в национален проблем. ", "date": "2019.01.11", "title": "Тръмп няма да обяви извънредно положение веднага, изчаква Конгреса "}
