{"url": "https://news.bg/bulgaria/kamenarov-podava-ostavka-kato-generalen-direktor-na-bnt.html", "text": "Константин Каменаров подава оставка като генерален директор на БНТ. Това е заявил той, цитиран от \"24 часа\". В сряда е заседанието на Съвета за електронни медии, на което членовете трябва да решат кога ще прекратят правомощията му.Според източници от БНТ Каменаров ще подаде оставка и ще си тръгне веднага.Тогава СЕМ бързо трябва да избере временно изпълняващ длъжността на генералния директор, който ще управлява 3 месеца до насрочване на нов конкурс.Сред имената, които вече били обсъждани, са Уляна Пръмова, която е шеф на новините в БНТ, изпълнителният директор Симеон Касабов, както и членовете на управителния съвет в медията Валери Запрянов и Василена Матакева., Каменаров беше признат за виновен по обвинението, че е шофирал с 1.6 промила алкохол в кръвта. Софийският градски съд потвърди изцяло присъдата на Районния съд, като решението е окончателно и не подлежи на обжалване.Влиза в сила наложеното наказание от 1 година и 3 месеца \"лишаване от свобода\" с 3 години изпитателен срок и 600 лева глоба.По тази причина Каменаров е длъжен да напусне поста на генерален директор на БНТ, защото по закон членовете на управата на националната телевизия не могат да бъдат осъждани, без значение дали става въпрос за ефективно или условно наказание.Той беше хванат да шофира пиян късно вечерта през юни 2016 г. Тогава той беше спрян за полицейска проверка, а пробата му с дрегер отчела 1.6 промила.В края на 2017 г. Софийският районен съд му наложи условна присъда от година и три месеца затвор, 600 лева глоба, както и отнемане на шофьорската му книжка за година и половина. Той обжалва съдебния акт пред Софийския градски съд.Процесът по обжалването беше  заради ангажименти или заболявания на Каменаров или адвоката му. Последното отлагане обаче предизвика отзвук, защото стана ясно, че докато е бил болен, Каменаров всъщност е бил в командировка в Брюксел.", "date": "2019.04.23", "title": "Каменаров подава оставка като генерален директор на БНТ"}
{"url": "https://news.bg/world/islyamska-darzhava-publikuva-snimka-i-video-s-atentatorite-ot-shri-lanka.html", "text": "ДАЕШ (\"Ислямска държава\") публикува снимка, която според терористичната организация показва седемте атентатори самоубийци в Шри Ланка, информира \"Таймс ъв Израел\".На снимката се виждат седем мъже един до друг, а зад тях флагът на групировката. Предполага се, че е направена преди атаките.По-рано днес , при които загинаха повече от 320 души, а над 500 пострадаха. Властите обвиняват В съобщението групировката твърди, че \"приблизително 1000\" души са ранени и убити при атаките. Организацията изброява имената на атентаторите.", "date": "2019.04.23", "title": "\"Ислямска държава” публикува снимка и видео с атентаторите от Шри Ланка"}
{"url": "https://news.bg/int-politics/favoritat-za-nov-shef-na-evropeyskata-komisiya-iska-da-blokira-severen-potok-2.html", "text": "Кандидатът за поста председател на Европейската комисия Манфред Вебер обеща да положи максимални усилия за блокирането на реализацията на проекта \"Северен поток-2\".\"Нуждаем се от повече независимост от руския газ. Като ръководител на Европейската комисия аз ще използвам всички механизми, за да блокирам \"Северен поток-2\", подчерта той в интервю за полското издание Polska Times.Проектът \"Северен поток-2\" предвижда строителството на две тръби с общ капацитет от 55 млрд. куб. метра годишно от бреговете на Русия, по дъното на Балтийско море до Германия. Предвижда се новият газопровод да бъде завършен до края на 2019 г. Той ще преминава през териториалните води или изключителните икономически зони на страните, разположени по бреговете на Балтийско море - Русия, Финландия, Швеция, Дания и Германия.Проектът се изпълнява от компанията Nord Stream 2, чийто единствен акционер е \"Газпром\". Европейските партньори - Shell, OMW, Engie, Uniper и Wintershall - обещаха да финансират \"Северен поток-2\" общо с 50 процента, т. е. по 950 млн. евро за всяка компания. \"Газпром\" ще осигури останалата половина от средствата - 4,75 млрд. евро. Общата стойност на проекта се оценява на 9,5 млрд. евро.Срещу проекта активно се противопоставят Украйна, която се страхува да не загуби приходите си от транзита на руски газ, и редица европейски страни, включително Полша, Латвия и Литва, а също така и САЩ, които рекламират своя втечнен природен газ в Европейския съюз.Германският канцлер Ангела Меркел нееднократно е отбелязвала, че Берлин разглежда проекта \"Северен поток-2\" като търговски, но същевременно свързва неговото изпълнение със запазването на транзита на руски газ през Украйна.", "date": "2019.04.23", "title": "Фаворитът за нов шеф на Европейската комисия иска да блокира \"Северен поток-2\""}
{"url": "https://news.bg/energy/valentin-nikolov-s-nastoyashtite-tehnologii-ne-mozhem-da-se-spravim-bez-aets-belene.html", "text": "\"В бъдеще основните енергийни източници ще бъдат възобновяеми, ядрени и газови. Трябва да се намери баланс между трите източника. С настоящите технологии не можем да се справим без АЕЦ \"Белене\". Нуждаем се от различни типове източници на енергия. Трябва да има разнообразие\".Това заяви пред bTV новият председател на комисията по енергетика в парламента и депутат от ГЕРБ Валентин Николов. Той бе управител на АЕЦ \"Козлодуй\".В близко време ще бъдат прекратени договорите с американските централи в \"Марица-изток\". Преговорите вече са прекомерна държавна помощ. Това е констатирано от Европейската комисия, но тя е дала възможност на българската държава да прекрати тези договори, обясни Николов.Според Николов, единият от вариантите е да се прекрати едностранно договора и да се върви към арбитраж, а другият да се споразумеят двете страни.Прекратяването на договора ще доведе до глътка въздух за Фонда за енергийна сигурност, смята още Валентин Николов. \"Не мисля, че ще се стигне до арбитражен съд, но дори и това да стане, държавата вече е натрупала достатъчно опит и ще можем да защитим нашите интереси\", категоричен беше Николов.", "date": "2019.04.23", "title": "Валентин Николов: С настоящите технологии не можем да се справим без АЕЦ \"Белене\""}
{"url": "https://news.bg/world/netanyahu-obeshta-da-krasti-grad-na-imeto-na-tramp-na-golanskite-vazvisheniya.html", "text": "Премиерът на Израел Бенямин Нетаняху обяви, че ще кръсти град на Голанските възвишения на името на президента на САЩ Доналд Тръмп, пише \"Таймс ъв Израел\".Нетаняху заяви, че възнамерява да кръсти общност на Голанските възвишения на името на президента Доналд Тръмп.Преди няколко седмици По време на обиколка на Голанските възвишения със семейството си Нетаняху отбеляза, че е необходимо да се отблагодарят на държавния глава на САЩ като кръстят общност на негово име.Ще поставя този въпрос пред правителството за одобрение скоро, каза той.През март Тръмп официално призна суверенитета на еврейската държава над Голанските възвишения, превзети по време на Шестдневната война през 1967 г. През 1981 г. Израел ги анексира.", "date": "2019.04.23", "title": "Нетаняху обеща да кръсти град на името на Тръмп на Голанските възвишения"}
{"url": "https://news.bg/int-politics/fbr-razsekreti-svidetelstva-za-byagstvoto-na-hitler-v-arzhentina.html", "text": "Федералното бюро за разследване (ФБР)  за \"бягството\" на Адолф Хитлер в Аржентина през 1945 г.Според публикуваните материали един от служителите на ФБР е съобщил, че фюрерът на Третия райх е достигнал до Южна Америка с подводница, а шестима високопоставени аржентински държавни служители му осигуряват убежище - ранчо в южните части на Андите.Отбелязва се, че информациите са достигнали до директора на ФБР Едгар Хувър, но ръководството на бюрото ги е счело за \"непълни\" и е решило, че е невъзможно да продължи издирването на Хитлер въз основа на тази информация.Първият доклад датира от 21 септември 1945 г. Според официалната версия Адолф Хитлер се е самоубил на 30 април 1945 година в бункера си в Берлин при перспективата да бъде заловен от настъпващите войски на червената армия.", "date": "2019.04.23", "title": "ФБР разсекрети свидетелства за бягството на Хитлер в Аржентина"}
{"url": "https://news.bg/world/iskat-da-se-priznae-za-nezakonna-privatizatsiyata-na-fabrikata-na-poroshenko.html", "text": "Лидерът на социалистическата партия на Украйна Илия Кива е подал съдебен иск за признаване незаконна приватизацията на Бонбонената фабрика \"Карл Маркс\" в Киев на действащия президент на Украйна Петро Порошенко, съобщи ТАСС.Припомняме, по-рано бе подаден иск срещу Порошенко за приватизацията на Приватбанк на украинския бизнесмен Игор Коломойски.\"Като лидер на соцпартията, разбирайки отзивите на съпартийците си и народа на Украйна, подавам съдебен иск за незаконна приватизация на фабриката за сладкарски изделия, която според мен, е открадната от народа на Украйна\", заяви в ефира на телевизия NewsOne.Кива каза, че искал да подаде иска след изборите, тъй като сега има \"надежда за прозрачност и трябва да бъде разгледана\". Фабриката, която сега се казва Roshen, задължително трябва да бъде върната на народа, заяви той.През 1996 г. киевската сладкарска фабрика на името на Карл Маркс влезе в корпорация Roshen, която принадлежи на Петро Порошенко. При встъпването си в длъжност Порошенко обеща да продаде всичките си бизнес-активи. Въпреки това до сега Порошенко е бенефициент на корпорацията и на други компании.", "date": "2019.04.23", "title": "Искат да се признае за незаконна приватизацията на фабриката на Порошенко"}
{"url": "https://news.bg/bulgaria/pavlova-nyamam-hotel-v-ispaniya-poredna-opashata-lazha-na-oponentite-mi.html", "text": "Или Парис Хилтън ми е направила подранил великденски подарък, или Доналд Тръмп е решил да ми завещае Trump International Hotel and Tower - това са единствените начини да съм се сдобила с хотел, без да подозирам!Така бившият министър на европредседателството и настоящ депутат Лиляна Павлова опроверга твърдения, че притежава хотел. Тя написа това в профила си във \"Фейсбук\". Такива твърдения се завъртяха в онлайн издания и социалните мрежи. Според тях, Павлова е собственик на хотел в Испания. Цитират се дори местни медии, но без конкретни издания. Явно политическите ми опоненти съвсем се изчерпаха с аргументите, след като единственото, което им остава, е да измислят поредната опашата лъжа, пише още Павлова.Павлова е седма в листата на ГЕРБ за евроизборите. Припомняме, че властта през последните месеци се тресе от набиращ сила имотен скадал, известен като \"Апартаментгейт\". Досега скандалът с апартаментите на властта струва оставките на:- Цветан Цветанов от парламента;- Цецка Цачева като правосъден министър;- зам.-министър Ваня Колева;- зам.-министър Красимир Първанов;- Делян Добрев като народен представител;- зам. областния управител на София Томи Николов;- оставка подаде и зам.-министър Александър МанолевВпоследствие в скандала с евтините апартаменти бяха замесени и други - председателят на антикорупционната комисия Пламен Георгев, който не декларирал тераса от 186 квадратни метра, част от апартамента му. Срещу него започна разследване от главния прокурор Сотир Цацаров, а БСП поискаха и неговото отстраняване от органа.Освен Георгиев прокуратурата ще проверява още председателя на Върховния касационен съд (ВКС) Лозан Панов и заместник главния прокурор и председател на Националната следствена служба Борислав Сарафов.Отделно от \"Артекс\" в конфликта беше замесена и министърът на туризма Николина Ангелкова. По-рано днес бившият вицепремиер Валери Симеонов обяви, че министър от кабинета също е закупил жилище на много ниски цени.Вчера стана ясно и, че в скандала е замесен и вицепремиерът Красимир Каракачанов заради апартамент в кв. \"Възраждане\".Междувременно, Върховна касационна прокуратура в електронния сайт ПИК със заглавие \"Сензационно разследване на ПИК: Семейството на Елена Йончева с три къщи на морето. Усвоени 400 000 лева европари.\"", "date": "2019.04.23", "title": "Павлова: Нямам хотел в Испания, поредна опашата лъжа на опонентите ми "}
{"url": "https://news.bg/world/sasht-predstavyat-plana-si-za-blizkiya-iztok-sled-ramazana.html", "text": "Джаред Къшнър, зет на президента на САЩ Доналд Тръмп, обяви, че ще представи дългоочаквания мирен план за Близкия изток след Рамазанa, информира АФП.На форум на списание \"Тайм\" Къшнър отбеляза, че се е надявал да представят плана в края на миналата година, но тогава израелският премиер Бенямин Нетаняху свика предсрочни избори и все още е необходимо време за формиране на коалиция.Той поясни, че ще са необходими сериозни компромиси от израелците и палестинците.По думите му стратегията се фокусира предимно върху това \"как да направим живота на палестинците по-добър\" и \"как да гарантираме сигурността на Израел\".Рамазанът приключва на 4 юни.", "date": "2019.04.23", "title": "САЩ представят плана си за Близкия изток след Рамазана"}
{"url": "https://news.bg/crime/do-chetvartak-mestan-tryabva-da-si-plati-garantsiyata-reshi-sadat.html", "text": "Лютви Местан трябва да плати паричната си гаранция в размер на 10 000 лева до четвъртък. Това реши на свое заседание състав на Окръжния съд в Кърджали, съобщават от институцията, цитирани от Нова телевизия.Припомняме, по-рано бе съобщено, че Лютви Местан обжалва паричната си гаранция и забраната да напуска страната. Обжалването бе внесено заедно с документите по делото.С решението си магистратите оставиха без уважение жалбата на лидера на ДОСТ. Съдът прие, че при вземане на мярката за неотклонение, органът на досъдебното производство е взел предвид степента на обществена опасност на деянието, доказателствата срещу обвиняемия, семейното и имущественото му положение, възрастта и други данни за личността му.Според съдийския състав има достатъчно доказателства за съпричастността на политика към катастрофата, при която загина 6-месечно бебе. Определението на съда е окончателно.", "date": "2019.04.23", "title": "До четвъртък Местан трябва да си плати гаранцията, реши съдът"}
{"url": "https://news.bg/world/irlandskiyat-prezident-na-pogrebenieto-na-ubitata-zhurnalistka.html", "text": "Ирландският президент Майкъл Хигинс и външният министър Саймън Ковини ще присъстват утре на погребението на убитата в Лондондери, Северна Ирландия,  предаде \"Морнингстар\". Хиляди се очаква да почетат траурната церемония. Приятели на МакКий настояха, че виновните за убийството трябва да получат справедливи наказания. Според тях, случилото се е точно убийство, а не случайност. Припомняме, че северноирландската полиция арестува жена във връзка с убийството на журналистката.57-годишна жена е задържана в съответствие със Закона за борба с тероризма. През уикенда полицията Преди няколко часа републиканската и поднесе извинение на семейството и приятелите на журналиста.", "date": "2019.04.23", "title": "Ирландският президент на погребението на убитата журналистка "}
{"url": "https://news.bg/curious/zhena-v-oae-se-sabudi-po-chudo-sled-27-godini-v-koma.html", "text": "Жена от Обединените арабски емирства (ОАЕ), която е била тежко ранена в пътнотранспортно произшествие през 1991 г., е успяла чудотворно да се възстанови след излизането от 27-годишна кома.Мунира Абдула, която е била на 32 години по време на инцидента, е претърпяла тежка мозъчна травма, след като колата, в която е пътувала, се е ударила с автобус, докато е била на път към училището на сина ѝ, за да го вземе от там.Омар Уебаир, който тогава е бил на четири години, е седял на задната седалка на превозното средство заедно с нея, но е останал невредим, тъй като майка му го прегърнала точно преди инцидента.Абдула, която е била возена от зет си, е останала сериозно ранена, но през миналата година е дошла в съзнание в германска болница.Омар е разкрил за инцидента и за напредъка на майка си след години на лечение в интервю за базирания в ОАЕ вестник The National.\"Никога не съм се отказвал от нея, защото винаги съм имал чувството, че един ден тя ще се събуди\", посочи Омар пред изданието.\"Причината, поради която споделих нейната история, е да кажа на хората да не губят надежда за своите близки; не ги смятайте за мъртви, когато са в такова състояние\", добави той.\"Майка ми седеше с мен на задната седалка. Когато видя задаващата се катастрофа, тя ме прегърна, за да ме защити от удара\", уточни Омар.Той е останал невредим, като е имал само синина на главата, но майка му в продължение на часове не е получила медицинска помощ.Впоследствие Абдула е откарана в болница, а по-късно е била прехвърлена в Лондон. Там тя е била обявена, че се намира във вегетативно състояние - неконтактна, но в състояние да усеща болка.След това тя била върната в Ал Аин, град в ОАЕ на границата с Оман, където е живеела, и е местена в различни медицински заведения в съответствие със изискванията на застраховката.Тя е останала там в продължение на няколко години, като е била хранена през тръба и е останала жива. Тя е била подложена на физиотерапия, за да се гарантира, че мускулите ѝ няма да атрофират от липсата на движение.През 2017 г. на семейството е било предложено да бъде отпуснато финансиране от правителството в Абу Даби, за да бъде преместена в Германия.Там тя е претърпяла няколко операции, за да се коригират силно съкратените мускули на ръцете и краката, и е получила лекарства, които да подобрят състоянието ѝ, включително будността ѝ.Година по-късно синът ѝ е влязъл в спор в болничната ѝ стая, което като че ли накарало майка му да се раздвижи.\"Тя издаваше странни звуци и аз продължих да призовавам лекарите да я прегледат, те казаха, че всичко е нормално. След това, три дни по-късно се събудих от звука на някой, който се обръщаше към мен по име. Това беше тя! Тя мълвеше името ми, летях от радост; в продължение на години мечтаех за този момент, а името ми беше първата дума, която тя каза\", разказа Омар.Тя постепенно е станала по-контактна, а сега може да чувства болка и да разговаря до някаква степен.Има само няколко случая на хора, дошли в съзнание след няколко години - и дори тогава възстановяването може да бъде продължително.Един забележителен случай на възстановяване е случаят с Тери Уолис, американец, който е участвал в автомобилна катастрофа, когато е бил на 19 години, и се е възстановил драматично след прекарани 19 години в почти вегетативно състояние. Смяташе се, че той е успял да възстанови мозъчна тъкан.Бившият световен шампион от Формула 1 Михаел Шумахер претърпя тежка травма на главата при ски инцидент във Франция през 2013 г. Той беше поставен в медицински предизвикана кома в продължение на шест месеца, преди да бъде преместен в дома си в Швейцария, за да продължи лечението му.", "date": "2019.04.23", "title": "Жена в ОАЕ се събуди по чудо след 27 години в кома"}
{"url": "https://news.bg/bulgaria/zhelyazkov-obsadi-satrudnichestvoto-s-natsionalniya-bord-po-turizam.html", "text": "Конкретни предложения за взаимно сътрудничество.Това обсъди министърът на транспорта, информационните технологии и съобщенията Росен Желязков на работна среща с изпълнителния директор на Националния борд по туризъм Полина Карастоянова и заместник-председателя на Управителния съвет на борда Мартин Захариев. Това съобщиха от пресцентъра на министерството. Основен акцент бе поставен върху възможността пред София за кандидатстване за европейска столица за интелигентен туризъм през 2020 година.Представителите на Националния борд по туризъм подчертаха, че за тази инициатива ще бъде търсено партньорство и от страна на Министерството.България е сред първите 10 държави по свързаност и високо качество на интернет в Европа. Освен това съотношението между цена и качество на интернет също поставя страната ни на челни позиции в ЕС.Желязков заедно с ръководството на най-голямата работодателска организация в сферата на туризма се обединиха около мнението, че развитието на транспортната инфраструктура трябва да бъде погледнато и от гледна точка на туристическия бранш.По този повод те обсъдиха отдаването на концесия на летището в Балчик, което ще даде възможност за разгръщането на потенциала на Северното Черноморие. ", "date": "2019.04.23", "title": "Желязков обсъди сътрудничеството с Националния борд по туризъм "}
{"url": "https://news.bg/world/prodalzhavat-protestite-v-alzhir.html", "text": "Продължават протестите в Алжир, предадоха световните информационни агенции. В тях участват предимно студенти. Те са скандирали призиви за оставка на правителството. Напрежението в страната все още не стихва, въпреки оставката на президента Бутефлика. Държавният глава се оттегли преди две седмици след 20 години на власт, принуден от армията и седмици на протести от предимно по-млади алжирци, искащи промяна.Протестите, които започнаха на 22 февруари и бяха до голяма степен мирни, продължават, тъй като мнозина искат премахването на целия елит, който управлява Алжир след независимостта от Франция през 1962 г. Те също искат наказания и съд за хора, които смятат за корумпирани.Бутефлика е заменен от Абделкадер Бенсала, ръководител на горната камара на парламента, като временен президент за 90 дни до провеждането на президентски избори на 4 юли.Стотици хиляди протестираха в петък с искане на оставка на Бенсала и други висши държавни служители., някои от които близки до бившия президент Бутефлика, бяха арестувани като част от разследването срещу корупцията. ", "date": "2019.04.23", "title": "Продължават протестите в Алжир "}
{"url": "https://news.bg/int-politics/politik-ot-rodniya-grad-na-hitler-podade-ostavka-zaradi-rasistko-kam-migrantite-stihotvorenie.html", "text": "Заместник-кметът на родния град на Адолф Хитлер подаде оставка след публикуването на стихотворение за имиграцията, чиито художествени образи бяха определени от канцлера на Австрия като \"отвратителни, нечовешки и дълбоко расистки\", пише британският в. \"Гардиън\".Кристиан Шилхер, който е заместник-кмет на Браунау ам Ин, е публикувал стихотворението си във великденското издание на местен вестник, свързан с неговата крайнодясна Партия на свободата.Стихотворението с оригинално заглавие на немски език Die Stadtratte (Nagetier mit Kanalisationshintergrund), грубо се превежда като \"Градски плъх\" (Гризач с произход в канализацията).Заглавието е игра на думи, препращащи към категоризацията \"лице с мигрантски произход\", обикновено използвана в немскоезичните медии и правителствена кореспонденция за граждани от етнически малцинства или смесени раси.Разказвачът за гризача в стихотворението съветва мигрантите да се интегрират или \"бързо да се махат\".Австрийският канцлер Себастиан Курц настоя Партията на свободата, с която неговата Народна партия е в коалиция, да се дистанцира от \"отвратителното\" стихотворение, докато лидерът на социалдемократите Памела Ренди-Вагнер каза, че то ѝ напомня езика на националсоциалистическата пропаганда.Първоначално Шилхер се защитаваше, казвайки, че стихотворението му е било създадено, за да \"провокира, но да не обижда или мрази\", като се извини за \"исторически зареденото\" сравнение между човешките същества и плъховете.Тази сутрин австрийският вицеканцлер и лидер на Партията на свободата Хайнц-Кристиан Щрахе потвърди, че Шилхер е подал оставка заради стихотворението.Въпреки че Хитлер наистина е оприличил политическите си врагове на плъхове четири пъти в манифеста си \"Моята борба\", някои анализатори на крайната десница в Австрия заявиха, че са по-обезпокоени от идеите на социалния дарвинизъм, прозиращи зад стиховете.", "date": "2019.04.23", "title": "Политик от родния град на Хитлер подаде оставка заради \"расистко\" към мигрантите стихотворение "}
{"url": "https://news.bg/bulgaria/zaharieva-balgarskiyat-narod-se-opalchi-na-omrazata-rasizma-i-ksenofobiyata.html", "text": "България и българският народ се опълчиха на омразата, расизма и ксенофобията.Това заяви вицепремиерът и министър на външните работи Екатерина Захариева.Тя направи изявлението на откриването на ритуалната седерна вечеря - началото на еврейския празник Песах, на която външният ни министър е домакин за втора поредна година.Сред гостите бяха представители на религиите у нас, българската общественост и дипломатическия корпус.Това съобщиха от пресцентъра на Външно министерство.В години, когато за съжаление виждаме растящ национализъм, прояви на ксенофобия и език на омразата, имаме нужда от повече подобни инициативи, посочи Екатерина Захариева.Захариева изрази радостта си от налагането на традицията за подобна вечеря, организирана от МВнР, и направи равносметка на начинанието.Година след като се събрахме за пръв път отново всички заедно, България вече е пълноправен член на Международния алианс за възпоменание на Холокоста. Това показва, че нашето правителство, народ и общество избраха да се наредят сред онези страни, които се опълчват на омразата, расизма и ксенофобията\", каза тя. \"Ние сме решени да учим децата си на история, за да може черните страници в нея никога да не се повторят\", подчерта министър Захариева.Нека помним, не забравяме и бъдем толерантни, пожела в заключение Екатерина Захариева.Ако досега борбата с езика на омразата и антисемитизма беше дело само на еврейската общност, днес МВнР, министър Захариева, Георг Георгиев, българската дипломация и държавата обединиха усилията си,Това заяви председателят на Организацията на евреите в България \"Шалом\" Александър Оскар.Той призова да отстояваме своите демократични ценности.", "date": "2019.04.23", "title": "Захариева: Българският народ се опълчи на омразата, расизма и ксенофобията. "}
{"url": "https://news.bg/crime/povdignaha-obvineniya-na-18-godishna-za-dve-krazhbi.html", "text": "Районна прокуратура-Казанлък повдигна обвинения на 18-годишната А.К. за две кражби. Кражбите са извършени на 16-ти и 20-ти април.При първата момичето откраднало от офис на фирма портмоне с 300 лв., а при втората - мъжки портфейл с документи и 350 лв.Установено е, че обвиняемата е извършила и още 3 кражби в периода от 31 януари до 13 февруари. Те са на обща стойност 3 259 лв. Две от кражбите са на портмонета, а третата е от кутия за събиране на помощи за болен.Момичето е задържано за 72 часа.Предстои да бъде внесено искане за постоянен арест спрямо обвиняемата.", "date": "2019.04.23", "title": "Повдигнаха обвинения на 18-годишна за две кражби "}
{"url": "https://news.bg/world/dvama-bratya-ot-bogato-semeystvo-v-osnovata-na-atakite-v-shri-lanka.html", "text": "Двама братя са извършили две от самоубийствените атаки в хотели в Шри Ланка на Великден, което е част от, при които , съобщиха източници от полицията пред АФП.Братята, синове на богат търговец на подправки от Коломбо, са се взривили, докато гостите са се редили на опашка за закуска в хотелите Shangri-La и Cinnamon Grand, поясниха източниците.Представителите добавиха, че се е провалила атака в четвърти хотел и това е помогнало на полицията да установи ислямистката група, обвинявана за атаките.Братята, чиито имена не се разкриват, са били на възраст в края на 20-те си години. Те са ръководили \"семейна клетка\", каза разследващ служител.Но не е ясно дали са имали връзки с другите нападатели, ударили три хотела и три църкви.Двамата са ключови членове на ислямистката групировка National Thowheed Jamath (Нешънъл Таухид Джамаат), която е, добави представителят.ДАЕШ (\"Ислямска държава\") , но властите обвиняват National Thowheed Jamath.По-рано днес , че първите резултати от разследването на атентатите в страната показват, че те са извършени като отмъщение за нападението срещу джамиите в Крайстчърч.В събота единият от братята направил резервация в хотел Cinnamon Grand, а другият в Shangri-La. На следващата сутрин, буквално по същото време, те отишли на великденската закуска в бюфетите на двата хотела и взривили носените от тях раници с експлозиви, разкри разследващият.Друга бомба беше взривена в ресторант на намиращия се в близост хотел Kingsbury. Минути преди това подобни експлозии унищожиха три църкви. Разследващите не знаят дали братята са били в контакт с другите нападатели.Друг атентатор се настанил в четвърти луксозен хотел в Коломбо в събота. Не е ясно дали е имало проблеми с експлозивите или екстремистът си е променил решението. Но след експлозията в Shangri-la служители в неназования хотел станали подозрителни и мъжът бил проследен до жилище край столицата. Той се взривил при сблъсък с полицията. Двама минувачи са загинали.Това, което видяхме от охранителните камери, е, че всички атентатори самоубийци са носили много големи раници. Изглежда са били самоделни устройства, направени в страната, обясниха източниците.До момента са задържани най-малко 40 души. Не е известно къде са родителите на двамата братя.Единият от братята е използвал фалшиви документи при резервацията си в хотела, а другият е дал истинския адрес, което е отвело полицията до фамилния дом в търговски район на Коломбо.Когато специалните части отишли в къщата, съпругата на единия брат детонирала експлозиви. Тя загинала с двете си деца.Разследващите вярват, че става въпрос за терористична клетка, ръководена от едно семейство. Те са имали парите и мотивацията. Вярва се, че са повлияли и на други роднини.Трима полицаи са загинали при експлозията. Няколко роднини са сред задържаните.Братята са участвали в доходоносния бизнес на баща си, който изнасял подправки. Властите ще се опитат да установят дали са се радикализирали благодарение на чуждо влияние и как децата от такава богата фамилия са били замесени в екстремизъм.", "date": "2019.04.23", "title": "Двама братя от богато семейство в основата на атаките в Шри Ланка"}
{"url": "https://news.bg/crime/nameriha-izostaveno-bebe-na-parking-v-plovdiv.html", "text": "Намериха бебе, оставено на паркинг на ул. \"Д-р Никола Ковачев\" в Пловдив, съобщиха от МВР-Пловдив.Момченцето е на видима възраст 5-6 месеца. Според информацията, детето било намерено между два автомобила, а до него имало шише с мляко. На място веднага са изпратени полицейски патрул от Второ РУ и екип на Спешна помощ. Лекарите установили добро общо състояние на момченцето, след което е настанено в клиника по педиатрия.Уведомени са и представители на отдела \"Закрила на детето\". Полицията е извършила оглед на мястото и са разпитани свидетели.Продължава работата по установяването на самоличността на бебето и издирване на родителите му.Момченцето е с ръст 68 см, тъмна коса и кафяви очи. Облечено е в син гащеризон от полар.Гражданите могат да съдействат на полицията на тел. 032/932-002 и в дежурната част на Второ РУ - Пловдив.", "date": "2019.04.23", "title": "Намериха изоставено бебе на паркинг в Пловдив"}
{"url": "https://news.bg/world/erdogan-ochakva-sreshta-s-tramp-skoro.html", "text": "Турският президент Реджеп Ердоган заяви във вторник, че скоро ще има среща с неговия американски колега Доналд Тръмп, предаде Анадолската агенция.Неговото изявление бе направено на специален прием, отбелязващ на 23 април националния суверенитет и ден на децата.Той отговори на въпрос ще има ли такава среща.\"Може би. Той поиска среща. Може би скоро ще се проведе\", каза Ердоган пред репортерите в президентския комплекс в столицата Анкара.Последната среща между двамата президенти бе на 1 декември 2018 г. в рамките на срещата на върха на лидерите на Г-20 в Аржентина.", "date": "2019.04.23", "title": "Ердоган очаква среща с Тръмп скоро "}
{"url": "https://news.bg/world/pozhar-izbuhna-vav-versay.html", "text": "Голям пожар е избухнал в близост до Версайския дворец във Франция. Съобщава се, че огънят е тръгнал от автокъща.За момента няма данни за ранени.Изпратени са 86 пожарникари и 24 пожарни. Полицията е потвърдила за инцидента.Появиха се кадри в социалните мрежи, които показват размерите на пожара.Припомняме, че това се случва седмица след пожара в Следователи определят късо съединение като възможна причина. След трагичния инцидент, френските власти, бизнесмени, обществени организации и общества, които се борят за опазване на исторически паметници, веднага започнаха да събират средства за възстановяването на емблематичната катедрала.", "date": "2019.04.23", "title": "Пожар избухна във Версай "}
{"url": "https://news.bg/int-politics/sauditska-arabiya-ekzekutira-37-dushi-za-terorizam.html", "text": "Вътрешното министерство на Саудитска Арабия обяви, че е екзекутирало 37 души във връзка с терористични престъпления, съобщиха държавните медии в кралството, цитирани от \"Ройтерс\".\"Смъртното наказание беше приложено... върху редица виновници за възприемането на екстремистки терористични идеологии и сформирането на терористични клетки за опорочаване и нарушаване на сигурността, както и да разпространяват хаос и да провокират сектантски борби\", съобщи държавната новинарска агенция на страната в \"Туитър\".Всички 37 екзекутирани са саудитски граждани.В изявлението се уточнява, че екзекутираните са от различни части на Саудитска Арабия и са възприели екстремистки идеологии.Вчера терористичната групировка ДАЕШ (\"Ислямска държава\") заяви, че стои зад нападение в неделя срещу сграда на саудитските сили за сигурност в град Зулфи, при която бяха ликвидирани всичките четирима въоръжени екстремисти, а трима служители от силите за сигурност са били ранени.", "date": "2019.04.23", "title": "Саудитска Арабия екзекутира 37 души за тероризъм"}
{"url": "https://news.bg/world/ubiha-izvesten-bosnensko-srabski-biznesmen.html", "text": "Известен босненско-сръбски бизнесмен е убит, съобщават АП и други медии.Местна медия описва убийството като мафиотско изпълнение.Славиша Крунич, който е собственик на няколко бизнеса, включително на частна охранителна фирма и верига пекарни, е убит в автомобила си в понеделник вечерта, докато пътувал към къщата си до северния босненски град Баня Лука.Крунич е известен критик на управляващата националистическа партия.Бодигард на бизнесмена и един от нападателите също са загинали при атаката. Шофьорът на Крунич е с тежки наранявания, обявиха от полицията.\"Сараево таймс\" пише, че бизнесменът е убит при престрелка в близост до къщата му край Баня Лука.Крунич е откаран в болница, където е починал от получените рани. По непотвърдена информация той е бил прострелян няколко пъти от засада.Убитият нападател, Желко Ковачевич, е известен на полицията. Той е лежал в затвора 11 г. за кражба.Мотивите за нападението все още не са ясни. Няколко души са задържани във връзка с убийството.", "date": "2019.04.23", "title": "Убиха известен босненско-сръбски бизнесмен"}
{"url": "https://news.bg/int-politics/v-rusiya-pusnaha-na-voda-podvodnitsata-nositel-na-poseydon.html", "text": "Първата ядрена подводница \"Белгород\", която ще бъде експериментален носител на безпилотната система \"Посейдон\", е била пусната на вода в предприятието \"Севмаш\" (в град Северодвинск), съобщават руските медии.Отбелязва се, че заради особената секретност на проекта е забранено заснемането на подводницата на снимки и видео.Събитието е било наблюдавано дистанционно от руския президент Владимир Путин. През февруари по време на обръщението си пред Федералното събрание Путин разказа за успешната работа по \"Посейдон\".По-рано източник съобщи за планирани за лятото на 2019 г. на заводски изпитания на \"Посейдон\".Според източника на 6 февруари са направени подводни изпитания на ядрения реактор на апарата.", "date": "2019.04.23", "title": "В Русия пуснаха на вода подводницата-носител на \"Посейдон\""}
{"url": "https://news.bg/tourism/aikb-ne-ochakva-haos-s-preizchislyavaneto-na-danatsite-varhu-imotite-v-kurortite.html", "text": "Асоциацията на индустриалния капитал в България не очаква да настъпи хаос с преизчисляването на . Това стана ясно от думите на изпълнителният директор Добрин Иванов пред БНР. Изказването му е по повод решението на Конституционния съд.Иванов напомни, че при предложението от октомври 2018 г. за промяна на Закона за местните данъци и такси  - това е сумата, която би трябвало да се събере от данък върху недвижимите имоти в 143 курортни селища.Най-вероятно тази сума е била преувеличена, тъй като това е доста голям приход, коментира той.Иванов изрази надежда, че повечето от общините не са включили в своите бюджети за 2019 г. такъв завишен приход по перо данък върху недвижимите имоти, тъй като още в края на миналата година е било ясно, че разпоредбата ще бъде атакувана в Конституционния съд.Той е категоричен, че липсата на този приход ще се отрази върху подобряване на инфраструктурата в курортните селища и услугите.Иванов обаче смята, че когато става въпрос за данъци, трябва да има предвидимост. Нужно е широко обществено обсъждане и предварително приемане от обществото, посочва той.Според него трябва да се търсят други инструменти за изсветляването на доходите на некоректните собственици на недвижими имоти, които ги отдават под наем в курортните селища, без да обявяват приходите си от наема.", "date": "2019.04.23", "title": "АИКБ не очаква хаос с преизчисляването на данъците върху имотите в курортите"}
{"url": "https://news.bg/finance/unss-nastoyava-za-dopalnitelni-10-mln-lv-za-noviya-si-korpus.html", "text": "Университетът за национално и световно стопанство (УНСС) сигнализира, че е заплашен от фактическа неплатежоспособност. Това стана ясно в  от университета.В него от ръководството на висшето учебно заведение отбелязват, че причината за това са обещани, но неизплатени средства в размер на 15 милиона лева от държавата в лицето на Министерство на финансите и Министерство на образованието и науката, с които трябвало да бъде изграден нов корпус.В писмото си те отбелязват, че изграждането му започнало през 2016 г. след спечелен конкурс за 4,5 милиона лева европейско финансиране по Оперативна програма \"Региони в растеж\". Министерството на финансите обещало тогава 7,5 милиона лева съфинансиране, а Министерство на образованието - също 7,5 милиона лева, разпределени на равни траншове за три години. Изграждането на новия корпус трябвало да приключи през юни т.г., но е спряно през 2017 г. заради липса на средства.От УНСС заявяват, че са сигнализирали още в края на 2017 г., но отговор от институциите няма.На 16 април 2019 г. изпълнителят на проекта е отправил покана за доброволно изпълнение на текущите задължения по проекта от страна на УНСС. От университета посочват, че сметките могат да бъдат запорирани, което ще доведе до спиране на изплащането на стипендиите и помощите на студентите и докторантите, на заплатите на преподавателите и служителите.От УНСС настояват да се осигурят необходимите допълнителни средства за изпълнението на проекта в размер на 10,3 милиона лева.В отговор на писмото им Министерството на финансите също изпрати отворено писмо до медиите, в което потвърждават вече поетия ангажимент за осигуряване на средства от държавния бюджет в размер до 7,5 млн. лв.Това обаче щяло да стане едва след усвояване на ресурса по Оперативна програма \"Региони в растеж\" и до размера на проекта съгласно основния договор.От министерството твърдят, че до момента предвидените в проекта средства в размер на 4,5 млн. лв. по ОПРР не са усвоени. Те подчертават, че средствата от държавния бюджет следва да бъдат предоставени след пълното усвояване на безвъзмездната финансова помощ.От ведомството заявяват още, че не могат да подкрепят направеното искане за допълнителни средства, които са вследствие от сключено допълнително споразумение към основния договор за 1,2 млн. лв. с фирмата-изпълнител \"ГВ 2016\" ДЗЗД заради открит топлопровод под строителния парцел след приключване на процедурата, както и за 1,5 млн. лв. за обзавеждане и оборудване на учебните помещения.В тази връзка се очаква министъра на финансите Владислав Горанов да нареди проверка на проекта на УНСС.", "date": "2019.04.23", "title": "УНСС настоява за допълнителни 10 млн. лв. за новия си корпус"}
{"url": "https://news.bg/disasters/nay-malko-50-dushi-sa-zaginali-pri-srutvane-na-nefritena-mina-v-mianmar.html", "text": "Най-малко 50 души са загинали при срутване на нефритена мина в Мианмар, след като миньори и машини са погребани под купчина земна маса късно в понеделник, съобщава \"Ройтерс\".Три тела са извадени от отломките, коментира Тин Со, депутат, представляващ богатия на нефрити район Хпакант в щата Качин в северната част на страната. Смъртоносни свлачища и други инциденти са често срещани в лошо регулираните мини на Хпакант.Общо 54 работници от две минни компании, заедно с 40 машини и превозни средства, включително багери и камиони са затрупани и хваната в капан под купчина отломки, обяснява той и допълва, че \"едва ли ще оцелеят. Не е възможно, защото са под кал. Много е трудно да се извлекат телата\".Пожарната е извършила претърсване и се провеждат спасителни действия.Министерството на информацията в Мианмар потвърждава, че 54 работници са изчезнали и идентифицира компаниите като \"Шве Нагар Кое Каунг\" и \"Мианмар Тура\".Групата за защита на околната среда \"Глобал уитнес\" изчислява, че стойността на нефритеното производство в Мианмар е около 31 милиарда долара през 2014 г. Според експерти, повечето камъни се изнасят контрабандно в Китай.", "date": "2019.04.23", "title": "Най-малко 50 души са загинали при срутване на нефритена мина в Мианмар"}
{"url": "https://news.bg/economics/gratska-kompaniya-s-nay-niskata-tsenova-oferta-za-gazovata-vrazka-balgariya-gartsiya.html", "text": "Гръцката компания J&P AVAX с най-ниска оферта за строителството на газова връзка между България и Гърция.Днес проектната компания \"Ай Си Джи Би\" АД проведе публично заседание, на което отвори ценовите предложения на участниците, подали оферти за втората фаза на ограничената процедура за възлагане на обществена поръчка с предмет \"Проектиране, доставка и строителство на междусистемна газова връзка Гърция-България\".Прогнозната стойност на поръчката е 145 000 000 евро без ДДС, а срокът за изпълнение е 18 месеца, считано от започване на дейностите.Над 10 български и чуждестранни компании и обединения проявиха първоначален интерес към обществената поръчка и подадоха документи в първа фаза на процедурата. Търгът се провежда като ограничена процедура, като по правило само пет кандидати могат да продължат напред към втора фаза и подаване на оферти. До участие във втората фаза бяха допуснати пет участника:Оферти са постъпили от двама от поканените кандидати - ДЗЗД IGB - 2018 и J&P AVAX S.A. И двете оферти покриват зададените изисквания и предварително обявените условия за изпълнение на поръчката и са допуснати до техническа оценка. По време на днешното публично отваряне на ценовите предложения стана ясно, че подадената от ДЗЗД IGB - 2018 цена е в размер на 229 700 000 евро без ДДС. Предложението на J&P AVAX S.A. е на стойност 144 850 000 евро без ДДС.Предвид графика за реализация на проекта IGB се предвижда изпълнителят да бъде обявен до средата на месец май.София се надява 182-километровата тръба да е готова до 2020 г. Тя ще транспортира азерски газ за България, което ще намали зависимостта на страната от руски газ, пише \"Катимерини\".Европейската комисия обяви, че щеПроектът IGB (Междусистемна газова връзка Гърция-България) се реализира от смесеното инвестиционно дружество \"АЙ СИ ДЖИ БИ\" АД, регистрирано в България през 2011 г. с акционери БЕХ ЕАД (50%) и IGI Poseidon (50%). Съакционерът IGI Poseidon e дружество, регистрирано в Гърция, с акционери гръцката публична газова корпорация DEPA S.A. (50%) и италианската енергийна група Edison SpA (50%).В съответствие с устава си \"АЙ СИ ДЖИ БИ\" АД следва да бъде собственик на газопровода IGB, като извършва финансиране на реализацията му, разпределяне на преносния му капацитет и получаване приходите от преноса на природен газ.Газопроводът IGB се проектира да се свърже с гръцката национална газопреносна система в района на Комотини (Гърция) и с българската национална газопреносна система в района на Стара Загора. Планира се общата дължина на газопровода да е 182 км, диаметърът на тръбата - 32\"\" - и проектен капацитет до 3 млрд.м3/година в посока Гърция-България. В зависимост от пазарния интерес към ползване на по-голям капацитет и възможностите на съседните газопреносни системи, капацитетът е проектиран да се увеличи до 5 млрд.м3/година, като следва развитието на пазара и по този начин позволява обратно подаване (от България към Гърция) с допълнително изграждане на компресорна станция. Налице е подписан Меморандум за разбирателство между \"АЙ СИ ДЖИ БИ\" АД и TAP AG относно съвместни действия във връзка с бъдещо свързване на газопровода IGB и с Трансадриатическия газопровод.", "date": "2019.04.23", "title": "Гръцка компания с най-ниската ценова оферта за газовата връзка България-Гърция"}
{"url": "https://news.bg/society/razkriha-krazhba-na-tok-za-nad-40-000-lv-v-dobrichko-selo.html", "text": "Разкриха мащабна кражба на ток от животновъдна ферма в добричкото село Котленци. Неправомерно потребената електроенергия е в размер на над 160 000 KWh.Електромерът на стопанската ферма е манипулиран софтуерно, при което енергията се е трупала в невизуализиран регистър на устройството.Кражбата е установена след проверка на служители на ЕРП Север и потвърдена от Българския институт по метрология.Отчетени са загуби за електроразпределителното дружество за над 38 000 лева.Според специалистите консумираната, но неотчетена електроенергия от този клиент се равнява на месечното потребление на над 640 домакинства.Най-често констатираните начини за кражба на електроенергия са софтуерно и хардуерно въздействие на електромерите, като чувствително е нараснал делът на високотехнологичните манипулации.Специализираните екипи регулярно проверяват техническото състояние на средствата за търговско измерване и свързването им към електроразпределителната мрежа.", "date": "2019.04.23", "title": "Разкриха кражба на ток за над 40 000 лв. в добричко село"}
{"url": "https://news.bg/comments/britantsite-riskuvat-da-srutyat-evropa-otvatre.html", "text": "Европейците \"елегантно превиха гръбнак\", като дадоха нов краен срок на британците за Брекзит, пише Ерве Гюядер, доктор по право, в статия за френското икономическо издание Les Echos. Тяхното почти гарантирано участие в следващите избори е победа за тях: те могат да парализират Европа, както правят от дълго време насам.С помощта на завоалирана инсценировка европейците обявиха, че Съюзът е предоставил при екстремни обстоятелства крайния срок - 31 октомври, поискан от Тереза ​​Мей, освен ако до тогава не бъде постигнато споразумение в британския парламент.Следователно обхватът на възможностите се разширява доколкото европейските избори трябва да се състоят на 26 май и не би трябвало да бъдат засегнати от Брекзит. Тъй като изглежда не са решени да напуснат Съюза, британците трябва да участват в неговата работа и да организират изборите на своите представители в парламента на Страсбург, освен ако парламентът не приеме споразумението за Брекзит до 31 май.Сега е необходимо предложението за процедура за избиране на 73 британски депутати да бъде вкарано в Европейския парламент, което предполага, че броят на депутатите на всяка от 27-те други държави от Съюза ще бъде намален със същата бройка. Във Франция трябваше да изберем 79 депутати, които ще бъдат намалени до 74.Европейският \"трол\"Никой освен Нострадамус не знае какво ще направят приятелите ни отвъд Ламанша. Надали и те самите знаят. Следователно трябва ли да считаме, че англичаните трябва да избират депутати и да подготвят процедурите, рискувайки малко вероятния шанс за споразумение в 12 без 5 или напротив, трябва да вярваме в желанието им да доведат тази сделка докрай и да рискуват да се сблъскат с още едно блокиране? Трудно е да се предвиди какво изключително подреждане на планетите би позволило след шест седмици да се стигне до гласуване, за което три години работа не бяха достатъчни.Остава отворен въпросът за съдбата на 73-та британски депутати, които ще се окажат с изтекъл мандат, ако Великобритания напусне ЕС на 31 октомври. Животът на нашите пет потенциални френски депутати вероятно ще бъде много сложен. Освен в евроизборите, докато са още в Съюза, британците имат възможност да участват в заседанията на Съвета на Европа, да изберат бъдещия председател на Европейската комисия, да обсъдят бюджета на Съюза ...Ясно е, че англичаните спечелиха! Те ще унищожат Европа отвътре, като парализират функционирането й по начина, по който го правят вече три години. Трябваше да послушаме думите на Еманюел Макрон за това отлагане, толкова ясно прозвуча от неговите уста, че Европа ще стане по-силна след Брекзит, ценностите на Съюза ще се запазят, а бъдещето му е гарантирано.Всъщност европейците направиха най-доброто, на което са способни с нашите британски приятели: да им се поклонят елегантно. В договорен процес, когато даден срок е фиксиран, всяко отлагане, било то техническо, е забранено, освен ако не носи много специфично значение.Европейска наивностИ хиляда пъти да прочетете всички документи, свързани с Брекзит, няма да намерите подходяща информация. Разбира се, разводът ще създаде проблеми за всички, и ще струва милиарди на всички (6 милиарда евро за Франция, 8 милиарда за Германия), което води до смущения в транспортното право, митническото законодателство, банковото право, данъчното право, движението на хора, движението на работници ... Но какво можем да направим ние? Дейвид Камерън направи сам непоправимото. Членовете на най-старата демокрация в света направиха останалото. Колкото по-скоро се обяви разводът, толкова по-бързо животът ще продължи.Европа имаше карта, която трябваше да разиграе, за да покаже твърдост срещу британците, чието поведение цялото европейско население сега намира за вбесяващо. Вместо това тя отлага и в крайна сметка започва раболепничене, което ще стане причина да загуби. Защото духът на наивност трябва един ден да спре и да погледне реалността такава, каквато е.Британците са започнали и ще получат това, което искат с бомбастичните речи, с които нашите лидери ще ни кажат, че Европа е спечелила, когато, всъщност, тя ще загуби цялото си значение. За съжаление, налице е живо въплъщение на чувството за деградация на политиците, които упражняват таланта си в създаването на елементи на езика, предназначени да развратят ума на избирателите, докато последните би трябвало да ги изгонят от този труден терен. Нека британците да построят друга Европа, групирана в малък брой държави, чието европейско чувство е сигурно.", "date": "2019.04.23", "title": "Британците рискуват да срутят Европа отвътре"}
{"url": "https://news.bg/crime/lyutvi-mestan-obzhalva-garantsiyata-si-i-zabranata-da-napuska-stranata.html", "text": "Лидерът на партия ДОСТ и обвиняем за катастрофа край Момчилград Лютви Местан е обжалвал паричната гаранция от 10 000 лева и забраната да напуска страната. Това съобщиха от Окръжна прокуратура-Кърджали.Малко по-късно съдът реши, че до четвъртък Местан трябва да плати гаранцията си.Жалбите са постъпили чрез . Те са срещу постановление на разследващ орган от Окръжен следствен отдел в Окръжна прокуратура-Кърджали от 19 април 2019 г. по досъдебно производство за престъпление по чл.343, ал.1, б.\"в\" във връзка с чл. 342, ал.1 от Наказателния кодекс.Жалбите са внесени в Окръжен съд - Кърджали за разглеждане, ведно с материалите по делото.Припомняме, Местан е обвинен за причинена при на разклона за село Загорско край Кърджали. Той беше задържан за 24 часа, след което беше  По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му. Към момента обаче той отново обжалва мярката пред съда.Лидерът на ДОСТ има и забрана да напуска страната.", "date": "2019.04.23", "title": "Лютви Местан обжалва гаранцията си и забраната да напуска страната"}
{"url": "https://news.bg/world/ekspremierat-na-frantsiya-fransoa-fiyon-i-saprugata-mu-se-izpravyat-pred-sada.html", "text": "Бившият премиер на Франция Франсоа Фийон и съпругата му Пенелоп ще се изправят пред съда във връзка със скандала за фиктивни работни места, който провали президентската кампания на политика, съобщават местни медии, цитирани от \"Политико\".Магистрати препоръчаха семейството да се изправи пред съда по обвинения в злоупотреба с обществени средства, конспирация и за укриване на финансовата им ситуация от властите, пише \"Монд\".Консервативният политик водеше в социологическите проучвания преди президентските избори през 2017 г. Но ситуацията рязко се промени след статия на сатиричния вестник Le Canard Enchaîné.Семейството е разследвано за фиктивни назначения. Разследването беше предшествано от множество информации, че Фийон е уредил съпругата и децата си да получават заплащане за работа, която в действителност не са изпълнявали.Френското издание \"Canard Enchaine\" писа, че след 2000 г. Фийон като депутат фиктивно е назначил съпругата си Пенелоп за своя сътрудничка, за което тя е получила стотици хиляди евро.Версията на семейството е, че тя действително е работила на такава длъжност.Следователите проучват и изплащането на сума от над 80 хиляди евро на децата на Фийон - Мари и Шарлем. Той твърди, че като депутат им е плащал за конкретни юридически услуги, но към момента никое от децата му не е имало адвокатски правомощия. Освен това, те са получавали не хонорари, а заплати за пълен работен ден.Фийон завърши на трета позиция на първия тур на президентските избори зад Еманюел Макрон и Марин льо Пен.През януари прокуратурата обяви, че случаят е готов да влезе в съда.От държавното обвинение поясняват, че Пенелоп е получила два договора като парламентарен асистент на Франсоа. Първият за периода 1998-2002 г., а вторият от 2012 до 2013 г.Все още не е насрочена дата за начало на процеса.", "date": "2019.04.23", "title": "Експремиерът на Франция Франсоа Фийон и съпругата му се изправят пред съда"}
{"url": "https://news.bg/crime/sadat-globyava-maykata-na-nikolay-banev-9-mesetsa-sled-katastrofa.html", "text": "Районен съд в Харманли постанови глоба за Мария Банева, майка на бизнесмена Николай Банев, съобщиха Нова телевизия и \"24 часа\".Санкцията е заради катастрофа, която тя предизвика в началото на юли 2018 г в града. Тогава със средна телесна повреда бе Иван Иванов от града.Искането на прокуратурата бе Мария Банева да бъде освободена от наказателна отговорност и да получи глоба. Освен глоба, съдът отне за 8 месеца шофьорската книжка на Мария.Присъдата може да бъде обжалвана пред Окръжен съд Хасково.", "date": "2019.04.23", "title": "Съдът глобява майката на Николай Банев 9 месеца след катастрофа"}
{"url": "https://news.bg/int-politics/greta-tunberg-nastoyava-polititsite-da-slushat-uchenite-za-klimatichnite-promeni.html", "text": "Придобилата световна известност 16-годишна природозащитничка Грета Тунберг призова британските политици да \"слушат учените\" за климатичните промени.Тийнейджърката коментира пред Би Би Си, че не очаква сама да промени мисленето им, изтъквайки: \"Трябва да сторим това заедно.\"Шведската тийнейджърка, която вдъхнови движението на училищните стачки заради климата, се срещна с британски депутати и партийни лидери.Тя също така похвалила действията на британското движение \"Бунт срещу измирането\", след като протестите срещу климатичните промени навлязоха във втората си седмица.Тунберг каза, че нейното послание към политиците е: \"Вслушайте се в науката, вслушайте се в учените. Поканете ги да говорят. Аз просто говоря от тяхно име, опитвам се да кажа това, което те казват от десетилетия.\"Тийнейджърката подпали искрата на международно младежко движение, след като през август миналата година организира \"Училищна стачка за климата\" пред шведския парламент.Оттогава тя се срещна с папа Франциск и изнесе . Говорейки за достигналата я слава, тя заяви: \"Това е невероятно, наистина не мога да го приема.\"Тунберг, която каза, че се е отказала да лети със самолет през 2015 г., е пътувала в продължение на два дни с влак, за да стигне до Великобритания.Тя каза, че нейното поколение няма да може да лети освен при спешни случаи \"ако сме поне малко сериозни\" за предотвратяването на глобално затопляне с повече от 1,5 градуса по Целзий.Интервюто идва, след като вчера \" превзеха част от Природонаучния музей в Лондон. Повече от 1000 души бяха арестувани от началото на протестите в центъра на Лондон преди седмица.Тунберг, която говори пред тълпата в \"Марбъл Арч\" в неделя, заяви пред Би Би Си, че действията по нарушаване на живота в Лондон и блокиране на трафика \"определено имат голямо влияние\".Запитана дали е необходимо, тя каза: \"Докато не е насилствено, мисля, че това може да промени нещата.\"По думите ѝ тя за първи е чула за климатичните промени, когато е била на около 8-годишна възраст. \"Просто бях много развълнувана\", посочи тя.\"Когато бях на 11 години, станах много депресирана\", изтъкна тя, добавяйки: \"Това имаше много общо с климата и екологичната криза. Смятах всичко за толкова погрешно и че нищо не се случва и нищо няма смисъл.\"След като е осъзнала, че би могла да промени нещата, тя си е обещала, че \"ще направя нещо добро с моя живот\".Тийнейджърката също така призна, че когато за първи път е казала на родителите си за плана си да пропуска училище всеки петък, те \"не бяха много очаровани от тази идея\".Девойката страда от синдром на Аспергер, като по думите ѝ това ѝ е помогнало в живота: \"Това ме прави различна, а да си различен е дар, бих казала. Това също така ми дава възможност да виждам нещата не по обичайния начин. Не мога лесно да бъда подведена от лъжи, мога да виждам през нещата. Ако бях като всички останали, нямаше да започне тази училищна стачка например.\"Запитана какво би казала, ако се срещне с американския президент Доналд Тръмп, тя каза: \"Не мога да му кажа нещо, което не е чувал преди. Очевидно той не слуша науката и това, което имаме да кажем, така че аз няма да мога да променя мнението му.\"През 2017 г. Тръмп обяви, че САЩ ще се оттеглят от Парижкото споразумение за климата от 2015 г.", "date": "2019.04.23", "title": "Грета Тунберг настоява политиците да слушат учените за климатичните промени"}
{"url": "https://news.bg/world/silite-na-haftar-svalili-boen-samolet-yugoiztochno-ot-tripoli.html", "text": "Силите на Либийската национална армия (ЛНА) под командването на фелдмаршал Халифа Хафтар са свалили военен самолет, атакувал авиобаза в региона Ал Джуфра на 600 километра югоизточно от столицата Триполи.Това съобщи официалният представител на ЛНА бригаден генерал Ахмед ал Мисмари пред телевизионния канал \"218\", информира ТАСС.По думите на Мисмари три самолета са се опитали да нанесат удари по авиобазата на армията, разположена в Ал Джуфра. Единият от самолетите е свален. Другите два са били принудени да напуснат региона. Бригадният генерал добави, че самолетът е свален със зенитна установка.Издирва се пилотът на сваления самолет.По-рано Хафтар обяви начало на втората фаза от офанзивата към Триполи. В началото на април фелдмаршалът нареди офанзива за превземане на Триполи.", "date": "2019.04.23", "title": "Силите на Хафтар свалили боен самолет югоизточно от Триполи"}
{"url": "https://news.bg/politics/kontrera-stolichna-obshtina-da-ne-pravi-opiti-da-nalaga-dzhendar-ideologiyata.html", "text": "Според системата на Столична община децата нямат \"баща\" и \"майка\". Има Родител 1 и Родител 2. Това пише на страницата си в социалната медия Фейсбук председателят на \"Патриоти за София\" в СОС и член на ръководството на ВМРО - Българско национално движение Карлос Контрера.Той получил сигнали от родители на деца, които кандидатстват за прием в детска градина в София. Мнението му е, че Джендърството налази и на \"Московска\" 33 (адресът на Столична голяма община - б.р.).\"Какви са тия Родител 1 и Родител 2, някакви биороботи може би?! Вероятно някакви аморфни образувания на вида Homo sapiens? Толкова ли беше трудно вместо родител да се изпише баща, майка или вместо Родител 1 и 2 да се изпише Родител - баща, Родител - майка. Но не, трябва да се внушава, че това нещо полът е някакво си там неясно и неопределено. Все едно тези, които са измислили тая дивотия не са се пръкнали на този свят от майка и баща, а са резултат вероятно от някакво ашладисване\", пише в типичния си ироничен стил Контрера.Според него \"пробутването на подобни неща (Родител 1 и Родител 2) напомня на скорошните френски напъни да обяснят, че мъже и жени няма, а има някакво си 'то\". Ясно е защо го правят, за да свикваме, но няма да я бъде тази работа, категоричен е Контрера.Той призовава Столична община: \"да вземе да си поправи грешката и то веднага\".Припомняме, преди по-малко от месец - на 31 март,  се появи за кратко и на сайта на община Бургас.", "date": "2019.04.23", "title": "Контрера: Столична община да не прави опити да налага джендър идеологията"}
{"url": "https://news.bg/health/prezidentat-prizova-zdravniyat-model-da-bade-preosmislen.html", "text": "Здравеопазването е сред основните приоритети на всяка просперираща държава. Протестните действия на медицинските специалисти и неудовлетвореността на пациентите в България показват, че здравният модел трябва да бъде преосмислен. Това заяви държавният глава Румен Радев на среща с представители на Инициативния комитет, който организира протести в цялата страна с настояване за спешни действия за преодоляване на неравенствата в системата на здравеопазването.По думите на Радев е необходимо в центъра на здравната система да бъде поставен човекът и неговото здраве, а не печалбата от болестите на пациента.Президентът заяви подкрепата си за справедливите искания на медицинските специалисти и се ангажира да съдейства за разрешаване на проблемите в рамките на своите правомощия.\"Настоявахме за тази среща, защото имаме доверие в президентската институция и очакваме морална подкрепа\", отбелязаха представителите на протестиращите медицински сестри, фелдшери, акушерки и физиотерапевти.Според тях настоящият модел на здравеопазване е порочен, защото поставя основен акцент върху активното лечение, а дейностите за профилактика и грижите за долекуване на практика не съществуват.Медицинските специалисти са на мнение, че здравната система има интерес българинът да е болен, защото пациентите генерират приходи.Те обясниха, че настояват не само за по-високи заплати, но за промяна на модела, така че да не са принудени да напускат страната.Медицинските специалисти споделиха пред президента и за натиска, който се упражнява върху тях от страна на работодателите им заради активната позиция в протестните действия.\"Настояваме също за промени в Закона за съсловните организации, които да регламентират правото на представителство за всяко съсловие сред медицинските специалисти\", допълниха още те.", "date": "2019.04.23", "title": "Президентът призова здравният модел да бъде преосмислен"}
{"url": "https://news.bg/world/kremal-razkri-podrobnosti-za-sreshtata-putin-kim-vav-vladivostok-na-25-april.html", "text": "Кремъл разкри подробности за предстоящата среща между Владимир Путин и лидера на КНДР Ким Чен-ун, информира ТАСС.Помощникът на руския лидер по международни въпроси Юрий Ушаков съобщи, че Путин ще се срещне с Ким Чен-ун на 25 април във Владивосток.Ушаков отбеляза, че журналистите не са били информирани за подготвяната среща заради договорености със севернокорейските си колеги. Съветникът на Кремъл добави, че Русия е първата държава, която Ким Чен-ун ще посети след преизбирането му за председател на Държавния съвет на КНДР през първата половина на април.По думите му програмата е \"типична\" - беседа между двамата лидери в намален състав и преговори между двете делегации.Ушаков поясни, че това ще е първата среща между Путин и Ким Чен-ун.Руската страна ще бъде представлявана от външния министър Сергей Лавров, помощника на Кремъл Юрий Ушаков, говорителя Дмитрий Песков и министри от кабинета.Помощникът на Путин разкри, че двамата ще обсъдят различни аспекти от двустранните отношения. Те ще разговарят и за мирно решение на ядрения проблем на Корейския полуостров.Ушаков обърна внимание на това, че в последните месеци ситуацията на Корейския полуостров се стабилизира благодарение на инициативата на КНДР за прекратяване на ракетните и ядрени изпитания, както и закриването на ядрен полигон.Представителят на Кремъл припомни, че последната среща на най-високо ниво между Русия и КНДР се проведе през 2011 г., когато Ким Чен Ир разговаря с тогавашния президент Дмитрий Медведев. Владимир Путин посети КНДР през 2000 г. - първата в историята визита на най-високо ниво в двустранните отношения. На следващата година Путин разговаря с Ким Чен Ир в Москва, а през 2002 г. във Владивосток.По-рано \"Комерсант\" писа, позовавайки се на източници, че срещата между двамата лидери ще се проведе във Владивосток на 25 април. След разговорите Путин ще потегли за Китай, където ще участва на срещата на върха \"Един пояс - един път\", а Ким Чен-ун ще остане в Русия до 26 април.", "date": "2019.04.23", "title": "Кремъл разкри подробности за срещата Путин-Ким във Владивосток на 25 април"}
{"url": "https://news.bg/int-politics/operatsiyata-zatamnenie-rusiya-obvinyava-sasht-za-energiynata-kriza-vav-venetsuela.html", "text": "Русия обвинява САЩ в умишлено причиняване на прекъсвания на електрозахранването във Венецуела като част от заговор за свалянето на президента Мадуро, наречен \"Операция затъмнение\", съобщава \"Гардиън\".Страната е в криза, а правителството на Мадуро обвинява саботьори, подкрепени от САЩ, но повечето експерти обясняват , с лоша поддръжка и пожар, който е унищожил ключов участък от Енергийната мрежа на Венецуела.В интервю за финансирания от Москва оператор RT, заместник-министърът на отбраната на Русия Александър Фомин подкрепя версията на Мадуро за събитията. Фомин твърди, че Вашингтон не желае да започне открита военна операция срещу Мадуро, опасявайки се, че \"може да обедини нацията зад настоящото правителство\" и да разгневи други правителства на Латинска Америка.Но САЩ не са страна, която \"седи лениво\", вместо това \" ...   от \" в усилията си да премахнат Мадуро, включително \"изкуствено затваряне на енергийните съоръжения на Венецуела. Операцията \"Затъмнение\" е в ход\", коментира Фомин.Твърдението на Русия противоречи на широко разпространения консенсус между специалистите и политическите съперници на Мадуро, че авторитарният наследник на Уго Чавес всъщност е отговорен за безпрецедентна електрическа криза, която е лишила милиони граждани от светлина и вода.В неотдавнашно интервю с \"Гардиън\" Енрике Каприлес, виден опозиционен лидер, участвал в кампанията за оттегляне на Мадуро, нарече твърденията, че прекъсванията на електрозахранването са част заговор - \"фантазия\".\"Не знам кое е по-лошо - да нямам електричество или обяснението на правителството ... Те явно мислят всички венецуелци за глупаци\", обяснява той.Каприлес, който с малко изгуби президентските избори през 2013 г. срещу Мадуро, прогнозира, че прекъсванията на електрозахранването ще продължат поради щетите, нанесени на електрическата система на Венецуела през годините на корупция.\"Ако сега мога да седна с Мадуро, ще кажа: \"Ти си бедствие, приятел\", коментира той. Три месеца след като , 23 януари, Мадуро остава на власт и запазва подкрепата на  и .", "date": "2019.04.23", "title": "\"Операцията затъмнение\": Русия обвинява САЩ за енергийната криза във Венецуела"}
{"url": "https://news.bg/politics/zaharieva-uchi-cherna-gora-kak-da-se-bori-s-koruptsiyata.html", "text": "\"България изключително силно подкрепя интеграцията на Черна гора. Смятаме, че Черна гора е най-напредналата държава в европейската интеграция от страните от Западните Балкани\". Това заяви вицепремиерът по правосъдната реформа и министър на външните работи Екатерина Захариева на днешната си среща с делегация на Агенцията за превенция на корупцията в Черна гора, водена от председателя на Съвета на агенцията Горанка Вучинич.Тя посочи, че по-трудно от отварянето на преговорните глави е затварянето им, така че основно се оценява целият напредък на Черна гора по отношение на борбата с корупцията.Българският вицепремиер запозна представителите на Черна гора с начините, по които функционират институциите, ангажирани в борбата с корупцията у нас. Тя подчерта, че битката с корупцията може да бъде спечелена само с единство и координация между институциите. Без работещата прокуратура, без работещ съд, без ангажимент на МВР, на министерството на правосъдието, на всяка една администрация, на всеки един ръководител, няма да се постигне достатъчно в борбата с корупцията, категорична бе Захариева.Тя напомни, че европейската интеграция на страните от Западните Балкани е приоритет в българската външна политика и на българското председателство на Съвета на Европейския съюз миналата година. На срещата Захариева отново подчерта готовността на България да помага на Черна гора по пътя й към ЕС.От своя страна Горанка Вучинич благодари за възможността да обмени опит с колегите си от антикорупционните институции в България. Тя посочи, че България има много добри практики в тази област и изрази надежда, че чрез обмяната на опит Черна гора ще подобри още повече своята дейност.", "date": "2019.04.23", "title": "Захариева учи Черна Гора как да се бори с корупцията"}
{"url": "https://news.bg/regions/63-godishen-mazh-zagina-pri-pozhar-v-doma-si.html", "text": "63-годишен мъж загина при пожар в дома си, съобщи Нова телевизия, позовавайки се на Областната дирекция на МВР в Перник.Подаденият сигнал е бил за горяща къща в град Батановци. На място веднага били изпратени огнеборци, които след потушаване на пожара намерили починал 63-годишен мъж, който бил инвалид.Като най-вероятна причина за смъртта му се посочва задушване от продуктите на горене, но се очаква ясен резултат след аутопсия.Причината за възникналия пожар не е установена. Извършва се оглед от полицията.", "date": "2019.04.23", "title": "63-годишен мъж загина при пожар в дома си"}
{"url": "https://news.bg/regions/shofyorka-s-nad-3-4-promila-se-zabi-v-stalb-v-sofiya.html", "text": "Шофьорка с над 3 промила се заби в стълб край пешеходна пътека в София, предаде Нова телевизия.Инцидентът е станал днес преди обяд на столичния булевард \"Цар Борис\" III до пешеходния светофар с улица \"Нишава\".Няма пострадали хора, но по автомобила са нанесени значителни материални щети.Пияната жена е била тествана с дрегер, който е отчел над 3,4 промила алкохол в кръвта.", "date": "2019.04.23", "title": "Шофьорка с над 3,4 промила се заби в стълб в София"}
{"url": "https://news.bg/disasters/topeneto-na-vechniya-led-v-arktika-shte-ni-struva-kam-70-trln-dolara.html", "text": "Отделянето на метан и въглероден диоксид от размразяването на вечната замръзналост ще ускори глобалното затопляне и ще добави до 70 трлн. долара към сметката, която човечеството ще плати заради климатичните промени. Това показва най-меродавното проучване досега за икономическите последици от топенето на ледовете в Арктика.Ако страните не успеят да засилят ангажиментите си по Парижкото споразумение за климата, този механизъм за обратна връзка, съчетан със загуба на отразяващ топлината бял лед, ще доведе до близо 5 процента увеличение на глобалното затопляне и свързаните с него разходи, се предупреждава в доклада, публикуван в сп. Nature Communications и цитиран от британския в. \"Гардиън\".Авторите твърдят, че проучването им е първото, което изчислява икономическото въздействие на топенето на вечната замръзналост и намаленото албедо, което е мярка за това колко светлина, която стига до повърхността, се отразява, без да се абсорбира, въз основа на най-съвременните компютърни модели за това, което е вероятно да се случи в Арктика при покачване на температурите. То показва как дестабилизираните природни системи ще влошат проблема, причинен от произведените от човека парникови емисии, което ще затрудни и оскъпи разрешаването му.Учените са оценили запасите от CO2 и метан, уловени във вечната замръзналост, като са използвали проби, взети на дълбочина от три метра в множество точки в Арктика. Те са преминали през оценката най-модерния в света софтуер за климатична симулация в САЩ и Великобритания, за да прогнозират колко газ ще се отдели при различни равнища на затопляне. Дори и със суперкомпютри, обработката на данните е отнела седмици, защото огромната география и сложните климатични взаимодействия в Арктика създават множество променливи. Изследователите след това са приложили предишни модели за икономическо въздействие, за да оценят вероятните разходи.Размразяването на вечната замръзналост е главната тревога. Газове с парников ефект, които са били замръзнали под почвата в продължение на столетия, вече започнаха да се освобождават при сегашното равнище от 1 градус по Целзий затопляне на планетата. Засега въздействието все още е малко. Десет гигатона CO2 са се отделили от леда, но този източник на парникови емисии ще нараства бързо, след като средната глобална температура се повиши с повече от 1,5 градуса.При сегашната траектория от най-малко 3 градуса затопляне до края на века, се очаква разтопяването на вечната замръзналост да изхвърли 280 гигатона въглероден диоксид и 3 гигатона метан, чийто ефект върху климата е с 10 до 20 пъти по-голям от този на CO2.Това би увеличило световните разходи за разрушение, приспособяване и намаляване на емисиите до 70 трлн. долара в периода от сега до 2300 г. Това е 10 пъти по-високо от очакваните ползи от разтопяването на ледената покривка в Арктика, като по-лесно движение на корабите и достъп до полезни изкопаеми, се предупреждава в доклада.Това също така би увеличило глобалното неравенство, тъй като по-голямата част от икономическата тежест - еквивалентна на почти целия настоящ годишен БВП на целия свят - е вероятно да се поеме от страните в по-топлите по-бедни региони като Индия и Африка, които са най-уязвими на повишаване на температурите.\"Обезсърчаващо е, че имаме това пред нас\", коментира Дмитрий Юмашев от Университета в Ланкастър, допълвайки: \"Дори при 1,5 до 2 градуса увеличение на световните температури има въздействия и разходи. Но те са по-ниски, така че можем да ограничим това. Ние разполагаме с технологиите и методите, но не се движим достатъчно бързо.\"", "date": "2019.04.23", "title": "Топенето на вечния лед в Арктика ще ни струва към 70 трлн. долара "}
{"url": "https://news.bg/politics/atakata-kam-karakachanov-zaradi-izlizaneto-napred-na-vmro.html", "text": "Манипулация и лъжа. Така евродепутатът Ангел Джамбазки определи  Това щяло да бъде доказано с документи.\"Красимир Каракачанов и всички от ВМРО ще искат извинение заради скандала. Това беше опит за оклеветяване и лъжа\", подчерта Джамбазки.По думите му тези, които са скалъпили скандала, вече давали заден и се отказвали от твърденията си. Атаката била заради социологическите проучвания, според евродепутата. \"Целта е ВМРО, целта е кампанията\", заяви и Искрен Веселинов.\"ВМРО не е в тресавището\", отсече той. Според него именно такова внушение се правело, че и воеводите са в тресавището и са като тези, които се замервали с кал.Припомняме, че по-рано  днес лидерът на НФСБ Валери Симеонов заяви, че  Той не искал да хиперболизира и фаворизира скандала. Каракачанов пък определи скандала като \"атака от определен кръг медии\".Скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Досега скандалът с апартаментите на властта струва оставките на:- ;- ;- ;- ;- ;- ;- ;", "date": "2019.04.23", "title": "Атаката към Каракачанов - заради излизането напред на ВМРО"}
{"url": "https://news.bg/world/sanktsiite-na-sasht-sreshtu-iran-tlasnaha-tsenata-na-petrola-do-varha-ot-noemvri-2018-g.html", "text": "Днес цената на петрола достигна върха от ноември 2018 г., след като вчера САЩ обявиха, че ще , които купуват петрол от Иран от края на следващата седмица, информира \"Ройтерс\".Вашингтон засилва натиска върху вносителите, за да ги принуди да спрат да купуват петрол от Техеран. Саудитска Арабия обяви, че  след блокирането на иранския износ.Един барел сорт \"Брент\" се търгуваше за 74,67 долара в 08,55 часа по Гринуич, с 0,63 цента или 0,85% по-скъпо преди пазарите да затворят в понеделник. Това е най-високото ниво от ноември, когато един барел се продаваше за 74,70 долара.Американският лек суров петрол достигна връх от октомври 2018 г., след като се търгуваше за 66,14 долара за барел, с 0,59 цента или 0,9% по-скъпо от предишното ниво.Преди Иран беше четвъртият най-голям производител сред страните членки на ОПЕК с около 3 милиона барела на денонощие, но през април износът се сви до под 1 милиона барела на денонощие.Междувременно Пекин разкритикува решението на САЩ, информира АП.Китай се оплака от Вашингтон, че нарушава интересите на азиатската държава и засилва нестабилността в Близкия изток и на международния енергиен пазар.Говорител на външното министерство обяви, че САЩ действат извън юрисдикцията си с налагането на едностранни санкции. Той поясни, че нормалните отношения между Иран и другите държави са \"разумни и законни\", заслужават уважение и защита.", "date": "2019.04.23", "title": "Санкциите на САЩ срещу Иран тласнаха цената на петролa до върха от ноември 2018 г. "}
{"url": "https://news.bg/crime/varnaha-na-prokuraturata-deloto-sreshtu-bivshite-shefove-na-bolnitsata-vav-vratsa.html", "text": "Върнаха на прокуратурата делото срещу двама бивши директори на МБАЛ \"Христо Ботев\" във Враца и заместник-здравния министър Михаил Зортев, предаде БНР.Причината е, че са били установени процесуални нарушения. Поради това специализираната прокуратура ще трябва да преработи обвинителния акт и да го внесе отново в съдебната зала.Решението не е окончателно и подлежи на обжалване в 7-дневен срок пред Апелативния специализиран наказателен съд.Според юристи делото няма да тръгне скоро.Припомняме, Зортев и бившите изпълнителни директори Светозар Луканов и Владислав Иванов бяха  с които са ощетили държавната болница с 12 881 505 лева.", "date": "2019.04.23", "title": "Върнаха на прокуратурата делото срещу бившите шефове на болницата във Враца"}
{"url": "https://news.bg/int-politics/es-izklyuchva-prerabotka-ili-predogovaryane-na-sporazumenieto-za-brekzit.html", "text": "Европейската комисия отново изключи всяко ново предоговаряне на договора за оттегляне с Великобритания, съобщава \"Ройтерс\".\"Изключено е да предоговаряме или възобновяваме преговорите по споразумението за оттегляне, защото това е възможно най-доброто решение\", коментира заместник-главният говорител на ЕК Мина Андреева на пресконференция, позовавайки се на изявленията на председателя на Комисията Жан-Клод Юнкер.Тя подчертава, че понастоящем няма никакви преговори между Брюксел и Лондон за Брекзит. \"Председателят (на ЕК Жан-Клод Юнкер) работи, но за Брекзит сме в почивка\".", "date": "2019.04.23", "title": "ЕС изключва преработка или предоговаряне на споразумението за Брекзит"}
{"url": "https://news.bg/crime/samo-edin-ot-osadenite-politsai-za-smartta-na-chorata-vse-oshte-e-na-svoboda.html", "text": "Само един от полицаите, осъдени за смъртта на , остава на свобода, съобщи БНР.Става въпрос за Янко Граховски, когото решението на Върховния касационен съд завари в Германия.Припомняме, 14 години след смъртта на Чората  за полицаите Мирослав Писов, Борис Механджийски, Иво Иванов, Янко Граховски и Георги Калинков.Ден след като стана ясна присъдата,  в Благоевград.По-рано днес пък стана ясно, че е бил  - Георги Калинков.По последна информация в затвора в Бобов дол вече са Борис Механджийски и Мирослав Писов, а до края на деня при тях ще бъдат отведени Георги Калинков и Иво Иванов. Завръщането на Граховски пък се очаква до дни.По неофициални данни адвокатите на благоевградските полицаи се канят да искат от главния прокурор отново да възобнови делото, въпреки че решението беше взето на последна инстанция.", "date": "2019.04.23", "title": "Само един от осъдените полицаи за смъртта на Чората все още е на свобода"}
{"url": "https://news.bg/world/v-shri-lanka-tarsyat-van-s-eksplozivi-45-detsa-sa-zaginali-pri-atakite.html", "text": "Полицията в столицата на Шри Ланка Коломбо предупреди за вероятността от паркиран ван или камион с експлозиви в града, пише \"Гардиън\".Властите засилиха мерките за сигурност около правителствени сгради и полицейски участъци след , при които загинаха Вчера микробус се в Шри Ланка.ДАЕШ (\"Ислямска държава\") Междувременно говорител на УНИЦЕФ съобщи, че най-малко 45 деца са сред загиналите.\"Общият брой сега е 45 деца, които са загинали\", поясни представителят пред журналисти в Женева. Той подчерта, че други деца \"са ранени и се борят за живота си\", което означава, че има вероятност броят на загиналите деца да нарасне.", "date": "2019.04.23", "title": "В Шри Ланка търсят ван с експлозиви, 45 деца са загинали при атаките"}
{"url": "https://news.bg/world/sadiite-ot-okrazhniya-sad-v-kiev-obviniha-poroshenko-v-natisk.html", "text": "Съдиите от Окръжния административен съд на Киев, които приеха решението за денационализация на Приватбанк, сигнализираха Главната прокуратура и Държавното бюро за разследване с искане за разследване срещу действията на президента Петро Порошенко, председателя на Националната банка и правосъдния министър, обвинявайки ги във вмешателство и натиск, пише ТАСС, позовавайки се на информация от съда.\"Съдиите от колегиума, които са взели решението по делото за национализация на Приватбанк, са се обърнали към председателя на Висшия съвет по правосъдие заради вмешателство в тяхната работа, а така също и към ръководството на Генералната прокуратура на Украйна и Държавното бюро за разследване с изявление за извършено престъпление, което трябва да бъде разгледано в съответствие с изискванията на Наказателно-процесуален кодекс на Украйна.По-специално, от съдиите се изисква да започнат досъдебно разследване срещу държавния глава, министъра на правосъдието и председателя на НБУ, като въведат съответната информация в Единния регистър на досъдебните решения, което ще доведе до наказателна отговорност на извършителите \", се казва в текста.Съдиите молят да бъде образувано досъдебно производство за държавния глава, правосъдния министър и председателя на Националната банка на Украйна (НБУ) след внесени съответни доказаталества в Единния регистър на досъдебните решения, в резултат на което виновните лица да бъдат привлечени към отговорност, се казва в текста.Както се отбелязва в изявлението на съда, \"държавното ръководство, коментрайки техното решение за признаване незаконна национализацията на Приватбанк, са направили изявления, които са пряка заплаха за съдебната система на Украйна, засягат нейната независимост и безпристрастност\".Съдиите също молят \"да бъдат приети реални мерки за обезпечаване на тяхната защита от произволни и незаконни действия на държавното ръководство и да се предотврати повторение на такива случаи в бъдеще. Те се обръщат към Държавното бюро за разследване с изявление за извършено престъпление от президента Петър Порошенко, министъра на правосъдието Павел Петренко и председателя на Националната банка Яков Смоли. Също така поставя пред парламента въпроса за започване на процедура за импийчмънт на сегашния президент.Миналата седмица, окръжен административен съд на Киев, след като разгледа делото на , обяви незаконно национализацията на украински Приватбанк. След това, Порошенко одобри решението на Националната банка да обжалва решението на съда, според който национализацията на Приватбанк се счита за незаконна.", "date": "2019.04.23", "title": "Съдиите от окръжния съд в Киев обвиниха Порошенко в натиск"}
{"url": "https://news.bg/int-politics/islyamska-darzhava-poe-otgovornost-za-karvavata-banya-v-shri-lanka.html", "text": "Терористичната групировка ДАЕШ (\"Ислямска държава\") пое отговорност за , при които загинаха най-малко 321 души и бяха ранени около 500 души. Това съобщи агенцията на терористите \"Амак\", без да предоставя никакви доказателства за твърдението.По-рано заместник-министърът на отбраната на Шри Ланка заяви, че според първоначалните разследвания от страна на правителството, бомбените нападения са имали за цел отмъщение за атаката срещу мюсюлмани през миналия месец в новозеландския град Крайстчърч, без да предоставят доказателства или обяснения откъде идва информацията.На 15 март тежко въоръжен бял расист откри стрелба по молещи се в две джамии в  в най-кръвопролитната масова стрелба в историята на страната.\"Смятаме, че клането беше извършено от екстремистка ислямистка групировка като отмъщение за клането в джамиите в Крайстчърч в Нова Зеландия\", посочи заместник-министърът на отбраната на Шри Ланка в изявление пред парламента.\"Известно е, че тази групировка има връзки с организация, наречена \"Национален Таухид Джамат\". Трябва да предприемем незабавни мерки за забрана на всяка организация, която има връзки с екстремистки елементи\", добави той.Властите в Шри Ланка затягат още мерките за сигурност, след като най-малко 321 души бяха убити в осем отделни атаки в неделя. Експлозиите станаха по време на масово посетените великденски служби в католически църкви в градовете Негомбо, Батикалоа и Коломбо и три луксозни хотела в столицата.След като извънредното положение влезе в сила днес, предоставяйки на военните в Шри Ланка военновременни правомощия, полицията арестува 40 заподозрени, включително шофьорът на микробус, за който се смята, че е използван от атентатори самоубийци и собственикът на къща, където някои от тях са живели.Полицията разпореди, че всеки, който паркира кола на улицата и напуска непридружен, трябва да сложи бележка с телефонния си номер на предното стъкло.Междувременно пощенските служители заявиха, че вече няма да приемат предварително опаковани пратки за пратки по пощата.", "date": "2019.04.23", "title": "\"Ислямска държава\" пое отговорност за кървавата баня в Шри Ланка"}
{"url": "https://news.bg/world/razprostraniha-video-s-edin-ot-atentatorite-v-shri-lanka.html", "text": "Британският вестник \"Гардиън\" разпространи видео със заподозрян атентатор самоубиец преди атаката в църква в столицата на Шри Ланка Коломбо.При атаките в неделя на Великден , а около 500 пострадаха. Сред загиналите са и 38 чужденци.Заместник-министърът на отбраната на Шри Ланка Руван Виджевардене съобщи, че първите резултати от  показват, че те са извършени като  Властите обвиняват ислямистките организации National Thowheed Jamath (Нешънъл Таухид Джамаат) и Jammiyathul Millathu Ibrahim. В същото време В нападенията са участвали най-малко седем атентатори самоубийци. Първите шест атаки срещу три църкви и три луксозни хотела са извършени в рамките на 20 минути по време на великденските служби в неделя сутринта и по време на закуската в хотелите. В ранния следобед са последвали още две експлозии - в къща в квартал на столицата Коломбо и пазар на хотел.Видеокадрите показват заподозрян атентатор самоубиец да влиза в църква \"Свети Себастиан\" моменти преди атаката. Последвалата експлозия, която не е показана на видеото, е най-смъртоносната от серията координирани бомбени атаки в Шри Ланка. При това нападение загиват повече от 110 души. Видеото е разпространявано от местните телевизии.", "date": "2019.04.23", "title": "Разпространиха видео с един от атентаторите в Шри Ланка"}
{"url": "https://news.bg/politics/sas-salzi-na-ochi-i-razvalnuvan-karadaya-povezhda-dps-kam-ep.html", "text": "С бурни аплаузи на крака и викове: \"ДПС, ДПС\" бе посрещнат  и партийното ръководство в залата на столичен хотел, където партията представи евролистата си за вота на 26 май. Карадайъ лично се ръкува с всеки един от хората в нея, с които заедно ще водят партията към ЕП.Вторият в листата Делян Пеевски не присъства на представянето. Дамите в листата получиха огромни букети. Представянето на листата започна от последните към първите. Делян Пеевски бе представен като утвърден политик, нищо че не присъстваше в залата, а името му бе съпроводено с бурни и продължителни ръкопляскания.Бурни бяха възгласите при представянето и на лидера Мустафа Карадайъ. Той не можа да скрие вълнението и сълзите си.Благодаря ви за подкрепата, много съм развълнуван, емоцията е силна, подчерта той. Лидерът на ДПС покани Орхан Мурад на сцената. По идея на почетния председател Ахмед Доган ДПС му даде подарък-устройство за изкуствено зрение. Благодарение на смарт камера устройството чете книги, разпознава лица в реално време, идентифицира кредитни карти, банкноти. Бъдете себе си, пожела му Мустафа Карадайъ. Орхан Мурад на свой ред благодари за подаръка.Г-н Доган обича да изненадва приятелите си, разказа той и обясни, че за българите това скъпо устройство е само мечта.Ние залагаме на младите, заяви лидерът на ДПС и увери, че в партията младежите винаги са имали глас. Карадайъ подчерта, че младежкият дух тръгвал именно от Ахмед Доган, който в младежка възраст въстава срещу тоталитаризма. Виждам най-новата и печеливша листа, каза Карадайъ, според когото хората в листата можели да реформират ЕС. Те са това, което националистите и популистите никога не могат да бъдат, похвали той хората си в листата. , похвали се председателят на ДПС. Нашата листа гарантира победа, убеден е още той.А самото представяне на листата завърши със селфи.", "date": "2019.04.23", "title": "Със сълзи на очи и развълнуван Карадайъ повежда ДПС към ЕП"}
{"url": "https://news.bg/society/1-5-mln-lv-za-narusheni-prava-na-choveka-plashtame-prez-2018-g.html", "text": "Само за 2018 година ще платим доста сериозно обезщетение в размер на около милион и половина лева заради осъдителни решения за нарушени права на човека. Това обяви заместник-омбудсманът Диана Ковачева на събитие, на което бе обявено получаването на най-високия статут \"А\" на ООН от Националния омбудсман на България.Диана Ковачева заяви, че самите осъдителни присъди показват, че има още много работа по защита на правата на човека у нас, а статутът на ООН само ни задължава да работим още в тази посока.Акредитирането на Омбудсмана с възможно най-високият статут \"А\" на ООН за правозащитен орган и дава право на институцията да представя позицията на правата на българските граждани към Комитети на правата към ООН.Националният омбудсман Мая Манолова изказа също своята удовлетвореност от получаването на статута към ООН. Тя го определи като успех и едно добро наследства за следващия омбудсман.Манолова изтъкна, че този статут дава на омбудсмана висок авторитет и признание за институцията в международен и вътрешен план, както и за засилване на влиянието и на авторитетът сред европейските и национални партньори. По думите на националния защитник статутът дава възможност за по-ефективна защита на правата на българските граждани, защото дава правото на страната ни да участва в комитети за правата на човека към ООН.Според Манолова в България не винаги правата на гражданите се представят обективно от институциите в България и затова националния омбудсман ще представя двете гледни точки - позицията на институциите и на българските граждани. По думите й понякога крайният вариант да бъдат накарани да действат институциите са препоръки от международни организации.Диана Ковачева отчете, че в последните 2 години участието на омбудсмана е станало по-ефективно на международно ниво. Ковачева се похвали с постигнатото до настоящия момент от омбудсмана и препоръча България да се присъедини към Конвенцията на ООН за правата на човека и Конвенцията за ООН за защита на хората с увреждания. Целта е хора с увреждания да могат да подават жалби в комитети за защита правата на човека.", "date": "2019.04.23", "title": "1.5 млн. лв. за нарушени права на човека плащаме през 2018 г. "}
{"url": "https://news.bg/politics/vnesoha-5552-podpisa-v-tsik-za-ivancheva-i-grazhdanskoto-obshtestvo.html", "text": "5552 подписа внесоха поддръжниците на Десислава Иванчева в ЦИК, за да я регистрират като кандидат за евродепутат. Подписите са от граждани от цяла България, както обяви Русислава Захариева пред медиите.Подписката била не само в защита на бившата кметица на \"Младост\", но и на цялото гражданско общество, чиито права са потъпкани с ареста на Десислава Иванчева и Биляна Петрова. Поддръжниците на Иванчева се надяват тя да отиде в ЕП и от там да брани обществото.Ще искаме от съда полиграф, скочи и Петър Кържилов. Вече има и фирма, която да осигури детектора на лъжата, на който да се подложи Иванчева. Идеята била така в невинността й да се убеди цяла България.Сподвижниците й увериха, че ще намерят начин кметицата да води кампанията си и от килията. Подкрепата е категорична, доволен е Кържилов. Иванчева днес или утре ще бъде преместена в София, където ще се прегледа, за да се види дали ще има един ден дете. Самата Желязкова доведе в ЦИК 3-месечния си син Борис. Моята увереност, че ще победим, му дава спокойствие, обясни тя спокойния сън на детето си.Припомняме, Десислава Иванчева и Биляна Петрова бяха  - над 8 часа на централното софийско кръстовище пред Спортната палата. В колата на кметицата бяха открити 56 000 евро, които тя взела като подкуп според прокуратурата.Службите бяха критикувани още тогава за  на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Иванчева и Петрова излязоха от ареста  малко преди Коледа 2018 година отново със скандал, който предизвика напрежение между Специализирания съд и ВКС и  заради бързите действия на обвинението. Проверката завърши със заключение за .Миналата седмица се проведоха  Десислава Иванчева и нейната заместничка. Окончателното решение на съда стана ясно на 15 април -  и 15 за Биляна Петрова. Седмица по-рано обаче стана ясно, че отстранената кметица на \"Младост\" възнамерява да се  За целта беше регистриран Инициативен комитет \"Непослушните\".", "date": "2019.04.23", "title": "Внесоха 5552 подписа в ЦИК за Иванчева и гражданското общество"}
{"url": "https://news.bg/int-politics/deputat-na-poroshenko-predlaga-parlamentat-da-se-samorazpusne.html", "text": "Украински депутат от фракцията \"Блок на Петро Порошенко\" и лидер на Социал-демократическата партия Сергей Каплин е предложил на Върховната рада да се саморазпусне, за да помогне на получилият повече гласове на президентските избори Владимир Зеленски, съобщи ТАСС.Това Каплин заяви в понеделник по време на заседание на помирителния съвет на ръководителя на фракцията и парламентарната група.\"За да помогнем (на Зеленски), трябва Радата да се саморазпусне и да даде възможност на украинския народ да сформира след месец-два ново правителство, нов парламент и да започне нова икономическа политика\", заяви депутатът.По думите на Каплин, повод за разпускане на парламента на Украйна може да бъде официалното оттегляне на коалицията \"Европейска Украйна\", на него самия и на депутата Александър Сугоняко. Съответните изявления бяха написани преди две години. След обнародване на тези заявления ще има основание за разпускане на парламента на Украйна за презареждане на властите в Украйна, подчерта Каплин.Следващите парламентарни избори в Украйна трябва да се проведат в края на октомври.", "date": "2019.04.23", "title": "Депутат на Порошенко предлага парламентът да се саморазпусне "}
{"url": "https://news.bg/crime/zadarzhaha-bivsh-voenen-strelyal-po-kotki-v-dupnitsa.html", "text": "Задържаха 72-годишен, бивш военен в Дупница, информира БНР. Подаден е сигнал, че стреля по котки в квартала, където живее.При задържането в жилището му са открити незаконно притежавани оръжия и боеприпаси.В полицейското управление в Дупница е получен сигнал за стрелба по котки по централната ул. \"Св. Иван Рилски\".Установено е, че изстрелите са възпроизведени от терасата на възрастния мъж. В жилището му са открити и иззети 2 незаконно притежавани пушки, 680 патрона от различен калибър, 9 капсулдетонатора.Иззет е и друг законно притежаван пистолет с 2 пълнителя.72-годишният мъж е задържан за 24 часа. По данни на полицията при стрелбата няма пострадали и убити котки.", "date": "2019.04.23", "title": "Задържаха бивш военен, стрелял по котки в Дупница "}
{"url": "https://news.bg/world/terorat-v-shri-lanka-otmashtenie-za-napadenieto-sreshtu-dzhamiite-v-kraystcharch.html", "text": "Заместник-министърът на отбраната на Шри Ланка Руван Виджевардене съобщи, че първите резултати от разследването на  показват, че те са извършени като отмъщение за нападението срещу джамиите в Крайстчърч, информира \"Ройтерс\".Министърът обяви пред парламента на държавата, че две ислямистки организации в Шри Ланка, National Thowheed Jamath (Нешънъл Таухид Джамаат) и Jammiyathul Millathu Ibrahim, стоят зад нападенията.\"Първоначалните резултати от разследването разкриват, че това е отмъщение за атаката срещу джамиите в Нова Зеландия. Извършено е от National Thowheed Jamath (Нешънъл Таухид Джамаат) и Jammiyathul Millathu Ibrahim\", каза той пред парламента.Представители на властите в Шри Ланка разкриха, че единият от заподозрените започнал да публикува \"екстремистко съдържание\" в социалните мрежи малко след атаката в Нова Зеландия.По-рано стана ясно, че , а около 500 са ранени. Сред загиналите има 38 чужденци. 40 души са задържани. Първите шест атаки срещу три църкви и три луксозни хотела са извършени в рамките на 20 минути по време на великденските служби в неделя сутринта и по време на закуската в хотелите. В ранния следобед са последвали още две експлозии - в къща в квартал на столицата Коломбо и пазар на хотел.На 15 март 28-годишният австралиец Брентън Тарант  в две джамии в Крайстчърч, Нова Зеландия.", "date": "2019.04.23", "title": "Терорът в Шри Ланка - отмъщение за нападението срещу джамиите в Крайстчърч"}
{"url": "https://news.bg/politics/terasata-na-karakachanov-e-drebna-smetka-spored-valeri-simeonov.html", "text": "Лидерът на НФСБ Валери Симеонов не се занимава с дребни и дребнави сметки. Така той коментира имотния скандал, в който бе И аз, и колегите сме над тези неща, подчерта Симеонов и допълни, че вече си е казал мнението.Не искал да хиперболизира и фаворизира скандала. Резултатите ще покажат - така отговори лидерът на НФСБ на въпроса смята ли, че темата от последните два дни ще повлияе на резултатите на изборите.Преди това Валери Симеонов внесе в ЦИК регистрацията за явяване на евроизборите през май месец.Припомняме, че вчера стана ясно, че вицепремиерът е купил жилище в квартал \"Възраждане\" на занижени цени, а информацията в публичната декларация на министъра се разминавала с тази в кадастъра. Според информация на bTV, тераси от близо 120 квадратни метра не са декларирани от военния министър.В интервю за Каракачанов заяви, че това е \"атака от определен кръг медии\".Скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала освен тях оставки подадоха още:- ; - .На 4 април в кулоарите на парламента. Той препоръча на журналисти да проверят жилище на адрес в столичния квартал \"Овча купел\". Тогава обаче Симеонов отказа да посочи изрично чия собственост е въпросният имот.По-късно стана ясно, че става въпрос за жилище на министъра на туризма. По този начин Ангелкова се оказва поредното лице от властта, замесено в \"Апартамент гейт\".Ден по-късно Симеонов отново даде информация и за още един имот, но  ", "date": "2019.04.23", "title": "Терасата на Каракачанов е дребна сметка, според Валери Симеонов"}
{"url": "https://news.bg/regions/borisov-ochakva-20-rast-na-bvp-sled-zavarshvaneto-na-am-hemus.html", "text": "С цялостното изграждане на магистрала \"Хемус\" БВП на България ще се вдигне с 10-20%. Това прогнозира министър-председателят Бойко Борисов. Днес той направи първата копка на от пътя край село Торос в ловешка област.Той посочи, че до края на 2022 г. има реална възможност АМ \"Хемус\" да стига до Плевен и подчерта, че правителството активно работи за изграждането на цялата автомагистрала.По информация на Агенция \"Пътна инфраструктура\" работата по отсечката Ябланица-Боаза напредва и е напълно реалистично да е готова през есента - около половин година по-рано от предвиденото, изтъкна още премиерът.В присъствието на министър-председателя, министъра на регионалното развитие Петя Аврамова, министъра на финансите Владислав Горанов, зам.-министъра на регионалното развитие Николай Нанков и председателя на УС на АПИ Георги Терзийски беше даден и символичният старт на строителството на отсечката Боаза - пътен възел \"Дерманци\".За изграждането на участъка Строежът на първите три от общо шестте участъка, на които е разделено трасето, ще започне още тази година, а на останалите 83 км до пътя Русе - Велико Търново ще бъде изпълнено техническо проектиране.Предвижда се целият участък да бъде завършен до 2023 г.", "date": "2019.04.23", "title": "Борисов очаква 20% ръст на БВП след завършването на АМ \"Хемус\""}
{"url": "https://news.bg/politics/s-dvama-ili-trima-evrodeputati-simeonov-shte-e-dovolen.html", "text": "Лидерът на НФСБ Валери Симеонов е изумен как медиите правят от нищо - нещо. Връчва се една папка, обяви той пред журналистите при внасянето на листата на коалиция \"Патриоти за Валери Симеонов\" в ЦИК.По думите на Симеонов нагласата е празнична. НФСБ бил в пълна мобилизация. Лидерът на партията ще е доволен, ако народът му отреди двама или трима евродепутати.Симеонов отново заяви, че не негова е вината патриотите да се явяват разделени на евровота. В този хубав ден, както той се изрази, не желае да назове виновникът.А на въпрос дали ОП са по-силни разделени, Симеонов заяви, че ще се преброят.За предсрочни избори Симеонов не вижда повод.\"Представяме една интересна листа от патриоти прагматици\", обяви лидерът на НФСБ. Кандидатите му за ЕП били от бизнеса и между другото в политика. Валери Симеонов се похвали и че на челна позиция в листата имат представител и на ромския етнос.", "date": "2019.04.23", "title": "С двама или трима евродепутати Симеонов ще е доволен "}
{"url": "https://news.bg/crime/spetsprokuraturata-obvini-petima-za-danachni-izmami-za-pochti-9-mln-lv.html", "text": "От Спецпрокуратурата обвиниха петима за участие в група за данъчни измами, ощетили бюджета с поне 8 860 057 лева, съобщиха от Спецпрокуратурата. Четиримата задържани за 24 часа са с парични гаранции в различен размер - 100 000 лв., 50 000 лв. и 20 000 лв.До момента е установено, че от 2014 г. до април 2019 г. групата е ощетила бюджета с поне 8 860 057 лева чрез избягване плащането на корпоративен данък и ДДС.Четирима от обвинените са привлечени към наказателна отговорност за участие в организирана престъпна група за данъчни престъпления. Петият участник в групата е извън България. Когато бъде открит и върнат в страната, и той ще бъде обвинен, уточниха от специализираната прокуратура.Групата е регистрирала офшорни фирми и търговски дружества в Гърция на името на подставени лица, контролирани от групата. Те са декларирали несъществуващи вътрешно-общностни доставки на спортни стоки, както и продажби на спортни стоки чрез интернет платформа, които не са били отчитани.Групата е неутрализирана на 17 април 2019 г. при специализирана полицейска операция на ГДБОП под надзора на Специализираната прокуратура. Извършени са претърсвания в жилища, в счетоводна къща и етаж от офис сграда. Иззети са документи, компютри, печати на фирми, банкови карти, мобилни телефони.", "date": "2019.04.23", "title": "Спецпрокуратурата обвини петима за данъчни измами за почти 9 млн. лв."}
{"url": "https://news.bg/crime/mitnichari-zadarzhaha-2700-l-nelegalen-alkohol-pri-tri-aktsii.html", "text": "Митничари задържаха 2700 л нелегален алкохол задържаха митническите служители при няколко операции.Близо 150 литра високоалкохолни напитки и 1575 литра бира са били иззети на 20 април в района на \"Дунав мост\" 1 при Русе. При проверка на товарен микробус с българска регистрация, пътуващ за Западна Европа, било установено, че вътре има голямо количество мастика, ракия и бира. Високоалкохолните напитки били облепени с валиден български акцизен бандерол. Общото им количество е 149,4 литра, а на бирата - 1575 литра. Тъй като обаче шофьорът не могъл да представи придружителен документ за превозваните алкохолни напитки, е съставен акт за установяване на административно нарушение.Други 975 л нелегален алкохол са били открити на 16 април при две проверки в района на Плевен и Полски Тръмбеш. При проверка на магазин за хранителни стоки в складовото помещение митническите служители открили 57 пластмасови бутилки с общо 28,5 л ракия. Проверката продължила в избеното помещение. Там митническите служители установили, че е изградена декоративна стена, отваряна с прикрит механизъм, зад която имало склад с рафтове. В тайния склад били открити още 599 л ракия. За откритата стока не били представени документи. По случая е образувано досъдебно производство. Междувременно друг екип митнически служители извършил проверка на стопанска постройка в частен имот в Полски Тръмбеш, където било установено, че има 348 л нелегален алкохол. По случая е образувано административнонаказателно производство.", "date": "2019.04.23", "title": "Митничари задържаха 2700 л нелегален алкохол при три акции"}
{"url": "https://news.bg/politics/za-poveche-evrosubsidii-se-boryat-kandidatite-na-ataka.html", "text": "Със заветите на Левски \"Атака\" тръгва към Европарламента. Лично лидерът на партията представи водача на листата Георги Димов кадър на партията на Татяна Дончева Движение 21.Той и останалите в листата са избрани чрез кастинга на партийната телевизия сред близо 50 желаещи да защитават ценностите на родните националисти в Брюксел.Според Сидеров има отвращение сред хората заради политическата класа. Лидерът на \"Атака\" е доволен, че дава път на младите и призова другите партии също да последват примера му.Димов щял да иска преразглеждане на договора ни за присъединяване към ЕС. Идеята е да получаваме повече средства от общността. Може евродепутатът да иска преразглеждане и на регламента, обяви националистът. Според него получаваме трохи в селското стопанство в сравнение с френския фермер.Искаме ще бъдем конкурентни, а в момента е \"все едно е състезание на куц крак\", анализира лидерът на \"Атака\", който е убеден, че еврофондовете са много ниски за България. В същото време Волен Сидеров е недоволен, че ЕС дава 11 милиарда евро на фашистката хунта в Украйна и 6 милиарда евро на Ердоган.\"За България идват трохи\", изтъкна лидерът на националистите.Атакистите ще се борят и за отпадане на санкциите срещу Русия. Логото на кампанията е заимствано от Апостола, който казва : \"Ние чуждото не щем, своето не даваме.\" Атакистите тръгват в кампанията с мотото: \"Да си вземем своето от ЕС\".Георги Димов сподели, че имал разминаване с Движение 21 по отношение на политиката за Русия. Според него отпадането на санкциите срещу Русия е важно за развитието на икономиката за страната ни. Той се обяви за балансирана политика.Димов ще се бори страната ни да не е в блатото на евролиберализма, защото не иска да вижда тихото отчаяние, в което страната ни умира.", "date": "2019.04.23", "title": "За повече евросубсидии се борят кандидатите на \"Атака\""}
{"url": "https://news.bg/world/prizovavat-mey-da-se-ottegli-oshte-dnes.html", "text": "Високопоставен член на Комитет 1922 на торите призова Тереза Мей незабавно да подаде оставка като министър-председател на Обединеното кралство. С призива си Найджъл Еванс намекна, че влиятелната група може да организира график за оттеглянето на Мей, пише \"Гардиън\".Найджъл Евънс, един от ръководителите на комитета, каза, че процесът по избор на нов лидер \"не може да започне скоро\".\"Да бъда честен, ще съм доволен, ако тя днес обяви оставката си и ние ще можем да организираме избор на нов лидер на Консервативната партия\", коментира той пред радио Би Би Си.\"Вярвам, че единственият начин да излезем от тази безизходица е, ако имаме нов лидер на Консервативната партия...ако има съобщение от премиера днес, разбира се, ние можем да започнем процеса веднага\", поясни Евънс.Комитет 1922 планира среща днес следобед. Но източник от комитета заяви, че не са вземани решения и че повечето разпространявани информации за опити да се свали Мей \"отразяват само вижданията на един или двама членове\".Премиерът, който днес ще ръководи среща на кабинета преди да бъдат рестартирани преговорите с лейбъристите за възможен компромис за Брекзит, също е изправен пред предложение за вот на недоверие от членове на Консервативната партия. От повече от 70 избирателни района се подписаха под предложение с призив за извънредна среща на Националното консервативно събрание, което представлява обикновените членове на Консервативната партия. Събранието може да проведе символичен вот на недоверие, въпреки че нито Комитет 1922, нито събранието могат да принудят Мей да се оттегли.Постът на Мей е сигурен до декември, след като тя оцеля при вот на недоверие през миналата година.Днес британските политици подновяват обсъжданията за Брекзит след великденските празници.", "date": "2019.04.23", "title": "Призовават Мей да се оттегли още днес"}
{"url": "https://news.bg/economics/treys-grup-i-obedinenie-remontirat-garata-v-nova-zagora.html", "text": "В сградата на държавно предприятие НКЖИ отвориха офертите за реконструкция на гаров комплекс Нова Загора, съобщиха от НКЖИ.В откритата процедура участва Обединение \"Билд инженеринг\", което включва следните фирми: \"Трейс Груп холд\" АД, \"Си Билд България\" ЕООД и \"Инжпроект\" ООД.Предметът на обществената поръчка е формулиран: \"Реконструкция на гаров комплекс Нова Загора - проектиране, строителство и авторски надзор\". Срокът за приключване на работата на комисията е 23 август 2019 г.В описанието се посочва, че гаров комплекс Нова Загора е разположен на 8-ма железопътна линия в участъка Пловдив-Бургас.През жп гарата преминават три железопътни направления - към Богданово, към Бургас (Ямбол, Карнобат, Бургас) и към Стара Загора (Стара Загора, Пловдив, София). Поради стратегическото си място, гаровият комплекс е изключително важен за железопътната инфраструктура у нас.С реконструкцията на гарата ще бъде построена нова сграда. Ще бъдат модернизирани перони и коловози, както и ще бъде изградена нова вертикална планировка с прилежащ паркинг.Проектът цели подобряване интермодалността при превоза на пътници и товари и развитие на устойчив градски транспорт, чрез изграждане на модерен гаров комплекс тип пътнически терминали за връзка с градския транспорт. По този начин ще се осигури ефективно подобрение на предлаганите железопътни услуги, чрез изграждане на модерна и многофункционална сграда и съпътстващи съоръжения, гарантиращи равнопоставен достъп на гражданите с намалена подвижност.\"Реконструкция на гаров комплекс Нова Загора - проектиране, строителство и авторски надзор\" се осъществява със съфинансиране от Европейския фонд за регионално развитие, чрез Оперативна програма \"Транспорт и транспортна инфраструктура\" 2014-2020 г.", "date": "2019.04.23", "title": "\"Трейс груп\" и обединение ремонтират гарата в Нова Загора"}
{"url": "https://news.bg/int-economics/belarus-ostavi-evropa-bez-benzin-zaradi-rusiya.html", "text": "Беларус е преустановила износа на леки петролни продукти за европейските страни. Това обяви заместник-председателят на Беларуската петролна компания Сергей Гриб, цитиран от агенция БЕЛТА.\"Към момента (договорните задължения) са преустановени, докато не бъде решен въпросът с руския петрол\", отбеляза Гриб.По думите му чрез намаляване на обема на износа Беларуската петролна компания се надява да осигури на вътрешния пазар необходимото количество гориво. Също така от компанията разчитат да намерят начин за избягване на санкции за нарушаване на условията на договорите с купувачи от Полша, от Украйна и от прибалтийските страни.По-рано концернът \"Белнефтехим\", в състава на който влизат петролни рафинерии, обяви временно ограничаване на доставките на леки петролни продукти (бензин, керосин и дизелово гориво) за Европа поради лошото качество на руския петрол, постъпващ в беларуския участък на петролопровода \"Дружба\".Руската компания \"Транснефт\" потвърди проблемите с качеството и обеща да поправи ситуацията. Днес Минск поиска официална среща с Русия за обсъждане на компенсации за щети, нанесени на оборудването на беларуските рафинерии.Преди това президентът на Беларус Александър Лукашенко заяви, че участъкът от петролопровода \"Дружба, който преминава през територията на страната, може да бъде затворен за ремонт, въпреки че през него се транспортира руски петрол.", "date": "2019.04.23", "title": "Беларус остави Европа без бензин заради Русия"}
{"url": "https://news.bg/regions/navesat-na-metrostantsiya-lomsko-shose-proteche.html", "text": "Навесът на метростанция \"Ломско шосе\" протече, информира bTV. Причината е проливният дъжд в столицата от последните часове.От общината обясняват, че проблемът идва от конструкцията на съоръжението, което е изработено от отворени фуги.Синоптиците предупреждават, че са възможни превалявания на така наречения \"цветен дъжд\" заради пясък от Сахара.", "date": "2019.04.23", "title": "Навесът на метростанция \"Ломско шосе\" протече"}
{"url": "https://news.bg/int-politics/vodeshtite-partiyni-lideri-v-ispaniya-krastosaha-shpagi-v-tv-debat.html", "text": "Лидерите на четирите водещи партии в Испания, които ще участват в парламентарните избори тази неделя - 28 април, кръстосаха шпаги в първия политически дебат, излъчен на живо по националната телевизия, съобщават местни медии.Каталуния, социалните политики и бъдещите споразумения бяха основните теми на срещата.Дебатът, който се проведе снощи, е бил гледан от близо 9 милиона зрители в пиренейската страна.По време на първия словесен политически сблъсък от предизборната кампания станаха ясни двата блока, които се очертават за предстоящия вот - от една страна Пабло Касадо от Народната партия и Алберт Ривера от \"Сиудаданос\" (Граждани) си оспорват мястото вдясно, а от друга Пабло Иглесиас от \"Подемос\" (Заедно можем) и Педро Санчес от Испанската социалистическа партия се борят за левицата.Въпреки това обаче предварителните проучвания сочат, че никоя от двете страни не събира достатъчно подкрепа, за да сформира правителство. Според прогнозите това не може да се случи дори с подкрепата на консерваторския блок на крайнодясната партия \"Вокс\", за която се очаква, че за първи път ще влезе в парламента.", "date": "2019.04.23", "title": "Водещите партийни лидери в Испания кръстосаха шпаги в ТВ дебат"}
{"url": "https://news.bg/int-politics/sasht-i-yaponiya-uveryavat-che-kitay-nyama-parvi-da-nameryat-izgubeniya-f-35.html", "text": "Американските и японските въоръжени сили отхвърлят възможността Китай да открие липсващия японски F-35A Lightning II преди тях, съобщава \"Еър форс таймс\".\"Японците имат водеща роля и ние работим съвместно с тях. И ние имаме възможности, ако това, което те имат, се окаже недостатъчно\", коментира действащият министър на отбраната на САЩ Патрик Шанахан.Той обясни, че не се притеснява, че Китай, може първи да стигне до мястото на катастрофата. F-35, който принадлежеше на японските сили за самоотбрана се разби на 9 април в Тихия океан до Северна Япония. Малко след като F-35 изчезна, се появиха спекулации дали Китай или Русия търсят самолета и дали могат да победят САЩ и Япония на мястото на катастрофата.\"Нямаме такава възможност, абсолютно не. Ние провеждаме дейности за наблюдение и предупреждение, за да можем да идентифицираме и намерим изчезналия самолет\", коментира японският министър на отбраната Такеши Ивайа.Районът, в който се разби F-35A е с около 1500 метра дълбочина. Японските сили за морска самоотбрана разположиха спасителна подводница, заедно с други кораби, за претърсване на района.\"Това е много важен самолет, затова искаме да намерим самолета и веднага щом можем, да го извадим. Япония ръководи разследването, но се надяваме, а също така е необходимо да имаме подкрепата на САЩ. Така че, докато правим това, бихме искали да открием основната причина за произшествието\", допълва японският министър.Китай и Русия развиват конкурентни самолети на F-35. Разкриването на тайните на стелт самолета от пето поколение може потенциално да бъде неочаквано полезно за съперниците на американските военни.Присвояването на технология от изгубени военни активи не е нещо, което е извън сферата на възможностите, посочват от \"Таск & Пърпъс\". В началото на 70-те години ЦРУ харчи стотици милиони долари, опитвайки се да извади потъналата съветска подводница, която Кремъл не успява да спаси през 1968 г., според разсекретени документи на ЦРУ.Подводницата се разпада по време на операцията по изваждане, която е на дълбочина около 4900 метра, но САЩ успяват да извадят две ядрени торпеда и някои наръчници за подводници, без СССР да се усети.Говорителят на Пентагона Чарлз Съмърс коментира, че основната операция по издирване на САЩ е приключила, \"но ще продължим да координираме с нашите японски партньори усилията за локализиране и изваждане на изчезналия самолет.\"\"Инцидентът не разтърси вярата на американските и японските военни в програмата F-35\", допълва  той. \"САЩ и всички партньори на F-35 остават напълно ангажирани да защитават всички способности и технологии на F-35\", обяснява Съмърс.Разрушител на военноморските сили на САЩ и няколко самолета P-8A Poseidon са участвали в издирването заедно с японските сили за самоотбрана, според \"Дефенс нюз\". Някои останки от F-35 бяха намерени в морето, но пилотът не е открит, а по-голямата част от самолета е на дъното на океана.Причината за катастрофата е неизвестна. \"Департаментът има пълна вяра и увереност в програмата на F-35. Всички 276 американски F-35 продължават да летят, включително F-35A в зоната на отговорност на САЩ\", коментира Съмърс.", "date": "2019.04.23", "title": "САЩ и Япония уверяват, че Китай няма първи да намерят изгубения F-35"}
{"url": "https://news.bg/regions/psihichno-bolen-vilnya-v-stolichniya-gradski-transport.html", "text": "Психично болен вилня в градския транспорт в София, предаде Нова телевизия.Мъжът е нанесъл материални щети на два автобуса от линия 45 и 73. Инцидентът е станал в квартал \"Овча купел\". Към момента той е настанен в психиатрия, а шофьор от градския транспорт е задържан, защото го е ударил.Очевидец разказа, че психично болният е бил с майка си, която е обяснила, че синът й е бил изписан от психиатрията преди 2 месеца, но лекарствата не са му подействали добре.Ръководителят на отдел \"Безопасност на движението към столичен автотранспорт\" Борислав Попов съобщи, че все още се извършва оценка на щетите, но те са за поне няколко хиляди лева. Той обясни, че автобусите имат само гражданска отговорност и при освидетелстван извършител едва ли ще бъдат възстановени.", "date": "2019.04.23", "title": "Психично болен вилня в столичния градски транспорт"}
{"url": "https://news.bg/society/50-leva-za-glas-pri-mashinniya-vot-presmyata-mihail-konstantinov.html", "text": "Централната избирателна комисия реши, че \"Сиела Норма\" АД трябва да осигури , предаде БНТ. Изпълнителят на обществената поръчка спечели измежду Припомняме, с и на предишните избори.Относно машинното гласуване проф. Михаил Константинов пресметна, че за ден на една машина гласуват около 50 души, което би означавало, че всеки глас струва по 50 лева. Според него предимството на машините е, че с тях не може да бъде регистриран недействителен глас.Той изрази мнение, че изборът на изпълнител е бил очакван, тъй като едната фирма е била декласирана заради предложена цена над предела, а другата не е отговаряла на техническите норми.Проф. Константинов напомни, че \"Сиела Норма\" организира машинното гласуване през 2016 г. с 500 машини, на които са били извършени близо 50 000 гласувания.От своя страна проф. Пламен Киров изрази безпокойство кога машините ще бъдат доставени и монтирани, а софтуерът - проверен.СИК трябва да бъдат обучени как се борави с тези машини, да не говорим, че самите избиратели няма да имат времето да се запознаят с процеса как да гласуват, коментира той.Според него е притеснителен крайният срок за доставка на машините - 25 май, т.е. денят преди изборите. Това можело да доведе до \"недобри\" изненади.", "date": "2019.04.23", "title": "50 лева за глас при машинния вот пресмята Михаил Константинов"}
{"url": "https://news.bg/world/nova-ira-poe-otgovornost-za-ubiystvoto-na-zhurnalista-lira-makkiy.html", "text": "Нова ИРА пое отговорност за убийството на журналиста Лира МакКий, като в изявление до The Irish News, организацията предоставя \"пълно и искрено извинение\" на семейството и приятелите й, съобщава БиБиСи. в главата в четвъртък вечер, докато наблюдаваше бунтове в Лондондери. Полицията съобщава, че е имало \"масиран отговор\" за убийството й и са призовали повече членове на обществото да излязат.Изявлението на Нова ИРА идва след като твърдо лявата републиканска политическа партия Саорад, която подкрепя Нова ИРА, преди това се опита да оправдае използването на насилие в четвъртък.МакКий е стояла близо до полицейски автомпобил 4х4, когато е застреляна, след като маскиран стрелец стрелял по полицията и присъстващи.Протест от приятели на МакКий се състоя в понеделник пред офис в Дери, използван от дисидентски републикански политически групи.Полицията заяви, че общественият отговор на убийството е \"огромен\". Има \"осезаема промяна\" в настроенията на общността в подкрепа на тяхното разследване, от гледна точка на разузнаване.Полицията призовава обществеността да \"излезе и да разговаря\".Полицията и прокуратурата са обсъдили какви мерки биха могли да бъдат на разположение за защита на свидетелите, които се страхуват да дадат показания в процеса.Смята се, че Нова ИРА е създадена между 2011 и 2012 г. след сливането на няколко по-малки групи, включително и Истинска ИРА, която сама по себе си е родена от разделение във Временна ИРА (ВИРА) през октомври 1997 г., във връзка с приемането на мирния процес от Шин Фейн.Нова ИРА се свързва с четири убийства.Убийството на МакКий е 21 години след подписването на мирния договор в Северния Ирландия.Мирното споразумение от 1998 г. бележи края на десетилетия конфликт, включващ републиканци и лоялисти, по време на който се смята, че са загинали около 3600 души.Споразумението от \"Добрия петък\" е резултат от интензивни преговори, включващи правителствата на Великобритания и Ирландия и политическите партии в Северна Ирландия.", "date": "2019.04.23", "title": "Нова ИРА пое отговорност за убийството на журналиста Лира МакКий"}
{"url": "https://news.bg/politics/radev-pozdravi-zelenski-za-pobedata-na-izborite-v-ukrayna.html", "text": "Държавният глава Румен Радев изпрати поздравителен адрес на Володимир Зеленски по повод победата му на президентските изборите в Украйна.В писмото си Радев посочва, че тези избори са станали свидетелство за жизнеспособността на демократичното развитие на Украйна. Той допълва, че България ще продължи да подкрепя проевропейския път на развитие на Украйна.Българският президент изразява увереност за развитие на традиционното приятелство и ползотворното сътрудничество между двете страни, изградено на основата на историческа, културна и религиозна близост, на споделени ценности и взаимно разбирателство.Убеден съм, че многобройната българска общност в Украйна, която е мост между нашите народи, ще продължи и занапред да дава своя принос за развитие и надграждане на българо-украинските отношения\", посочва се в поздравителния адрес.", "date": "2019.04.23", "title": "Радев поздрави Зеленски за победата на изборите в Украйна"}
{"url": "https://news.bg/society/sluzhiteli-na-firmi-za-darvodobiv-protestirat-v-sevlievo.html", "text": "Жители на Севлиево и служители на фирми за дърводобив от региона излизат на протест, съобщи Нова телевизия.Причината са съмнения им за груби нарушения в сектора с горите, както и липса на прозрачност.Недоволните твърдят, че е облагодетелствана една единствена фирма при обществени поръчки, както и че общинският бюджет е ощетен с хиляди левове.Един от собствениците на фирма за дърводобив в града Георги Михайлов обяснява, че кметът е запознат с всички нередности, които се случват близо 2 години.По думите му не били прозрачни процедурите по обществените поръчки. Той подчертава, че никъде в сайта на общината не се вижда кога и къде ще се извърши процедурата.Собственикът допълва, че се секат само общински гори. Имали информация от сайта на Изпълнителната агенция по горите, която сочела, че се издават позволителни само на една и съща фирма.\"До 30% от лесoфонда се задължава да се дава на местни преработватели и дърводобивни фирми. Тази фирма не е местна - тя е от Габрово\", заявява един от протестиращите.Кметът или представители на общината са отказали да присъстват на протеста. Недоволните очакват отговора му след редовното заседание на Общинския съвет.", "date": "2019.04.23", "title": "Служители на фирми за дърводобив протестират в Севлиево"}
{"url": "https://news.bg/politics/dbg-se-otkazva-ot-uchastie-na-evroizborite.html", "text": "\"Движение България на гражданите\" отказва да участва в поредната братоубийствена битка между десни партии на предстоящите европейски избори. Това заявяват от партията в свое съобщение до медиите.Те посочват, че през изминалите шест месеца са провели задълбочени преговори с представители на всички партии от автентичното център-дясно пространство, но усилията им за изграждане на широко демократично обединение са били отхвърлени.\"На предстоящите европейски избори българската десница ще се яви разделена - , другата участва в тактическа коалиция, третата ще се яви самостоятелно. Нито един от тези три формата няма силите или желанието да спре популизма и да разбие корупционния модел на управление в държавата\", обобщават от ДБГ.Според тях, докато продължават \"деструктивните действия и битките за надмощие вдясно\", демократичните хора винаги ще губят войната за България.По тази причина от \"Движение България на гражданите\" смятат за най-морално да не участват в предстоящите евроизбори.Те съобщават, че през следващите месеци ДБГ ще работи усилено за подготовката на партията за явяване на местните избори през есента.Ще участваме с всички сили в борбата за събаряне на феодалните крепости на ГЕРБ и БСП в българските общини, категорични са те.", "date": "2019.04.23", "title": "ДБГ се отказва от участие на евроизборите"}
{"url": "https://news.bg/int-politics/si-dzinpin-prizovava-za-voennomorsko-satrudnichestvo-v-sveta.html", "text": "Китайският народ обича мира и страните не трябва да се заплашват взаимно с използването на сила, a военноморските сили в света трябва да си сътрудничат в осигуряването на морска сигурност, коментира Си Дзинпин в пристанищния град Циндао (провинция Шандонг, Източен Китай) по повод 70-годишнината от създаването на Военноморските сили на Народната освободителна армия на Китай, съобщава \"Ройтерс\".Си Дзинпин има сериозен план за обновяване на армията, като разработва всичко - от стелт самолети до самолетоносачи, а Китай увеличава присъствието си в оспорваното Южнокитайско море и около самоуправляващия се Тайван, което играе по нервите на региона и във Вашингтон, допълва медията.Военноморските сили са ключов бенефициент на плана за модернизация, като Китай иска да проектира властта си далеч от бреговете на страната и да защити своите търговски пътища и граждани в чужбина.\"Китайците обичат и жадуват за мир и неизменно ще следват пътя на мирното развитие\", коментира Си Дзинпин пред ръководителите на чуждестранни делегации.\"Всички трябва да се уважаваме, да се отнасяме едни към други като равни, да засилваме взаимното доверие, да укрепваме морския диалог и обмена и да задълбочаваме прагматичното сътрудничество между флота\", добави той.\"Трябва да има повече дискусии и консултации между страните, и не може да има принуда към сила или заплахи със сила при най-малкия претекст\", обяснява той.\"Всички държави трябва да се придържат към равни консултации, да подобрят механизмите за комуникация при кризи, да засилят регионалното сътрудничество в областта на сигурността и да насърчат правилното разрешаване на спорове, свързани с морето.\"Очаква се Си Дзинпин да гледа морския парад по-късно през деня, въпреки че не е ясно дали лошото време в Циндао (с мъгла и дъжд), може да повлияе на събитието.Парадът ще включва 32 китайски кораба и 39 самолета, както и военни кораби от 13 чужди държави, включително Индия, Япония, Виетнам и Австралия. Китай заяви, че за първи път ще покаже нови атомни подводници и военни кораби.Китай често трябва да отхвърля чужди притеснения за военните им намерения, особено като се има предвид, че военните разходи продължават да се увеличават. Пекин коментира, че няма какво да крие и покани малък брой чуждестранни медии на борда на военноморски кораб да наблюдават парада.Последните военни битки на Китай са с виетнамците в Южнокитайско море през 1974 и 1988 г., макар че това са сравнително малки сблъсъци. Китайските военноморски кораби също участват в международни патрули за борба с пиратството край бреговете на Сомалия от края на 2008 г.", "date": "2019.04.23", "title": "Си Дзинпин призовава за военноморско сътрудничество в света"}
{"url": "https://news.bg/society/konstantin-popov-nastoyava-da-se-raboti-poveche-za-obsht-otbranitelen-kapatsitet.html", "text": "Преди изборите за европейски парламент се говори по много и най-различни теми, но като че ли темата за възможностите и перспективите пред европейската обрана ярностно отсъстват от вече започналите дебат между политическите сили.Това заяви председателят на Комисията по отбрана ген. Константин Попов на международната конференция на тема \"Европейската отбрана - възможности и перспективи\".Ценно е България да отправи поглед към европейската отбрана, отбеляза Попов и посочи, че трябва да се обърща внимание на възможностите и предимствата, които ни дава европейската среда за сигурност.Развитието на европейската отбрана стои високо в дневния ред на Европейския съюз, отбеляза шефът на Комисията по отбрана. Попов припомни вложените усилия за отбрана по време на Българското председателство на Съвета на Европейския съюз, сред които, че страната ни е успяла да подготви стъпките към по-добра интегрирана европейска отбрана.По думите на Попов трябва да се гарантира по-силна Европа в рамките на НАТО с укрепване на политическия диалог на всички нива и задълбочаване на сътрудничеството. В резултат на активната дейност и на целенасочени прагматични усилия България се възприема от съюзниците като фактор, което създава възможност за сигурност, просперитет и единство, поясни шефът на Комисията по отбрана.Трябва да продължим усилията си в посока евроатлантическата принадлежност на България и да работим за общ отбранителен капацитет като европейски стълб на НАТО, апелира Попов и призова всички участници на форума да разсъждават за възможностите и перспективите пред европейската отбраната. Той е сигурен, че ще се дискутира темата затова какви отбранителни възможности са необходими на Европа - дългосрочни или краткосрочни.На свой ред председателят на Софийския форум за сигурност Георги Божилов посочи, че на днешната международна конференция трябва да се дискутират възможностите и перспективите на България пред европейската отбрана и да се разгледат интересите на страната ни за реализиране на европейската отбрана.\"Ние имаме нужда от осмислияне на европейската политика за сигурност и отбрана\", акцентира Божилов и допълни, че дебатът няма да бъде лесен, поради различната оценка на рисковете и заплахите в отделните европейски държави.Имаме различна отбранителна култура и някои държави имат по-сериозни амбиции за разрешаване на проблеми извън европейския континент. Свидетели сме на това, че няма общо виждане затова какъв да бъде стратегическия подход за изграждане на европейската отбрана, обясни Божилов.Рисковете и заплахите са обективни и са необходими реални действия, подчерта председателят на Софийския форум за сигурност.", "date": "2019.04.23", "title": "Константин Попов настоява да се работи повече за общ отбранителен капацитет"}
{"url": "https://news.bg/politics/jotova-kritikuva-laboratornoto-sachinenie-na-yunker-za-es.html", "text": "Каква е посоката на външната политика на ЕС, могат ли да се сложат някакви рамки, има ли ЕС координирана външна политика. Тези въпроси постави вицепрезидентът Илияна Йотова на конференция \"Евро-векторите към геополитическия триъгълник САЩ - Китай - Русия\".Това е една безкрайна тема, процесите са твърде динамични, каза тя.Йотова припомни, че тази година се отбелязват 30 години от края на Студената война. Вицепрезидентът очерта очакванията в началото на прехода.Разделили сме се с много очаквания, илюзии, смята Йотова. Светът също се промени много динамично, изтъкна още тя. Вицепрезидентът припомни 11 септември, Арабската пролет, мигрантската вълна към общността. Всички постижения на обединена Европа бяха поставени на карта, заяви още Йотова.Тя критикува бялата книга на Жан-Клод Юнкер за бъдещето на Европа, наричайки го лабораторно съчинение. Документът не дал отговорите, от които се нуждаела Европа. Светът сякаш е на един остър завой, анализира още Илияна Йотова. Не се знаело как ще се вземе този завой и с каква скорост, по мнението й.Тя прогнозира, че след евровота общността ще се раздели на тези, които искат европейският проект да продължи, и на тези, които искат да го унищожат. Европейската тема липсва в българския дебат, недоволна е Йотова.Вицепрезидентът отново критикува лабораторните документи, които произвежда администрацията на ЕС. Бюрокрацията в Брюксел е чужда за гражданите според нея. Тя не е съгласна с мнението на тези, които твърдят, че европейският проект вече е изчерпан.Този състав на ЕК нямаше куража да реши мигрантския проблем, по думите на Илияна Йотова. ЕС трябва да бъде посредник на мира в Близкия изток, категорична бе тя. В същото време общността свела позицията на супервайзър.Вицепрезидентът критикува настоящото хаотично състояние на ЕС във външно политически план. Все по-затихващи са функциите на ООН, притеснена е Илияна Йотова. Тя припомни, че ЕС е основен партньор за Русия. Вицепрезидентът е разтревожена от формалното удължаване на санкциите срещу Русия.Няма анализ какви са последиците от разрушените отношения с Русия. Тя прогнозира, че много трудно ще се намерят аргументи, с които да се прекратят санкциите. Ние не сме провинция, отсече още Илияна Йотова.", "date": "2019.04.23", "title": "Йотова критикува „лабораторното съчинение“ на Юнкер за ЕС"}
{"url": "https://news.bg/crime/sadat-opredeli-postoyanen-arest-za-mazh-udaril-s-bradva-zhena-v-sredets.html", "text": "Съдът определи постоянен арест за Ангел К., обвинен за нанасяне на средна телесна повреда за жена от Средец, съобщиха от прокуратурата.Мъжът е обвинен за това, че на 18 април в град Средец на ул.\"Захари Стоянов\" чрез нанасяне на удар с брадва жена от града.Според прокурора е налице обосновано предположение за това, че Ангел К. е извършил престъплението, в което е обвинен.Представителят на държавното обвинение е категоричен, че обвиняемият може да се укрие или да извърши ново престъпление.Съдът прие мотивите на прокурора и задържа под стража Ангел К. Решението на съда подлежи на обжалване.", "date": "2019.04.23", "title": "Съдът определи постоянен арест за мъж, ударил с брадва жена в Средец"}
{"url": "https://news.bg/int-politics/tramp-se-gotvi-za-darzhavno-poseshtenie-v-angliya-prez-yuni.html", "text": "Президентът на САЩ Доналд Тръмп се готви за държавно посещение в Англия през юни, очаква се Бъкингамският дворец да обяви, че Тръмп ще посети Обединеното кралство, съобщава БиБиСи. На президента е обещано посещение на министър-председателя Тереза ​​Мей след избирането му през 2016 г., но не е определена дата. Даунинг стрийт не коментира въпроса пред БиБиСи.Президентът Тръмп и първата дама Мелания посетиха Великобритания през юли 2018 г. за двудневно работно посещение. Тогава, президентът се срещна с Мей и с кралицата в замъка Уиндзор, преди да замине за Шотландия, където притежава голф игрище.Последното пътуване на президента във Великобритания е белязано от демонстрации. В Лондон хиляди, протестиращи излязоха на улиците, за да изразят загрижеността си за посещението му. В Шотландия, хората показаха недоволството си както в Единбург, така и в Търнбъри.Националният съвет на полицейските ръководители изчисли, че полицейската операция за посещението на президента Тръмп през 2018 г. струва близо 18 млн. паунда.Според полицията, 10 000 служители от цялата страна са били необходими, за да покрият събитието. Държавно посещение е официално посещение на държавен глава обикновено е по покана на кралицата, която действа по препоръка на правителството.Държавните посещения са големи събития, но те не са просто церемониални дела. Те имат политическа цел и се използват от правителството, за да продължат това, което той вижда като национални интереси на Великобритания.След като мястото и датите бъдат потвърдени, правителството, посещаващото правителство и кралското домакинство ще се споразумеят за подробен график. Кралицата е официален домакин и посетителите обикновено остават в Бъкингамския дворец или замъка Уиндзор.Обикновено има държавен банкет и може да се включи посещение и изказвания в Парламента. Председателят на Камарата на общините е един от трите \"ключови фигури\" в Уестминстър Хол и като такъв може да налага вето върху това, кой може да се обърне към Парламента.Кралицата обикновено приема един или двама държавни глави на година. Тя е домакин на 109 държавни посещения, откакто е на трона от 1952 година.Официалният сайт на кралицата и Кралското семейство има пълен списък на всички държавни посещения, включително подробности за церемониите.", "date": "2019.04.23", "title": "Тръмп се готви за държавно посещение в Англия през юни"}
{"url": "https://news.bg/world/321-dushi-sa-zaginali-pri-terora-v-shri-lanka-40-sa-zadarzhanite.html", "text": "Броят на загиналите при бомбените атентати в Шри Ланка достигна 321 души, съобщава \"Ройтерс\".Полицията е задържала сириец сред 40 души, които са разпитвани за нападенията срещу църкви и хотели на Великден, обявиха правителствени и военни източници.Все още никой не е поел отговорност за атаката, но представители на властта разкриха, че най-малко седем атентатори самоубийци са атакували три църкви и четири хотела. Около 500 души са ранени.Но разследващите подозират, че ислямисти с връзки с чуждестранни групи стоят зад атентатите. Източници от разузнаването на САЩ обясниха, че атаките носят някои знаци на екстремистката групировка ДАЕШ (\"Ислямска държава\").Днес е обявен национален траур. Организирани бяха и погребения. Правителството е под натиск защо не е предприело мерки, след като по-рано този месец е било предупредено за възможна атака срещу църква от малко Полицията съобщи, че броят на задържаните от неделя достигна 40 души, повечето от тях са граждани на Шри Ланка. Разследващите са достигнали до сириец.\"Той е арестуван след разпита на местни заподозрени\", каза един от източниците.Първите шест атаки срещу три църкви и три луксозни хотела са извършени в рамките на 20 минути по време на великденските служби в неделя сутринта и по време на закуската в хотелите. В ранния следобед са последвали още две експлозии - в къща в квартал на столицата Коломбо и пазар на хотел.Повечето от загиналите и ранените са граждани на Шри Ланка, но правителствени източници съобщиха, че , включително британци, американци, австралийци, турци, индийци, китайци, датчани, холандци и португалци.Шри Ланка е с население 22 милиона души. Повечето са будисти, а малцинството изповядва християнство, ислям и хиндуизъм.В понеделник в полунощ правителството , което позволява задържане и разпити на заподозрени без съдебна заповед.Агенти на ФБР подпомагат разследващите в азиатската държава.", "date": "2019.04.23", "title": "321 души са загинали при терора в Шри Ланка, 40 са задържаните"}
{"url": "https://news.bg/politics/novakov-s-zhalba-do-evropeyskiya-ombudsman-zaradi-sanktsii-za-balgarski-prevozvachi.html", "text": "Подавам жалба до Европейския омбудсман за абсурдните санкции, наложени на български шофьори. Това заяви евродепутатът Андрей Новаков в Угърчин след срещите си с представители на превозваческите фирми от ловешкия регион.Той посочи, че превозвачите от Ловеч са споделили за глоби от сорта на 1200 евро за скъсана седалка в Австрия.Новаков беше в Ловеч и Угърчин за инициативата \"10 причини да остана в моя роден град\". На събитието бяха представени успешни проекти, а хората, допринесли за успешната им реализация, бяха наградени. Евродепутатът връчи отличията на учители от трите училища в общината, като поздрави тях и ръководството на местната администрация за отличната работа.Проектът цели да покаже как кметове са променили градовете в този мандат по отношение на градската среда, инфраструктурата, културни обекти, спортни площадки, обновяване на училища и детски градини.", "date": "2019.04.23", "title": "Новаков с жалба до европейския омбудсман заради санкции за български превозвачи"}
{"url": "https://news.bg/regions/mazh-zagina-pri-udar-mezhdu-dva-kamiona-kray-shumen.html", "text": "Два камиона се удариха край Шумен, съобщи БНТ. Загинал е шофьорът на камиона, който е предизвикал катастрофата.По информация на БНТ вероятната причина е заспиване на водача. Движението в участъка се регулира от полиция.Катастрофата е станала рано тази сутрин край село Струйно. При спускане надолу камионът, който се движел в посока Шумен, е навлязъл в насрещната лента. Предполага се, че е заспал. Когато се е събудил, преди завой вляво, е предприел маневра да се върне в своята лента, но кабината се удря в ремаркето. Другият камион се е движел плътно вдясно в своята лента.Шофьорът на причинилия катастрофата камион е загинал на място, а другият е приет в болница.От Областната дирекция на МВР-Шумен призовават водачите да шофират с повишено внимание в отсечката на инцидента.", "date": "2019.04.23", "title": "Мъж загина при удар между два камиона край Шумен"}
{"url": "https://news.bg/crime/zadarzhaha-oshte-edin-ot-osadenite-politsai-za-smartta-na-chorata.html", "text": "Задържаха още един от осъдените полицаи за смъртта на Чората, съобщиха от Георги Калинков е откаран в следствения арест, след като е бил открит от съдебната охрана.Припомняме, на 19 април Калинков заедно с други четирима за смъртта на благоевградчанина .Върховният касационен съд отсъди по 7 години затвор за полицаите Мирослав Писов, Борис Механджийски, Иво Иванов, Янко Граховски и Георги Калинков.Ден след като стана ясна присъдата,  в Благоевград.", "date": "2019.04.23", "title": "Задържаха още един от осъдените полицаи за смъртта на Чората"}
{"url": "https://news.bg/world/putin-i-kim-se-sreshtat-vav-vladivostok-na-25-april.html", "text": "Севернокорейският лидер Ким Чен-ун ще посети Русия за среща с руския президент Владимир Путин, съобщава Корейската централна телеграфна агенция, цитирана от вестник \"Комерсант\".Уточнява се, че визитата ще се състои \"скоро\". Агенцията обаче не разкрива времето и мястото на разговорите с Путин.Двама източници, свързани с подготовката на визитата на Ким Чен-ун във Владивосток, съобщиха пред \"Комерсант\", че в нощта на 23 срещу 24 април лидерът на КНДР ще посети северникорейския граничен град Раджин, а след това ще се насочи към Русия. Срещата с Путин ще се състои във Владивосток на 25 април.The Chosun Ilbo информира, позовавайки се на източници, че Ким Йо-чен, сестрата на Ким, е във Владивосток, за да подготви срещата.", "date": "2019.04.23", "title": "Путин и Ким се срещат във Владивосток на 25 април?"}
{"url": "https://news.bg/weather/oblachno-hladno-s-valezhi.html", "text": "Времето във вторник ще бъде облачно, хладно за сезона, с вероятност за валежи.През нощта облачността постепенно ще се разраства от югозапад. През деня над цялата страна ще има значителна облачна покривка с вероятност за краткотрайни разкъсвания.Очакват се превалявания от дъжд, предимно в западните райони.Вятърът ще бъде слаб до умерен, ориентиран от изток и югоизток.Минималните температури са в интервала 3-8 градуса.Максималните са между 15 и 20 градуса.", "date": "2019.04.23", "title": "Облачно, хладно, с валежи"}
{"url": "https://news.bg/int-politics/shri-lanka-veche-e-v-izvanredno-polozhenie-interpol-podpomaga-razsledvaneto.html", "text": "В Шри Ланка влезе в сила режимът на след извършените в страната т. Военните и полицията получават извънредни правомощия за гарантиране на сигурността. Мярката беше обявена в понеделник, 22 април, от президента Майтрипала Сирисена.По молба на шриланкийските власти Международната полицейска организация Интерпол изпрати в азиатската страна своя група от експерти, за да подпомогне разследването. Тя включва разследващи, специалисти по взривни вещества, експерти по тероризъм, идентифициране на жертви и анализ на стихийни бедствия. При необходимост към групата може да се присъединят специалисти по цифрова криминалистика, биометрия, фото- и видеоанализ.Държавният глава Сирисена обяви, че се създава специален екип от разследващи, включващ бивш съдия от Върховния съд, бивш високопоставен полицейски шеф и бивш правителствен служител. Те трябва да изготвят първия доклад за терористичните актове в рамките на две седмици.Припомняме, в неделя, когато католиците празнуваха Възкресение Христово, почти едновременно избухнаха бомби в три петзвездни хотела и в три католически храма. По-късно беше съобщено за. Единият беше причинен от атентатор-самоубиец, при опит на полицията да го обискира.В резултат на експлозиите загинаха 290 души, около 500 бяха ранени. Сред жертвите има и граждани на САЩ, Великобритания, Германия, Португалия, Китай, Холандия, Белгия, Турция, Япония, Индия, Бангладеш и Пакистан.Правителството на Шри Ланка обяви, че за взривовете е отговорна местната ислямистка групировка NTJ.", "date": "2019.04.23", "title": "Шри Ланка вече е в извънредно положение, Интерпол подпомага разследването"}
{"url": "https://news.bg/press/joncheva-obeshta-originalniya-zapis-alo-banov-sam-osadiha-ubietsa-va-viktoriya-marinova-granichim-s-3-ot-nay-neshtastnite-ikonomiki.html", "text": "Вестниците във вторник проследяват новото развитие по казуса \"Ало, Банов съм\", в който е замесена Елена Йончева.\"Водачът на евролистата на БСП и журналист Елена Йончева ще предостави на Специализираната прокуратура оригиналния запис на Боил Банов, който според нея доказва как той ощетява държавата с поне 700 хил. лв., като опрощава неустойка на фирмата - строител на Ларгото, и дава указания как да се фалшифицират документи. Това ще стане няколко седмици след като по сигнал на БСП от януари прокуратурата отказа да образува досъдебно производство срещу министъра с мотив, че липсват данни за извършено престъпление. Тогава Йончева е предоставила копие от записа, а днес показа телефона, с който е правен той. Тя отказа да разкрие източника си на информация. Не е известно дали Специализираната прокуратура ще поднови проверката, тъй като липсата на оригинален запис не бе единствената причина за прекратяването й.\" - в. \"Дневник\".\"Когато Елена Йончева реално предостави нещо по записа \"Ало, Банов съм\", ще го изследваме, дотогава са само приказки пред камерите. Това каза на брифинг Димитър Петров, изпълняващ функциите ръководител на Специализираната прокуратура, по повод изказването на говорителя на ПГ на БСП Елена Йончева, че прокуратурата се опитва да покрие информация по случая \"Ало, Банов съм\". По-рано днес Йончева заяви, че ще предостави в прокуратурата оригиналния запис по случая. \"В момента, в който го предостави, мога да коментирам. Когато предостави каквото и да е било, може да се оценява дали е относимо, ново или не повтаря други данни, които ние сме събрали\", посочи Димитър Петров. \"Трябва да се направи сравнение, дали това, което е дадено вече го имаме. Ще чуем какво има в този запис\", каза още той.\" - в. \"Стандарт\".Вестниците съобщават също, че и Красимир Каракачанов е купил жилище по занижени цени.Нов скандал с имотите на властта. Този път е замесено името на вицепремиера Красимир Каракачанов. Според медийни публикации вицепремиерът е купил жилище в квартал \"Възраждане\" на занижени цени, а информацията в публичната декларация на министъра се разминавала с тази в кадастъра. Справка в имотния регистър показва, че през 2017 година Каракачанов е купил апартамент с мазе за малко над 240 хиляди лева. Общата квадратура на жилището е 210 кв. м., което по груби сметки прави около 640 евро на квадрат. В понеделник Каракачанов не беше открит за коментар, а телефонът му остана изключен. Късно снощи, в интервю обаче, вицепремиерът заяви, че това е \"атака от определен кръг медии\". \"Всичко, което е записано в нотариалния акт е декларирано. Няма нищо незаконно\", допълва още Каракачанов.\" - в. \"Стандарт\".\"БОЕЦ внесе сигнал за мезонета и терасите на вицепремиера Красимир Каракачанов до прокуратурата и КПКОНПИ, съобщиха от организацията... \"... От приложения нотариален акт е видно, че жилището е закупено на данъчна оценка, а не на пазарна цена. В нотариалния акт също така са описани и терасите на въпросния апартамент, които не са общи части, а са част от самото жилище. Същите не са декларирани от Красимир Каракачанов в имотната му декларация и не са включени в обявената цена. Става ясно също така, че не е декларирал и пълното задължение към продавача - \"Софметал\", а само половината, както и че има поето задължение за доизплащане на апартамента към фирмата продавач (собственост на неговият зет) в размер на по 16 000 лева годишно в продължение на 5 години. Това обстоятелство също не е декларирано. Строителството по терасите е без разрешение на етажната собственост, използвани са метални греди, което по своята същност е строителство, а не конструкция. По информация на БОЕЦ, Каракачанов отдава под наем и три паркоместа пред сградата, в която се намира въпросният апартамент, но те се намират в сервитута на топлопровод, където не може да има паркоместа.\" - пише в сигнала...\" - в. \"Сега\".Присъдата срещу убиеца на Виктория Маринова - Северин Красимиров, също е сред тематичните акценти.\"Окръжният съд в Русе осъди днес Северин Красимиров на първа инстанция на 30 г. затвор при първоначален строг режим по обвинения в блудство, изнасилване и убийство по особено жесток начин на русенската телевизионна водеща Виктория Маринова, съобщи БНР. Той трябва да заплати и 450 000 лева кръвнина на семейството ѝ. На Областна дирекция МВР-Русе Красимиров трябва да заплати 7015 лв. и 9000 лв. държавна такса. Обвиняемият има право да обжалва в 15-дневен срок пред Апелативния съд във Велико Търново. Съдията Юлиян Стаменов бе категоричен, че ако е имал възможност, щеше да постанови още по-тежко наказание. Северин обаче призна вината си и служебният му защитник поиска в началото на април съкратен процес, така че най-тежката присъда - доживотен затвор, автоматично отпада. Близките на Маринова са възмутени от тази възможност и настояват тя да бъде изключена за извършителите на особено тежки престъпления...\" - в. \"Сега\".\"Окръжният съд в Русе даде общо 30 години затвор при първоначален строг режим на Северин Красимиров за изнасилване, блудство и за убийството по особено мъчителен начин и с особена жестокост на 30-годишната Виктория Маринова - административен директор на ТВН и водеща на предаване. Жестокото престъпление бе извършено на 6 октомври миналата година. Тялото на младата жена бе открито до крайбрежната алея в Русе. Четири дни по-късно в Германия бе арестуван укрилият се там Северин Красимиров. Делото се гледа по реда на съкратеното съдебно следствие, след като 21-годишният Красимиров призна всички факти и обстоятелства в обвинителния акт. По този повод наложената от съда присъда бе намалена с една трета, която според закона е 30 г. Председател на разширения съдебен състав бе съдия Юлиян Стаменов. Двамата прокурори по делото - окръжният прокурор на Русе Георги Георгиев и прокурор Кремена Колицова, обясниха, че това е криминално престъпление, извършено по сексуални подбуди, като няма връзка с професионалната дейност на жертвата. Те определиха изнасилването като брутално и представиха доказателства. По думите им обвиняемият е проявил яростна жестокост, воден бил от полово желание, имал нисък самоконтрол, не зачитал личността на другия. Преди престъплението употребил и алкохол. Прокурорите поискаха максимални наказания за трите тежки умишлени престъпления, като окончателното общо наказание, след намаляване на присъдата с една трета, да бъде 30 години. Това поиска и Андрей Желязков - адвокат на близките на Виктория Маринова. Служебният защитник на Северин Красимиров - Иван Дойнов, заяви, че общото наказание трябва да бъде 15 години затвор. Според него по делото има смекчаващи вината обстоятелства - чисто съдебно минало, пълни самопризнания, умствена изостаналост и изразено съжаление от извършеното. По време на делото бяха разпитани и двама свидетели по предявените граждански искове - Румен Максимов - тъст на Виктория и дядо на детенцето й, и Илкин Осман - близък приятел. Максимов обясни, че Виктория е била любяща майка. Той заяви пред съда, че е много трудно да опише как седемгодишното момиче е приело новината за смъртта на майка си. Каза още, че и сега продължава да я търси. Максимов и Осман обясниха, че има промяна в поведението на детето след смъртта на майка й. По този повод било потърсено и съдействието на психолог. Пред съда Северин Красимиров се разплака и каза, че много съжалява за постъпката си. Искал да върне времето назад, но не можел. Той се извини на родителите на момичето. Обясни, че знае какво е, защото бил израснал без баща. Каза още, че бил млад и затова направил грешка. Майката на Северин, след като го видя тази сутрин, се разплака и се свлече на земята, крещейки името му. След това бе изведена от съда. Баба му Славка обясни, че внукът й не бил такъв като дете. Съдът реши също, че Красимиров трябва да заплати на двамата родители на Виктория и на нейната дъщеря обезщетение от по 150 000 лева. Присъдата може да се обжалва в 15-дневен срок пред Великотърновския апелативен съд. Окръжният прокурор на Русе Георги Георгиев коментира, че съдът е наложил максималното наказание и че е доволен от крайния резултат. Адвокатът на Красимиров Иван Дойнов каза, че най-вероятно присъдата ще бъде обжалвана. Според него имало превес на смекчаващи вината обстоятелства. Румен Максимов коментира наложеното наказание, като заяви, че е крайно време да се направи промяна и подведените под отговорност за престъпления, предвиждащи най-тежкото наказание, да не могат да се възползват от намаляване на присъдата с една трета.\" - в. \"Стандарт\".Всекидневниците публикуват и известията, и указанията на МВнР за българите в Шри Ланка след серията от атентати.\"По последна информация на посолството ни в Индия, министерството на външните работи в Шри Ланка официално е оповестило идентифицираните чуждестранни граждани, жертви на атентатите от 21 април и сред тях няма български граждани. Това съобщиха от пресцентъра на Министерството на външните работи. Сред загиналите чужденци са граждани на Индия, Португалия, Турция, Великобритания, САЩ. По последни данни на властите в Шри Ланка 290 души са загинали при атентатите, а 500 са ранени. Мисията ни в Делхи е установила контакт с общо 12 български граждани на територията на Шри Ланка, които са добре. Шестима от тях се намират в един от пострадалите хотели при атентатите в Коломбо, но не са били засегнати...\" - в. \"24 часа\".\"Предвид развитието на ситуацията в Шри Ланка и евентуалната вероятност от нови терористични актове Министерството на външните работи предупреждава отново българските граждани да не предприемат пътуване до тази страна до нормализиране на обстановката, съобщиха от пресслужбата на МВнР. За тези, които са на територията на Шри Ланка се съветва да поддържат връзка с посолството в Делхи, с близките си и да изчакат ситуацията да се нормализира. По информация на българското посолство в Делхи днес на брифинг с ръководителите на дипломатически мисии в Коломбо министър-председателят на Шри Ланка Ранил Викремесингхе е посъветвал намиращите се в страната туристи да останат. Но е препоръчал тези, на които тепърва предстои да посетят страната, да изчакат няколко дни, тъй като все още не всички терористи са разкрити. Той е посочил, че са идентифицирани 30 терористи, 9 атентатори-камикадзе, но се предполага, че те са общо 50 и са възможни още самоубийствени атентати. Сред идентифицираните до момента чуждестранни граждани, жертви на бомбените експлозии в Шри Ланка на 21 април, няма български граждани. Няма данни и за ранени български граждани. По данни на мисията ни в Делхи е установен контакт с над 20 български граждани, намиращи се на територията на Шри Ланка. Всички те са невредими след атентатите. Българското посолство в Делхи е в постоянен контакт по линия на местното консулско сътрудничество с посолствата на страните от ЕС в индийската столица, където се подава актуална информация от Коломбо. Посолството ни е в постоянен контакт и с хотели, и с болниците в Коломбо, където са настанени пострадали при атентатите. Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации. При необходимост или при извънредна ситуация българските граждани могат да се свържат с посолството на Република България в Делхи на тел.: + 91 11 26115549; +91 11 26115550 , тел. в извън работно време: + 91 9910999498. Сигнали и молби за съдействие се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: .\" - в. \"Труд\".Всекидневниците отделят място и на съседните ни страни.\"България ще продължи да подкрепя Сърбия по пътя й към европейската интеграция, както го е правила и досега. Ценим високо добросъседските отношения в региона и по време на Българското председателство не пестихме усилия да убеждаваме партньорите в ЕС, че стабилни Балкани означават и стабилна Европа\". Това заяви вицепремиерът и министър на външните работи Екатерина Захариева по време на пленарна среща с министъра за европейската интеграция на Република Сърбия Ядранка Йоксимович, съобщиха от МВнР. Европейската интеграция на страните от Западните Балкани е приоритет в българската външна политика и бе сред четирите приоритета на българското европейско председателство. Миналата година по време на българското председателство под ръководството на Екатерина Захариева Конференцията за присъединяване на Сърбия отвори две нови глави от преговорите за членство Европейския съюз. Двамата министри проведоха днес и среща на четири очи, която по думите им е преминала в откровена и приятелска атмосфера, в обсъждане на важни за двустранните отношения въпроси и проекти в областта на транспорта и енергетиката. Екатерина Захариева и Ядранка Йоксимович се обединиха около виждането, че в отношенията между двете страни през последните години има нов позитивен дух, който трябва да бъде развиван и в бъдеще. Изтъкнати бяха традиционно добрите контакти между двата народа, както и непрекъснато нарастващия туристически поток. Събеседниците подчертаха важността на съвместните проекти в областта на енергетиката и транспорта, като изтъкнаха необходимостта от по-интензивно сътрудничество в образованието и науката. Министър Йоксимович подчерта ползите от проектите, които се реализират с подкрепата на България по линия на помощта за развитие, и изрази надежда те да продължат. Вицепремиерът Захариева увери своя гост, че у нас се отдава особено важно значение на тези проекти и че усилията на страната ни в това отношение ще продължат. Чрез финансиране на проекти за развитие България ще подпомогне тази година общо 9 държави от Западните Балкани и Източното партньорство, включително и Сърбия. Общата стойност на всички проекти е почти 3,5 млн. лева като за Сърбия се предвижда финансиране на проекти в Босилеград, Димитровград, проекти за сближаване на сръбското и европейското образование и други. Страната ни осигурява и 35 000 лв. за продължаване на проекта на Центъра за изследване на миграцията в Сърбия, в резултат на който за първи път през 2018 г. в национален сръбски всекидневник бяха публикувани статии и новини на български език.\" - в. \"24 часа\".Дневник съобщава, че граничим с три от най-нещастните икономики в света: \"Венецуела продължава и през тази година да оглавява класацията на агенция \"Блумбърг\" за \"най-нещастните икономики в света\", но три държави от челната десетка са съседи на България. Турция е на четвърто място, Гърция - на пето, а Сърбия е на десето. Мнозина ще се изненадат, че в топ 10 е Испания (под №8), но от \"Блумбърг\" обясняват, че правят изчисленията си за специалния индекс на базата на данните за инфлацията и безработицата, сравняването на медианните оценки в прогнозите (към 11 април) на икономисти за лихвените равнища за 2019 г. с тези за миналата, както и статистика от националните правителства и Международния валутен фонд. За пета поредна година агенцията прави тази класация, обхващаща този път 62 държави. Авторите предупреждават, че дори за представящите се наглед по-добре страни този път има коварна комбинация от \"тиха инфлация и ниска безработица, които усложняват оценката на икономическото състояние и намирането на подходящ отговор на проблемите\". Наложила се е концепцията, че при ниска инфлация и безработица хората би трябвало да са доволни от икономиката си, но понякога това може да е подвеждащо, допълват те. Устойчиво ниски цени може да са сигнал за слабо търсене, а зад прекалено ниската безработица се крие невъзможност мнозина работещи да се прехвърлят към по-добра и по-доходна работа.\"", "date": "2019.04.23", "title": "Йончева обеща оригиналния запис \"Ало, Банов съм\", осъдиха убиеца ва Виктория Маринова, граничим с 3 от най-нещастните икономики…"}
{"url": "https://news.bg/int-politics/tramp-poiska-sadat-da-poprechi-na-razsledvane-na-kongresa.html", "text": "Президентът на САЩ Доналд Тръмп поиска съдът да попречи на Конгреса да получи информация за неговите финанси, съобщи CNN.Уточнява се, че президентът и адвокатите му са подали съдебен иск, за да попречат на ресорната комисия в Конгреса, оглавявана от демократа Илайджа Къмингс, да получи финансови данни от компанията Mazars - счетоводна фирма, която е водила финансовата отчетност на Тръмп.На фона на поредицата от опити на Тръмп да възпрепятства разследвания, при които може да бъде уличен в нарушения и дори престъпления, това е първият случай, при който той се опитва да използва съда за подобна цел.CNN прогнозира, че този иск може да е първият знак за предстояща война между президента и демократите в Конгреса.Припомняме, през миналата седмица, в рамките на ново разследване, Конгресът поиска от няколко компании да предоставят свързаните с Тръмп финансови данни от последните 10 години, с които разполагат. Искания за такава информация бяха отправени към различни финансови институции от председателите на няколко комисии в Конгреса.", "date": "2019.04.23", "title": "Тръмп поиска съдът да попречи на разследване на Конгреса"}
{"url": "https://news.bg/world/vatreutrobna-diagnostika-za-uvrezhdaniya-etichno-li-e.html", "text": "Познавате ли блогърката Натали Дедре? Или актьорът Нико Рандел, известен от една телевизионна комедия, в която си партнира със звездата от криминалната серия \"Местопрестъпление\" Аксел Прал? Или пък американската актриса Лорън Потър, която Барак Обама назначи в консултанска група в Белия дом? - Всички тези хора страдат от синдрома на Даун. И те са имали късмет. Защото в девет от десет случая при такава прогноза жените абортират.По този повод в Германия се води оспорвана дискусия. В Бундестага беше иницииран т.нар. ориентировъчен дебат, който беше проследен от трибуната за гости от хора със синдрома на Даун. Поводът: кръвна проба, която прогнозира с голяма точност дали плодът в утробата на майката има генетична особеност - една тризомия 13, 18 или 21. Последната причинява синдрома на Даун, който от десетилетия е в основата на всеки дебат за пренаталната диагностика. Кръвният тест е на пазара от 2012 година. Досега бременните жени трябваше да плащат сами разходите от 130 до 400 евро. При сегашния дебат става дума за това дали тестът да стане редовна услуга на здравната каса за рисковите бременности.Напредък ли? Не съвсем! От медицинска гледна точка новият способ е забележителен напредък, казват поддръжниците на кръвната проба. За разлика от досега провежданото изследване на околоплодната течност. При изследването на околоплодната течност съществува опасност от нараняване на плода и спонтанен аборт. Кръвната проба може да бъде взета много по-рано, така че бъдещата майка има възможност да решава дали да прекъсне бременността. Но и от медицинска гледна точка това е само половината истина. Защото кръвната проба е прогноза, а не диагноза. За да има сигурност при положителен резултат от кръвната проба, са необходими и допълнителни инвазивни изследвания, които изискват време. Освен това кръвната проба не може да определи точно дали става дума за рискова бременност. Опитът показва, че терминът се удължава по усмотрение. През 1976 година беше въведено изследването на околоплодната течност за малко майки с предполагаем висок риск. Две десетилетия по-късно методът е приложен само в 4 процента от случаите на базата на резултатите от изследване с ултрашал. Във всички други случаи причината е страхът от раждане на дете с увреждания или поради възрастта на майката. Това означава, че статистически вероятността за наличие на тризомия 21 се е увеличила, но не представлява индивидуален риск.Един човек не може да бъде \"риск\"Дали едно дете със синдрома на Даун представлява \"риск\"?. Това е и основният въпрос в етичния дебат. Защото тук става дума за опит за предотвратяване на раждането на хора с определени увреждания. Кръвната проба не е терапия, а тризомията 21 не е заболяване. Преди раждането не може да се предприема нищо профилактично. Има само една опция: аборт или не. Статистиката показва какъв е изборът в девет от десет случая. Въвеждането на съответния кръвен тест като здравна услуга противоречи не само на конвенцията на ООН за правата на хората с увреждания, която е ратифицирала и Германия. Това е и селекция на хората с увреждания и на хората без увреждания, независимо дали признаваме това, или не. Това е чиста проба евгеника. Проблемът обаче е в това, че ние отдавна практикуваме евгеничната селекция. От десетилетия. С изследването на околоплодната течност, например. Евгеничното мислене е в основата на пренаталната диагностика, поне докато тя не е профилактична и може да осуети заболяване не плода.Приобщаване вместо селекцияВсяка жена има правото да реши дали да абортира през първите три месеца от бременността. Тоест да реши дали иска да има дете или не. Никой обаче няма правото да решава кой вид човек е желан и кой - не. Общественият дебат обаче е объркан. От една страна, достъпът до информация на бременните за евентуален аборт е принципно ограничен. Когато обаче става дума за дете с евентуално увреждане, абортът се приема с одобрение. За да няма никакви недоразумения: не осжъдам нито една майка, която при тези обстоятелства реши да се подложи на пренатален тест и евентуално да абортира.През последните години беше направено много за приобщаване на хората с увреждания. Но подкрепата за родителите далеч не е достатъчна. Натоварването за семействата е огромно, а хората с увреждания постоянно биват стигматизирани. А уж простата и безобидна кръвна проба не дава на бременните повече възможност за самоопределение. Тъкмо напротив: Натискът за провеждането на кръвен тест се засилва и майките често решават да не износят едно дете с вероятни увреждания. Родителите на деца със синдрома на Даун неизменно чуват изречението: \"Това не беше необходимо!\" Кръвната проба като здравна услуга изисква такова отношение. Защото в противен случай по света ще има още по-малко забележителни хора като Натали Дедре и Лорън Потър.", "date": "2019.04.23", "title": "Вътреутробна диагностика за увреждания – етично ли е?"}
{"url": "https://news.bg/int-politics/haftar-obyavi-vtora-faza-na-nastaplenieto-sreshtu-tripoli.html", "text": "Представители на командваната от Халифа Хафтар Либийска национална армия обявиха, че започват втората фаза от настъплението срещу столицата Триполи, предадоха информационните агенции.Силите, лоялни на либийското правителство на националното съгласие, продължават да контролират столицата, въпреки атаките на Хафтар.Сега обаче той планира да хвърли в бой и резервите и да ускори настъплението. Вчера боевете се водеха на 20 километра от столицата.Източници на испанската агенция EFE съобщават, че изострянето на напрежението може да е свързано с настъпването на свещения месец Рамадан (5 май - 4 юни), когато страните ще трябва да сключат примирие. Хафтар се надява дотогава да превземе, ако не цялата столица, то летището на Триполи.Ливийското правителство на националното съгласие, което е международно признатата власт в страната, на 18 април издаде ", "date": "2019.04.23", "title": "Хафтар обяви втора фаза на настъплението срещу Триполи"}
{"url": "https://news.bg/world/praznuvame-svetovniya-den-na-knigata-i-avtorskoto-pravo.html", "text": "Днес отбелязваме Световния ден на книгата и авторското право, който се чества ежегодно на 23 април, по инициатива на ЮНЕСКО към ООН.С празнуването на този ден в целия свят световната организация се стреми да насърчава четенето, издателска дейност и защитата на интелектуалната собственост чрез авторското право.За първи път празникът е отбелязан през 1995 г.23 април e символична дата за световната литература. На тази дата през 1616 г. са починали Сервантес, Шекспир и Инка Гарсиласо де ла Вега. Това е датата, на която са родени или са напуснали нашия свят и други изтъкнати автори като Морис Дрюон, Халдоур Лакснес, Владимир Набоков, Жозеп Пла и Мануел Вайехо. Това определя избора на Генералната конференция на ЮНЕСКО за дата на празника.Идеята за него произхожда от Каталуня, където на 23 април, деня на св. Георги Победоносец, традиционно се подарява книга. (Уикипедия)", "date": "2019.04.23", "title": "Празнуваме Световния ден на книгата и авторското право"}
{"url": "https://news.bg/int-politics/zaev-sled-izborite-zapochva-prechistvane-na-vlastta.html", "text": "Зоран Заев - лидер на СДСМ и премиер на Македония, заяви, че гражданите, които не са упражнили правото си на глас на първия тур на президентските избори, са изпратили ясно послание към правителството. Той ги призова да излязат и да гласуват във втория тур на президентските избори, предаде Нова телевизия.ВМРО-ДПМНЕ обвини Заев и кандидата на социалистите Пендаровски в кражба на лични данни.\"Посланието е, че има недоволство към служителите от централната и от местната власт. Ще има чистка сред тях. След изборите ще настъпят промени. Искам да изпратя посланието си до онези, които са останали у дома - държавата е под въпрос. Вие изпратихте посланието си, но не наказвайте държавата заради местното или централното управление\", каза Заев.Той подчерта, че във втория тур кандидатът за президент Стево Пендаровски ще спечели с разлика от сто хиляди гласа.\"Това не е борба за Заев, не е борба за СДСМ, това е борба за родината. Близостта на гласовете означава: \"Груевски се завръща, режимът се връща\", никой не иска това, не го искат и гласоподавателите на ВМРО-ДПМНЕ\", посочи той.", "date": "2019.04.23", "title": "Заев: След изборите започва пречистване на властта"}
{"url": "https://news.bg/regions/zapochva-stroezhat-na-novi-134-km-ot-am-hemus.html", "text": "Започва поетапното строителство на АМ \"Хемус\" между Боаза и пътен възел \"Дерманци\" по пътя Русе - Велико Търново. Проектът се изпълнява със средства от републиканския бюджет.Общо 1 млрд. и 120 млн. лева ще струва изграждането на 134-километровият участък. Предвижда се строежът да завърши през 2023 г.Трасето е разделено на 6 участъка:- Участък 1 е с дължина 15,26 км. Започва от Боаза и ще е до пресичането с път ІІІ-307 Луковит - Угърчин (км 87+800 до км 103+060), включително пътен възел \"Дерманци\". Връзката със съществуващата републиканска мрежа ще се осъществява чрез два пътни възела - п. в. \"Боаза\" при 88-ми км и п. в. \"Дерманци\" при 98-ми км.- Участък 2 е 19,2 км. Той е от края на пътен възел \"Дерманци\" - при пресичане с път ІІІ-307 Луковит - Угърчин, до връзката с път ІІІ-3005 Радювене - Катунец, включително пътен възел \"Каленик\" (от км 103+060 до км 122+260).- Участък 3 е 17,08 км. Той ще започва от края на пътен възел \"Каленик\" при пресичането с път ІІІ-3005 Радовене - Катунец до връзката с път ІІ-35 Плевен - Ловеч, включително и п. в. \"Плевен\" (от км 122+260 до км 139+340).- Участък 4 е 26,8 км. Той е от края на п. в. \"Плевен\" при пресичане с път II-35 Плевен - Ловеч до път III-301 Летница - Ловеч, включително пътен възел \"Летница\" (от км 139+340 до км 166+144.09).- Участък 5 е 23,2 км. Той е от края на пътен възел \"Летница\" при пресичането с път III-301 до път III-303 Бутово - Павликени, включително и пътния възел (от км 166+144,09 до км 189+344).- Участък 6 е 32,6 км. Започва от края на пътния възел на път III-303 Павликени - Левски до път I-5 Русе - Велико Търново, включително и пътния възел (от км 189+344 до км 222+000).", "date": "2019.04.23", "title": "Започва строежът на нови 134 км от АМ \"Хемус\""}
{"url": "https://news.bg/regions/pediatri-ot-stolichnata-bolnitsa-po-detski-bolesti-otnovo-na-protest.html", "text": "Специализираната болница по детски болести \"Проф. д-р Иван Митев\" в София отново излиза на протест, предаде БНТ.Това е втората демонстрация на недоволство от страна на педиатрите за по-малко от седмица.Те настояват за специален статут на лечебното заведение и за отпадане на лимитите за прием. Медиците искат да бъде разрешен и проблемът с ниските заплати и с недостига на кадри.Припомняме, преди дни от Министерството на здравеопазването увериха, че , когато стане част от бъдещата национална детска болница.", "date": "2019.04.23", "title": "Педиатри от столичната болница по детски болести отново на протест"}
{"url": "https://news.bg/regions/v-haskovo-zapochvat-proverki-na-opasnite-sgradi.html", "text": "В Хасково започват проверки след инцидента с , предаде bTV.Очаква се днес да бъде премахната и друга опасна стена на поделението, което вече е собственост на общината.Ще бъдат извършени проверки и на всички останали опасни сгради на територията на общината. Само дни преди инцидента е започнал процес по бракуване на сградния фонд, така че мястото да бъде разчистено и обезопасено.От община Хасково посочиха, че многократно са сигнализирали в Министерството на отбраната, че оградата е опасна.Разследването на инцидента е поето от Военната прокуратура в Пловдив.", "date": "2019.04.23", "title": "В Хасково започват проверки на опасните сгради"}
{"url": "https://news.bg/disasters/zhertvite-na-svlachishteto-v-kolumbiya-veche-sa-28.html", "text": "Загиналите под свлачището в колумбийската провинция Каука вече са 28, съобщи в Twitter Националната служба по управление на рисковете и стихийните бедствия.Телата има са намерени под тоновете земна маса.Припомняме, проливните дъждове в югозападната част на Колумбия на 21 април предизвикаха свлачище в община Росас. Пострадаха къщи, а част от Панамериканската магистрала беше блокирана.Синоптиците прогнозират, че обилните валежи ще продължат най-малко до началото на юни.", "date": "2019.04.23", "title": "Жертвите на свлачището в Колумбия вече са 28"}
{"url": "https://news.bg/politics/balgariya-veche-ne-e-obetovana-zemya-na-zhurnalistikata-negoduva-yoncheva.html", "text": "България вече не е обетована земя на журналистиката, защото свободната журналистика не е да дадеш микрофон на опозицията в студиото, а самите журналисти да правят разследвания и да са свободни. Това заяви водачът на евролистата на \"БСП за България\" Елена Йончева в Сливен. Тя напомни, че само преди 10 години сме били на едно място по свобода на медиите с Франция, а днес сме на 111-то - някъде в Африка, по нейни думи.По отношение на предстоящите европейски избори Йончева заяви, че те са вот на недоверие срещу ГЕРБ. Според нея именно след тях и победата на БСП може да започне процес на промяна.Членството на България в ЕС е един огромен шанс за страната ни, въпреки че вече 12 години не го използваме, коментира социалистката. Тя изрази мнение, че единствената причина авторитаризмът на управляващите да не се превърне в диктатура, е членството на България в ЕС.Относно аферата \"Ало, Банов съм\" Йончева посочи, че ще подаде сигнала в сряда, тъй като вече  заради който п\"Тук обаче не става дума за някаква схема, измислена от министър Банов - това е схемата на Борисов. Това е начинът, по който се усвояват парите от обществени поръчки, това е една от причините чуждестранните инвеститори да бягат от България\", категорична бе тя.Според нея именно тази афера показва по какъв начин държавни институции мамят гражданите и напомни, че никое правителство не е вечно, ако народът му каже, че не го иска.Припомняме, вчера на брифинг в централата на БСП Йончева съобщи, че е дала на прокуратурата оригиналния запис, направен от служител на културното ведомство. Записът е направен с телефон, като самата Йончева е проверила достоверността му. Тя бе категорична, че Специализираната прокуратура няма да се измъкне от разследване на случая. Изказването й беше по повод на решението на  По тази причина на 12 април Йончева заяви, че ще обжалва това решение.Малко по-късно през деня Елена Йончева обяви в личния си профил във фейсбук, че записът предстои да бъде предаден на прокуратурата. В момента се подготвя жалбата съобразно събраните доказателства, които включват и оригиналния звуков файл. В сряда тя ще бъде внесена в Апелативната специализирана прокуратура\", обяви депутатът.Скандалът \"Ало, Банов съм\" започна в края на януари. Тогава социалистката , уличаващ министъра на културата Боил Банов в корупционна схема за опрощаване на неустойка в размер на 700 000 лева на фирмата изпълнител на ремонтните дейности на Ларгото. Веднага след това главният прокурор  Самият Банов пък увери, че ", "date": "2019.04.23", "title": "България вече не е обетована земя на журналистиката, негодува Йончева"}
{"url": "https://news.bg/int-politics/seul-privetstva-vizitata-na-kim-chen-un-v-rusiya.html", "text": "Южна Корея би приветствала посещението на севернокорейския лидер Ким Чен-ун в Русия, ако то допринесе за напредъка на усилията за ядрено разоръжаване на Севера, съобщава южнокорейската агенция \"Йонхап\", цитирайки високопоставен служител в президентството в Сеул.\"Разбирам, че председателят Ким Чен-ун може да посети Русия и вярвам, че би било добре за Южна Корея, защото това е част от процеса на ядрено разоръжаване на Корейския полуостров и може да доведе до добри резултати\", посочи той.В момента служителят е в столицата на Казахстан заедно с президента на Южна Корея Мун Дже-ин, където започна тридневно официално посещение в неделя.Припомняме, вчера прессекретарят на Кремъл  между руския президент Владимир Путин и лидера на КНДР Ким Чен-ун е във финалната си фаза. По непотвърдена информация срещата на върха ще се състои във Владивосток на 23 април.", "date": "2019.04.23", "title": "Сеул приветства визитата на Ким Чен-ун в Русия"}
{"url": "https://news.bg/regions/vandali-posegnaha-na-evropeyskata-stolitsa-na-kulturata.html", "text": "Вандали надраскаха със спрейове Дановият хълм в Пловдив, предаде Нова телевизия.Вече няколко пъти общината трябва да отделя средства, за да бъдат отстранени нецензурни или безсмислени графити върху тепето, което е една от забележителностите на града. Поредният надпис, който се е появил върху скалите, е \"Мачкай, Локо\".Директорът на ОП \"Чистота\" - Пловдив Иван Стоянов обясни, че въпреки че скалите се чистят редовно, през нощта вандалите отново им посягат. Процедурата по почистването обаче се оказва сложна, тъй като, за да бъдат повторно изчистени, трябва да се изиска становище от Националния институт за културно наследство чрез район Централен. Стоянов призова хората да пазят забележителностите на града и припомни, че Пловдив е Европейска столица на културата.Той посочи, че най-често драскачите са тийнейджъри. Когато бъдат извикани родителите им обаче, те винаги заемали страната на детето си. По тази причина вандализмът вероятно ще продължи.", "date": "2019.04.23", "title": "Вандали посегнаха на Европейската столица на културата"}
{"url": "https://news.bg/regions/pozhar-izpepeli-uchitelskata-staya-v-plovdivsko-uchilishte.html", "text": "Пожар избухна тази сутрин в училище \"Климент Охридски\" в Пловдив, предаде bTV.При инцидента няма пострадали, а към момента огънят вече е овладян. Напълно изгорели обаче са учителската стая и тоалетните.Пламъците са обхванали сградата в момент, когато не е имало учебни занятия. Тази сутрин децата са били върнати по домовете си.Все още се изясняват причините за инцидента.", "date": "2019.04.23", "title": "Пожар изпепели учителската стая в пловдивско училище"}
{"url": "https://news.bg/politics/yanev-obyavi-kpkonpi-za-amatyori-manolev-za-feodal-a-kuneva-prokarala-skopen-zakon.html", "text": "При  на Цветанов, той , обясни пред БТВ Яне Янев. Той добави, че тогавашният шеф на НАП започва да имитира дейности, а след това става депутат от ГЕРБ по предложение за Цветанов.Янев обясни, че може да коментира висшите етажи на властта, ако имам 2-3 часа телевизионно време за да е професионално, а не като КПКОНПИ - аматьорски.Като депутат в 40-то Народно Събрание, Янев е зам. председател на ПГ на ОДС и председател на ПГ на РЗС., а в 41-то НС е председател на Комисията за борба с корупцията, конфликт на интереси и парламентарна етика. В периода 2015 - 2017 г. е съветник в политическия кабинет на премиера Бойко Борисов по проблемите на превенцията и противодействието на корупцията и конфликта на интереси във властта.Във финансовото разузнаване на Израел, където Янев е горд, че е допуснат, техниката не позволява човешка намеса при разследване на високите етажи на властта.Когато той е отговарял за проверките, срещу него е била Меглена Кунева, която прави един кастриран и скопен закон, а Пламен Георгиев е част от висшите етажи на властта.Относно бившия зам. икономически министър Александър Манолев, Янев обясни, че подалият оставка зам. е феодализирал Сандански. Къщата на Монолев и на кмета Котев са в парка на Сандаски, в белите дробове на града, друг въпрос е, как някой е позволил това да стане частна собственост, коментира Янев.Той добави, че дефакто Манолев живее там, винаги е живял и привиква политици и разни босове и други хора на разни сбирки. Всичко е построено както е построен последният водопровод за минерална вода. Със сдружение с фирми на майката на кмета Котев и други родни техни роднини и близки, както и на Манолев. С общинска фирма \"Увекс\" захранват басейна на Манолев, цялата му къща, както и кмета, който е съсед на Манолев, захранват и хотел \"Перун\", за който кемтът твърди, че не е негов, а на майка му и на брат му, коментира Янев.По думите му, Манолев като зам. министър е действал и като кмет, води Котев на всяка сбирка, на всичко, и до такава степен всичко е феодализирано, че шефът на \"Увекс - общинското ВиК е военен и е бившият шеф на щаба на Манолов, ка то \"разбира от ВиК колкото вие от ядрена физика\".При Манолев ходи котилото на кмета Котев, което е окупирало местната общинска трапеза.Подалият оставка Манолев се включи в предаването по телефона и обясни, че се радва, че е поканен такъв човек като Янев, за да стане ясно кой е идеологът на атаката.\"Този човек не е виждал национален ефир от години, а цялото ми семейство сме потърпевши и седим и мълчим и чакаме разследването ... а този човек, който не е знае с каква ориентация е, получава милиони\", обясни бившият зам. министър.Манолев добави, че няма кака да е негова тази къща, по документи се вижда ясно чия е, неговото семейство живеело в София от 2001 г., имал и за късмет документи, че е плащал за престой в къщата.Той обясни, че всичко стартира като съвместен проект с Ана Димитрова, като той е помагал, но пътищата им се разделят. \"Аз съм присъствал когато е имало проверка на място от фонд земеделие ...\", обясни той и допълни, че управителният съвет на фонд земеделие няма отношение към къщите за гости. Манолев отрича да е участвал в прокарване на минерална вода, а и имота не бил негов.По думите му, преди да влезе в политиката е работил в частния сектор и е получавал заплата до 100 000 лв. Той казал и на премиера, защо си е подал оставката, обадил се, казал че няма никакви притеснения за документите, но подава оставка защото и колегите подали за съмнения.Янев добави, че \"ето така нагло се държат и са се самозабравили и използват мутренски методи. Какъв гьонсурат трябва да си че да се държиш така\".Досега скандалът с апартаментите на властта струва оставките на:- ;- ;- ;- ;- ;- ; -  и на кмета на Созопол Панайот Рейзи, но той  и само напусна партията. По-късно съдът го отстрани от поста.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов.Социалистът  и НАП. Според публикации Зарков купил жилище в центъра на София за 1 107 евро за кв. метър.", "date": "2019.04.23", "title": "Янев обяви КПКОНПИ за аматьори, Манолев за феодал, а Кунева прокарала скопен закон"}
{"url": "https://news.bg/energy/bulgargaz-ochakva-po-evtin-gaz-prez-yuli.html", "text": "Купеният наскоро на търг по-евтин природен газ ще повлияе на цените на синьото гориво през есенно-зимния период. Това заяви изпълнителният директор на \"Булгаргаз\" Николай Павлов за БНР.Той посочи, че през следващото тримесечие ще бъде обявен нов търг за покупка на газ, който ще е по-евтин от получавания по дългосрочния договор с руската компания \"Газпром експорт\". Планира се количествата - вероятно над 50 милиона кубични метра, да бъдат доставени през зимния период. Павлов увери, че \"Булгаргаз\" стриктно изпълнява договора с \"Газпром експорт\", според който българското дружество е задължено да приема определени количества през летния период.В тази връзка ние ще закупим тези количества, които няма да доведат до нарушаване на договора с основния ни доставчик, увери той, но отказа да коментира информация за цената на купения газ.Павлов посочи, че \"Булгаргаз\" има готовност да купи газ и чрез пряко договаряне, ако цената, която се предлага от търговеца, е по-ниска от доставната, тъй като това дава възможност крайната цена за потребителите да бъде по-ниска. Очаква се от юли синьото гориво да поевтинее с около процент, по думи на директора на \"Булгаргаз\". Той обаче не се ангажира с прогноза как това ще се отрази на сметките на потребителите.Относно намерението на топлофикациите да искат увеличение в цената на топлоенергията Павлов коментира, че със сигурност цената на природния газ няма да окаже негативно влияние върху цената на топлинната енергия. \"Всички наши усилия са насочени към намаляване цената на газа. Но тя е само един от факторите при формирането на цената на топлинната енергия\", обясни той.Той посочи, че топлофикационните дружества на София, Плевен, Бургас и Враца са проблемни клиенти на \"Булгаргаз\", тъй като се затрудняват с погасяването на задължения си. По думи на Павлов това влияе негативно върху финансовата стабилност на \"Булгаргаз\", защото техните постъпления съставляват над 40% от паричния поток на компанията.", "date": "2019.04.23", "title": "\"Булгаргаз\" очаква по-евтин газ през юли"}
{"url": "https://news.bg/politics/darzhavniyat-zdraven-inspektor-otkaza-deputatskoto-myasto-na-delyan-dobrev.html", "text": "Държавният здравен инспектор д-р Ангел Кунчев отказа да стане депутат на мястото на Делян Добрев, предаде БНР.Това е поредният отказ за народен представител от 29-и хасковски многомандатен район.Преди д-р Кунчев от депутатско място се отказаха и бившият заместник областен управител Валентин Ангелов и Жечо Станков, който в момента е заместник-министър на енергетиката.След държавния здравен инспектор в листата следват директорът на Националния исторически музей д-р Бони Петрунова и заместник-председателят на Общински съвет-Хасково Митко Полихронов.Припомняме, на 10 април беше , която той решил да подаде заради \"поредната фалшива новина\", с която чашата на търпението му преляла.Това обаче не беше първият път, когато депутатът подаде оставка - след скандала \"Хасково гейт\" той хвърли оставка, но тя не бе приета, като , а Добрев имаше категоричната подкрепа и на бившия вече председател на ПГ на ГЕРБ Цветан Цветанов. От тогава може да се цитира репликата на Цвета Караянчева: \"Ние Делян няма да си го дадем, защото какво ще стане с всички нас\".След като на 1 октомври 2017 г. политиката на следващия ден - 2 октомври 2017 г., стана ясно, че той още . Това стана малко по-късно, но на 4 октомври мнозинството  44-ия парламент.По-късно  определиха като противоконституционно решението на г. да отхвърлят подадената оставка от депутата Делян Добрев, но той така и не напусна парламента.Поводът за  - скандал за връзки и влияния в хасковската община, след като през септември 2017 година ГЕРБ свалиха , издигнат с подкрепата на Делян Добрев.След като от ГЕРБ се отрекоха от Беливанов, срещу Делян Добрев и го обвини, че кадрува в общината и региона. Скандалът бе активно подет и от депутата и острие на БСП Елена Йончева.", "date": "2019.04.23", "title": "Държавният здравен инспектор отказа депутатското място на Делян Добрев"}
{"url": "https://news.bg/regions/vandali-posegnaha-na-pametnitsi-v-skobelev-park-v-pleven.html", "text": "Вандали посегнаха на паметници в Скобелев парк в Плевен. Това съобщиха местната администрация, цитирайки кмета на града Георг Спартански.По думите му на парчета е счупен белият мраморен кръст на паметника на Втора артилерийска бригада, а стената на къщата музей \"Стоян и Владимир Заимови\" е напръскана със спрей. Счупени са и няколко лампи.Кметът изразява възмущението си не толкова от размера на нанесените щети, а от дързостта и липсата на морал и уважение у извършителите.\"По всяка вероятност в тази част на парка ще бъдат монтирани камери за видеонаблюдение, но не можем на всяка детска площадка, до всяко кошче, всяка пейка или лампа да слагаме камера\", подчертава градоначалникът.Спартански отбелязва още, че недоволството се изразява само в интернет пространството, а никой не подава сигнали и не свидетелства за нарушения.Той е на мнение, че това прави предприемането на практически наказателни мерки срещу престъпниците невъзможно.\"Докато гражданското общество не започне да посочва авторите на вандалски прояви, няма да се справим с тях\", категоричен е кметът.", "date": "2019.04.23", "title": "Вандали посегнаха на паметници в Скобелев парк в Плевен"}
{"url": "https://news.bg/crime/otstraniha-okonchatelno-shefa-na-noi-silistra.html", "text": "Апелативният специализиран съд отстрани от длъжност началника на НОИ-Силистра Милен Пенчев, съобщи bTV.Той е обвинен за участие в схема за отпускане на високи пенсии срещу фалшиви документи.Решението на магистратите е окончателно.Припомняме, че преди седмица на първа инстанция бащата на певицата Тита , а само началничката на отдел \"Пенсии\" в дунавския град Стоянка Симеонова беше отстранена.Спецсъдът още тогава посочи, че от събраните към момента доказателства може да се направи обосновано предположение, че Пенчев и Симеонова имат съпричастност към повдигнатите им обвинения.Припомняме, на 8 март срещу злоупотреби с издаване на ТЕЛК решения и източване на НОИ.След това бяха разпитани, като за разпит бе отведен и директорът на клона на НОИ в Силистра Милен Пенчев.Според финансовия министър Владислав  Бившият социален министър Иван Нейков пък определи аферата в НОИ-Силитра като Спецпрокуратурата разкри и подробности около акцията, като стана ясно, че ", "date": "2019.04.23", "title": "Отстраниха окончателно шефа на НОИ-Силистра"}
{"url": "https://news.bg/tourism/angelkova-gotova-da-se-bori-za-vseki-edin-turist-i-prez-2019-g.html", "text": "През 2018 г. приходите от туризъм са 8,4 млрд. лева, което е с 6% повече в сравнение с предходната година. Това заяви министърът на туризма Николина Ангелкова по време на Шестата годишна среща на Националния борд по туризъм в София.Тя посочи за БГНЕС, че за последните три години ръстът на приходите от международен туризъм в страната е 34%На форума Ангелкова изтъкна, че чуждестранните туристи, които са дошли у нас през 2018 г., са били над 9 милиона, допълвайки, че страната ни се стреми да развива всички видове туризъм, за да се превърне в утвърдена целогодишна туристическа дестинация.Според министъра, 2019 г. също ще бъде динамична за туристическия сектор, а борбата ще бъде \"за всеки един турист\".Правителството продължава да работи за намаляване на административната тежест, увери тя, заявявайки, че е важно бизнесът да бъде подпомаган с намалени административни процедури.Тя изрази задоволство, че именно Министерството на туризма е било първото ведомство, което е представило всички услуги електронно достъпни. Ангелкова напомни и че предстои промяна в наредбата за категоризацията и прекатегоризацията на местата за настаняване и хранене.Министърът посочи, че освен за развитието на зимния и морския туризъм у нас, страната ни полага усилия за развитието и на конгресен туризъм. В тази връзка тя съобщи, че в края на май Министерство на туризма организира международен инвестиционен форум, на който ще бъде предложено в курорта \"Слънчев бряг\" да бъде изграден конгресен център, където да се провеждат различни събития.По време на срещата Националният борд по туризъм поиска бюджетът за реклама на туризма да бъде 1% от приходите, които секторът генерира годишно в икономиката на страната. Според организацията досегашните инвестиции са значително по-малки и това се отразява негативно върху конкурентоспособността на страната.Заложеният в момента бюджет е крайно недостатъчен за ефективно провеждане на националния туристически маркетинг, непропорционален на приходите и е значително по-малък от този на конкурентните туристически държави, категоричен бе изпълнителният директор на НБТ Полина Карастоянова.", "date": "2019.04.23", "title": "Ангелкова готова да се бори за всеки един турист и през 2019 г."}
{"url": "https://news.bg/world/novo-silno-zemetresenie-udari-filipinite.html", "text": "Нов силно земетресение е регистрирано във Филипините. Американският геофизичен институт съобщава за трус с магнитуд 6,4 по Рихтер в централната част на страната на дълбочина 54 километра.Европейският средиземноморски сеизмологичен институт също потвърждава за земетресение с магнитуд 6,4 по Рихтер в 05,37 часа координирано универсално време на дълбочина 66 километра на централния остров Самар.Към момента няма данни за загинали и срутени сгради. Вчера на 15 филипинци.Филипините често са връхлитани от природни бедствия, включително и земетресения, тъй като попадат в \"Огнения пръстен\" в Тихия океан, където има много силна сеизмична активност, като там се случват по-голямата част от земетресенията по света, както и вулканичната дейност.", "date": "2019.04.23", "title": "Ново силно земетресение удари Филипините"}
{"url": "https://news.bg/world/v-severna-irlandiya-zadarzhaha-57-godishna-zhena-za-ubiystvoto-na-zhurnalista.html", "text": "Северноирландската полиция арестува жена във връзка с убийството на журналиста, информират британски медии.57-годишна жена е задържана за убийството на журналиста Лайра Маккий в град Лондондери. Според властите заподозряният е задържан в съответствие със Закона за борба с тероризма. През уикенда полицията Преди няколко часа републиканската и поднесе извинение на семейството и приятелите на журналиста.", "date": "2019.04.23", "title": "В Северна Ирландия задържаха 57-годишна жена за убийството на журналиста"}
{"url": "https://news.bg/crime/svetovnoizvestniyat-pateshestvenik-bear-grils-platil-globite-za-rila.html", "text": "Световноизвестният пътешественик Беър Грилс е заплатил глобите си към българското екоминистерство. Изплатени са двете глоби по трите акта за административни нарушения. Платените санкции до момента са 12 800 лв. - за нарушения при заснемане на филм в района на Мусала. при заснемане на епизод на филм под заглавие \"Rila mountain Running Wild with Bear Grylls S04E05 Derek Hough 2018\" в района на връх Мусала на територията на НП \"Рила\", пише \"24 часа\".Актовете за нарушения на режимите и нормите за поведение на територията на Национален парк \"Рила\" са съставени на българското юридическо лице. По трите акта за административни нарушения са издадени две наказателни постановления за глоби по чл. 83, ал. 1, т. 1 от Закона за защитените територии.Наложените по двете наказателни постановления санкции са за навлизане и плуване във водния басейн на Каракашево езеро и за улавяне и умъртвяване на животински видове.От МОСВ уточняват, че ще бъде издадено наказателно постановление от директора на Дирекция \"Национален парк Рила\". То ще бъде за неспазване на режимите в парка при заснемането на филма чрез палене на огън на нерегламентирано място в защитената територия. Санкциите са в размер от 1000 до 10 000 лева, съгласно нормативната уредба.", "date": "2019.04.23", "title": "Световноизвестният пътешественик Беър Грилс платил глобите за Рила"}
{"url": "https://news.bg/world/sasht-zaplashvat-da-blokirat-rezolyutsiya-za-iznasilvaneto-kato-orazhie-vav-voyna.html", "text": "САЩ заплашват да наложат вето на резолюция на ООН за борба с използването на изнасилването като оръжие във война заради езика за репродуктивността и сексуалното здраве, обявиха високопоставен представител на световната организация и европейски дипломати, цитирани от \"Гардиън\".Германската мисия се надява резолюцията да бъде приета на специално заседание на Съвета за сигурност на ООН днес, посветено на сексуалното насилие в конфликтите.Но от проекторезолюцията вече е премахнат един от най-важните елементи - създаването на официален механизъм за мониторинг и докладване на зверства. САЩ, Русия и Китай са против създаването на нов орган за мониторинг.Въпреки че този механизъм е изваден от проекторезолюцията, САЩ все още заплашват да използват правото си на вето заради използвания език във връзка с оказването на подкрепа на жертви от клиники за семейно планиране. През последните месеци администрацията на Доналд Тръмп зае твърда позиция по въпроса за репродуктивността и сексуалното здраве. Американците отказват да приемат документи на ООН, които се отнасят до сексуалното и репродуктивно здраве на базата, че такъв език включва подкрепа за абортите. Също са против използването на думата \"джендър\", тъй като я разглежда като прикриване на либералното насърчаване на правата на трансполовите.При случаи на разногласия в Съвета за сигурност на ООН често страните членки се връщат към съгласувани текстове, но Вашингтон обяви ясно, че няма да приеме език от резолюция за сексуалното насилие от 2013 г.В проекторезолюцията, прегледана от \"Гардиън\", спорната фраза е спомената само веднъж. В нея се призовава ООН и донорите да предоставят недискриминираща и цялостна здравна грижа, включително за сексуалното и репродуктивно здраве, психосоциална, правна и финансова подкрепа, както и други услуги на оцелелите от сексуално насилие, като се вземат под внимание специалните нужди на хората с увреждания.От мисията на САЩ отказват коментар на документа, докато се водят преговори.Европейски държави, водени от Германия, Великобритания и Франция, са против премахване на езика за достъп до клиники за семейно планиране и здравето на жената, тъй като те вярват, че това означава да се изостави извоюваното през последните години по отношение на международното признаване на правата на жените.", "date": "2019.04.23", "title": "САЩ заплашват да блокират резолюция за изнасилването като оръжие във война"}
{"url": "https://news.bg/crime/valcho-arabadzhiev-veche-e-na-svoboda.html", "text": "Вълчо Арабаджиев е на свобода след като платил гаранцията от половин милион лева, съобщи bTV.Сумата е внесена на 11 април, а от Министерството на правосъдието съобщават, че още същия ден той е напуснал ареста.Арабаджиев-младши е зад решетките от близо седем месеца по обвинение, че е държал в банкова касета два милиона и половина евро, за които е знаел, че са придобити от данъчни престъпления.Припомняме, че на 9 април стана ясно, че след решение на Апелативния специализиран съд Припомняме,  в офиси в столичния хотел \"Маринела\" и в пловдивския хотел \"Марица\" бяха .В хода на претърсванията бяха намерени над 10 милиона лева кеш. Както се изрази зам.-главният прокурор Иван Гешев, , от куфари, касетки. За преброяването на парите се наложи да бъде броячна машина от БНБ.Освен това разследващите попаднаха и на луксозен автопарк с автомобили за милиони.Съдът реши да остави в ареста за постоянно и, които също са обвинени за участие в групата.И тримата задържани бяха пуснати под парична гаранция от спецсъда, но Апелативният съд ги върна в ареста.На 19 декември Ветко и Маринела бяха пуснати за с червена бюлетина. Те се издирват и с Европейска заповед за арест (ЕЗА).На 20 септември Гешев заяви, че На 7 март стана ясно, че Седмица по-късно Националният съд в Мадрид остави и двамата Семейство Арабаджиеви", "date": "2019.04.23", "title": "Вълчо Арабаджиев вече е на свобода "}
{"url": "https://news.bg/society/hronichnoto-nedoverie-v-institutsiite-zasegna-i-tsarkvata.html", "text": "От 28 до 34% са се увеличили българите, които заявяват че вярват в Бог. Сравнението е за периода от 1998 до 2018 г. Данните представи доц. д-р Лилия Димова от Агенция за социални анализи (АСА) при отчитане на националния проект \"Европейско социално изследване в България\" на пресконференция в БТА.Проектът е финансиран от МОН в рамките на Националната пътна карта за научноизследователска инфраструктура 2020.За две десетилетия не са настъпили промени в структурата на вероизповеданията в България. Изследването показва, че 74% се самоопределят като православни християни, 10% като мюсюлмани, 13% като атеисти, а 3% изповядват други религии.68% от православните християни почти никога не се молят, а почти толкова са били и мюсюлманите през 1998 г. За 20 години сериозно се е увеличил делът на мюсюлманите, които се молят почти ежедневно - 16% през 1998 г. на 30% през 2018 г.Данните от проекта показват още, че  поддържа скептицизма си към църквата и религиозните организации в България. През 2018 г. едва 13% вярват на църковните институции.Сериозен спад на одобрение бележи класическата християнска парадигма: \"Работата на мъжа е да печели пари, а на жената - да се грижи за дома и семейството\", отчитат още изследователите. Тази парадигма се споделя от 65% през 1998 г. достига до 29% през 2018 г.Изводът от проведеното национално изследване е, че да си православен християнин или да си мюсюлманин е повече въпрос на идентичност, отколкото на религиозна вяра.Без промяна остава убедеността, че съществува Бог, който е загрижен за всяко човешко същество - всеки трети мисли така (34%), докато на обратното мнение са почти толкова - 30%. За 20 години вярата във Висшата сила също е намаляла значително - от 28% през 1998 г. до 17% през 2018 г.Почти 2/3 от българите не вярват нито в рай, нито в ад, нито в религиозни чудеса. Още по-парадоксално е неверието в отвъдното при двете основни религии. За 2/3 от православните християни рай, ад или религиозни чудеса не съществуват.63% от християните през 1998 г. възприемат хомосексуализма като нещо нередно и винаги грешно, а процентът през 2018 г. се вдига на 70%. Мюсюлманите са още по-крайни по тази тема - категорично го отричат 74% през 1998 г. и цели 90% през 2018 г.", "date": "2019.04.23", "title": "Хроничното недоверие в институциите засегна и Църквата"}
{"url": "https://news.bg/world/tramp-nyu-jork-tayms-tryabva-da-padne-na-kolene-i-da-me-pomoli-za-proshka.html", "text": "От \"Ню Йорк таймс\" ще трябва да паднат на колене и да помолят за прошка. Това написа президентът на САЩ Доналд Тръмп в \"Туитър\".Американският лидер нападна вестника и конкретно колумниста на \"Ню Йорк таймс\" Пол Кругман, като отбеляза, че Кругман е \"обсебен от омраза\".\"Пол Кругман от фалшивата медия \"Ню Йорк таймс\" изгуби цялото си доверие, както и \"Таймс\", с измислените и изключително неверни статии за мен. Той е обсебен от омраза, както другите са обсебени колко глупав е той. Той обяви, че пазарът ще се срине, само рекордни върхове\", написа Тръмп в социалната мрежа.След това президентът предприе втора атака по адрес на вестника: \"Чудя се дали от \"Ню Йорк таймс\" ще ми се извинят за втори път, както го направиха след изборите 2016. Но това трябва да бъде далеч по-голямо и по-добро извинение. Този път те ще трябва да паднат на колене и да помолят за прошка - те наистина са врагове на народа\".", "date": "2019.04.23", "title": "Тръмп: „Ню Йорк таймс” трябва да падне на колене и да ме помоли за прошка"}
{"url": "https://news.bg/world/kola-pregazi-nigeriyski-detsa-na-velikdenski-parad.html", "text": "Полицията в Нигерия разследва смъртта на 11 души в североизточния град Гомбе, след като кола се вряза във Великденски парад в неделя, съобщава БиБиСи. Не се съобщават подробности за жертвите, но момчетата участващи в шествието са на възраст между шест и 22 години.Шофьорът, който е неработещ агент по сигурност е бил недоволен, че парадът е блокирала пътя, след което той \"прегази децата\", коментира лидерът на шествието.Присъстващите на парада измъкват шофьора и пребиват него и спътника му до смърт, обясняват свидетели. Според началникът на полицията, това е \"злощастен\" инцидент и шофьорът е загубил контрола над колата. Лидерът на християнската група, \"Бригада на момчета\", в Гомбе, допълва, че шофьорът е връхлетял на парада \"нарочно\".\"Шофьорът на колата разгорещено спори с децата, преди да успеят да му направят път да премине, в яростен пристъп той обърна и ги прегази\", обяснява Исаак Кваданг пред АФП.Друг свидетел разказва, че шофьорът \"съзнателно пристигна за да ни убие\". След това, хората нападнат него и неговия спътник, военен офицер. Говорителката на държавната полиция Мери Малум потвърждава, че 30 деца са ранени и отведени в болница.Полицейският началник Мохамед Абубакар определя инцидента като \"злополука с фатална катастрофа\" и е наредил бързо разследване, допълва БиБиСи.", "date": "2019.04.23", "title": "Кола прегази нигерийски деца на Великденски парад "}
{"url": "https://news.bg/world/parlamentat-na-iran-opredeli-tsyalata-na-armiya-na-sasht-za-teroristichna-organizatsiya.html", "text": "Иранска медия съобщи, че парламентът на Ислямската република е одобрил законопроект, който определя всички американски военни сили за терористи, пише \"Таймс ъв Израел\".Законодателството е още една крачка напред, след като през миналата седмица , който определя американските войници в Близкия изток за терористи.Промените бяха приети ден след влизането в сила на решението на САЩ Революционната гвардия на Иран да бъде внесена в списъка с терористични организации.Полуофициалната агенция ISNA предаде, че 173 от 215 депутати са приели новия законопроект на днешното заседание. В проектозакона се настоява иранското правителство да предприеме действия срещу други правителства, които подкрепят действията на САЩ. Саудитска Арабия, Бахрейн и Израел застават зад Вашингтон.", "date": "2019.04.23", "title": "Парламентът на Иран определи цялата на армия на САЩ за терористична организация"}
{"url": "https://news.bg/regions/prepodavateli-ot-vtu-se-oplakvat-ot-politicheski-natisk-na-vmro.html", "text": "Преподаватели от Великотърновския университет \"Св. св. Кирил и Методий\" излязоха с декларация против политическата намеса на ВМРО в академичните избори във висшето училище, предаде БНР.В края на миналата седмица народни представители от партията обявиха, че искат да се срещнат с премиера Бойко Борисов и с министъра на образованието Красимир Вълчев заради проблемите с изборите във ВТУ.На пресконференция в университета обаче 11 преподаватели от ВУЗ-а отрекоха ректорското ръководство на ВТУ да е потърсено за такава среща по повод проблемите на университета за ректорските избори на 10 юни.Заместник-ректорът проф. Стоян Буров бе категоричен, че политическата намеса в автономията на университета е недопустима. Според него трибуната на Народното събрание е била използвана, за да се заклейми ВТУ, което е безпрецедентно.От своя страна историкът проф. Милко Палангурски обобщи ситуацията като \"пълен политически парадокс и шантаж\".Университетските преподаватели се опасяват, че целта на атаката е да бъде назначен служебен ректор, което ще блокира дейността на висшето заведение.Припомняме, вчера търновски студенти също заявиха недоволството си от политическия натиск върху ВТУ, ", "date": "2019.04.23", "title": "Преподаватели от ВТУ се оплакват от политически натиск на ВМРО"}
{"url": "https://news.bg/society/darzhavata-poluchi-sreden-3-31-za-grizhite-za-detsata.html", "text": "Държавата получи оценка \"Среден\" - 3,31 за грижите за децата. Това е най-високата оценка до момента през осемте години, в които се изработва Докладът за грижите на държавата към децата, съобщиха от Национална мрежа за децата. В документа има и допитване до деца и до родители.\"Въпреки възходящия резултат, общата оценка е все пак \"Среден\" и напредъкът е незадоволителен, което в много голяма степен се дължи на некоординираните усилия на институциите и работата на парче що се касае до политиките за децата и семействата\".Това коментира Георги Богданов, изпълнителен директор на Национална мрежа за децата. \"През 2018 г. по-голямата част промените, които бяха реализирани, се извършиха под натиска на родителски организации и на структури на гражданското общество. Затова, в \"Бележник 2019\" извеждаме като водеща тема ситуацията с гарантирането на правата на децата с увреждания\", допълни Богданов.През 2018 година държавата получи най-ниската оценка от момента на изготвяне на доклада - Среден 2,88.Осмото по ред издание на годишния доклад \"Бележник 2019: Какъв е средният успех на държавата в грижата за децата?\" беше представено в София и в още седем града в страната.Докладът се изработва от Национална мрежа за децата - обединение на 152 граждански организации от цялата страна, които работят за и с деца и семейства. Той прави преглед на основните политики, насочени към благосъстоянието на децата в България. Автори са 30 експерти, които ежедневно са на терен и работят директно с деца и семейства в цяла България.За трета поредна година докладът включва и мнението на над 460 деца, млади хора, родители и професионалисти.Целта е да се разбере какъв е животът на децата, на техните родители и как се справят професионалистите, чиято роля е да ги подкрепят - учители, здравни и социални работници и др. Така, заедно с експертната гледна точка, се показват и впечатленията, нагласите и очакванията на обикновените хора.Докладът не претендира за представителност и изчерпателност. В него участниците в 31 фокус групи и онлайн анкета споделят факти за своя живот и мненията си за публичните услуги в областта на здравеопазването, образованието, правосъдието и семейството. Тази година двата доклада - този с оценките на експертите, и този, с мнението на децата, родителите и професионалистите, са представени в една обща книжка. В нея има мнения на деца, набрани чрез допитвания, проведени от младежи от Национален Юрочайлд форум - България (НЕФ) и от децата в младежка мрежа \"Мегафон\".Гарантирането на детските права е представено в 8 ключови теми:По време на събитието бе показано и видео с мнението на деца от младежка мрежа \"Мегафон\". Специални послания към министрите, записани в истински \"Ученически книжки\" и попълнени от децата, ще бъдат връчени на съответните министри.", "date": "2019.04.23", "title": "Държавата получи \"Среден\" - 3,31 за грижите за децата"}
{"url": "https://news.bg/world/25-dushi-zaginaha-sled-kato-avtobus-padna-v-propast-v-boliviya.html", "text": "25 души са загинали в Западна Боливия, когато автобусът, в който пътуват, пада повече от 200 метра в клисура. Автобусът се опитвал да изпревари камион, когато се блъска в друг автомобил и пада от скалите, съобщава БиБиСи. Високата скорост е вероятната причина за катастрофата. Произшествията по лошо поддържаните пътища на Боливия водят до стотици смъртни случаи всяка година. Сред жертвите има поне две деца, коментира шефът на магистралния патрул Фернандо Рохас. Според съобщенията, някои от пострадалите са в критично състояние в болница.Рохас обяснява за вестник \"Ел Диарио\", че шофьорът, който е ранен в катастрофата, е безразсъден и е пренебрегнал знаците по тесния път.Спасителите са използвали въжета, за да слязат по скалата и да извеждат оцелелите един по един, съобщава АФП. Президентът на страната Ево Моралес призовава шофьорите на автобуси да са по-внимателни.Всяка година около 1000 души загиват, а 40 000 са ранени при инциденти по пътищата на Боливия, според официални данни, цитирани от информационната агенция \"Ефе\".", "date": "2019.04.23", "title": "25 души загинаха след като автобус падна в пропаст в Боливия"}
{"url": "https://news.bg/crime/prokuraturata-svetkavichno-se-samosezira-za-kashtite-za-gosti-na-elena-joncheva.html", "text": "Върховна касационна прокуратура се самосезира по повод публикация в електронния сайт ПИК със заглавие \"Сензационно разследване на ПИК: Семейството на Елена Йончева с три къщи на морето. Усвоени 400 000 лева европари.\"В представената информация се посочват данни за извършено престъпление при изграждане на къщи за гости по Програма за развитие на селските райони /ПРСР/ 2007 - 2013 г., финансирана от Европейския земеделски фонд за развитие на селските райони.От обвинението посочват, че данните са недостатъчни и затова се налага проверка от ГДНП.Предстои извършване на документална проверка на проекта, като на място служители на ГДНП ще извършат и проверка дали къщите за гости се ползват по предназначение.Ще се изискат заверени копия от регистри за настанените туристи за български и чужди граждани, от документацията за регистриране и категоризиране на обектите, както и информация за заплатените туристически данъци за пренощували туристи.По време на проверката ще се направят справки за постъпилите регистрационни карти за нощували туристи. Ще се провери и дали вписаните в регистрите гости действително са посетили проверяваните къщи за гости.Определен е едномесечен срок за извършване на проверката.Припомняме, че на 17 април Върховна касационна прокуратураПоводът за проверка е публикацията от \"Медиапул\" - \"Частна вила с минерален басейн по евро проект? Зам. министър Манолев отрича\".Публикациите твърдят за извършени престъпления, засягащи финансовите интереси на Европейския съюз от лице, заемащо висша публична длъжност.На същия ден  Като аргумент за напускането си той посочи солидарността му към колегите му.Скандалът с имотните сделки, станал по-известен като \"Апартамент гейт\", се разрази в края на март тази година.Досега скандалът с апартаментите на властта струва оставките на:- ;- ;- ;- ;- ;- ; - Впоследствие в скандала с евтините апартаменти бяха замесени и други - , който не декларирал тераса от 186 квадратни метра, част от апартамента му. Срещу него започна разследване от главния прокурор Сотир Цацаров, а .Освен Георгиев прокуратурата ще проверява още председателя на Върховния касационен съд (ВКС) и заместник главния прокурор и председател на Националната следствена служба .Отделно от \"Артекс\" в конфликта беше замесена и министърът на туризма Николина Ангелкова. По-рано днес бившият вицепремиер Валери Симеонов обяви, че .Вчера стана ясно и, че в скандала е Припомняме, че вчера Йончева  На брифинг в Централата на БСП депутатът изрази недоволството си, че спецпрокуратурата отказва да образува дело.Седмица по-рано социалистката заяви, че Тогава тя подчерта, че ще обжалват решението на ", "date": "2019.04.23", "title": "Прокуратурата светкавично се самосезира за къщите за гости на Елена Йончева"}
{"url": "https://news.bg/health/mz-za-novite-patsienti-samo-nay-evtinite-lekarstva.html", "text": "Всички новозаболели пациенти да се лекуват с най-евтините лекарства. Това предвижда проектонаредба за условията и реда за предписване и отпускане на лекарства, качена на сайта на здравното министерство, информира БНР.Заради икономии се предвижда принципът на разходоефективност да се прилага за всички лекарства над 30 лева, а целта е икономии на средства. Ще се избира най-евтиното лекарство от сравними терапии, обясни зам.-министърът на здравеопазването Бойко Пенков, без да отчете страничните ефекти, индивидуалните нужди и съобразяването с актуалния статус на пациента.\"Когато имаш прекрасен резултат, постигнат с по-малко харчене на публични средства, безспорно е, че ако аз управлявам тези пари, ще избера по-малкия разход, но при гарантиран един и същ резултат\", каза Пенков, който има дипломи за белодробни и за вътрешни болести и за здравен мениджмънт.В коментар за критиките от страна на пациентски организации зам.-министър Пенков заяви, че не разбира от компетенциите на пациентските организации. \"Когато станат онколози или поне завършат медицина и могат да обсъждат подобни проблеми, свързани с терапия, тогава - добре дошли\", заяви Бойко Пенков.", "date": "2019.04.23", "title": "МЗ: За новите пациенти - само най-евтините лекарства"}
{"url": "https://news.bg/crime/advokatite-nyama-da-donosnichat-na-dans.html", "text": "Адвокатите няма да доносничат на ДАНС. Това предлага управляващата партия ГЕРБ. Внесени са промени в Закона за мерките срещу изпирането на пари.Припомняме, през февруари адвокати поискаха оставката на Висшия адвокатски съвет. \"Безпрецедентно е в историята на адвокатурата да ни се вменяват задължения да даваме конфиденциална информация на прокуратурата\", заяви адвокатът Петромир Кънчев. Тогава защитниците поискаха с протести свободна и независима адвокатура.Имаше и претърсвания от прокуратурата на няколко адвокатски кантори - за това може да бъде сезиран Европейския съд за правата на човека, коментираха юристи.Промените се налагат заради срока за вътрешните правила от задължените лица. Този срок става 6 месеца. Това стана ясно от думите на Пламен Нунев в Народното събрание.Измененията се налагат и заради закона за оръжията. Според Маноил Манев от ГЕРБ трябва да се облекчава административната тежест. Ще бъдат решени голяма част от проблемите с адвокатурата, увери още той.Ралица Негенцова от Висшия адвокатски съвет коментира на свой ред, че адвокатурата е свободна и самоуправляваща се. Адвокатската тайна е нещо свещено, подчерта тя. Адвокатите не са доносници, категорична бе Негенцова. От думите й стана ясно, че са приети консенсусни про", "date": "2019.04.23", "title": "Адвокатите няма да доносничат на ДАНС"}
{"url": "https://news.bg/regions/otmenyat-po-visokite-obshtinski-danatsi-v-kurortite.html", "text": "Парламентарната комисия по бюджет и финанси одобри днес - 23 април, изменения в Закона за местните данъци и такси. Както заяви председателят на комисията Менда Стоянова тези промени са продиктувани от Решение N 4 на Конституционния съд от 9 април 2019 г. С него за противоконституционни се обявяват разпоредбите на чл. 22 от Закона за местните данъци и такси, които предвиждат имотите в курортни населени места, които не са основно жилище, не се отдават под наем или не са регистрирани като туристически обекти, да се облагат с по-висок местен данък.Припомняме, че инициативата за по-високото облагане на апартаментите и къщите в курортите дойде от . Негов аргумент за промените е, че по този начин ще се удари сивия сектор в туризма и  поне около 200 млн. лв. допълнителни доходи за курортните общини.\"Решението на съда е от април 2019-а, а данъчната кампания е от началото на годината и много хора вече са платили по-високия данък за цялата 2019-а, за да ползват отстъпката от процента. Затова с промените в Закона, които сега одобрихме в комисията, данъкът на хората, които вече са го платили, ще им бъде служебно преизчислен по старите по-ниски ставки. Надвнесените пари ще бъдат възстановени на хората чрез директно възстановяване като им бъде платено или ще им бъдат прехванати с намаляване на дължимите суми от други местни данъци за тази или следващата година. Самите хора имат право да решат коя от тези възможности да ползват\", заяви Менда Стоянова.Тя каза, че 46 общини са въвели такива по-високи такси, които сега трябва да бъдат отменени и внесените пари - възстановени. Тя обаче заяви, че няма информация за размера на сумата, която трябва да бъде върната на хората.Председателят на бюджетната комисия припомни, че текстовете в Закона за местните данъци и такси, които сега се отменят заради решението на Конституционния съд, са имали за цел да бъдат обложат хората, които нелегално ползват своите имоти като туристически обекти.\"Не виждам смисъл да се правят нови законови текстове с такава цел, защото е трудно със закон да се контролира нещо, което е хипотеза. Този контрол сега остава в ръцете на общинската администрация, която трябва по линия на контрола да следи дали имотите се ползват от други лица и да докладват за това на органите на приходната администрация. Те на свой ред трябва да проверяват дали тези имоти носят доходи и дали върху тези доходи се плащат дължимите данъци\", каза Стоянова.", "date": "2019.04.23", "title": "Отменят по-високите общински данъци в курортите"}
