{"url": "https://news.bg/disasters/bitkata-s-bedstvieto-v-gartsiya-prodalzhava.html", "text": "Загинали хора, траур и огромни щети в Гърция след невиждано наводнение - най-тежкото за последните 20 години. Бурята \"Евридика\" засегна Северна Гърция и Солун, предаде БНТ. Равносметката е трагична - 16 загинали, петима в неизвестност, стотици без дом. Дъждовете продължават, очаква се броят на жертвите да се увеличи.Обстановката в цяла Гърция е критична. Магистралата от Солун до Атина е затворена в района на Катерини, където полицейски екипи обясняват на пътуващите по кой път да поемат. Шофьорите трябва да са внимателни, защото пътищата са покрити с кал и скална маса.В Катерини вали проливен дъжд, много от улиците са наводнени и изцяло непроходими, заради което движението се отклонява по различни маршрути.Най-критична е обстановката в района около столицата и Неа Парамос, където стотици останаха без домове.Гръцкият премиер Алексис Ципрас излезе с обръщение, в което обяви национален траур в страната в памет на жертвите.Хората споделят с болка за преживяното. \"Едва се спасихме. Това, от което ме боли най-много, е безразличието на управляващите. Казват ни \"дръжте се\" и толкова. Никой не ме попита дали имам питейна вода, дали има какво да ям, къде да спя... Идват със скъпите си костюми, след това си тръгват и забравят за нас.\" - разказва Мария Крида, жителка на Неа Перамос.\"Събудих се в 7 сутринта, отворих вратата и видях, че морето е достигнало до оградата на къщата ми. Не чувахме дъжда, чувахме единствено тътена на прииждащата вода. Дървета, огради, нищо не спря стихията. Беше истински хаос.\" - споделя Елефтерия Цоли, също жителка на Неа Перамос.Местен жител разказва, че приливната вълна е била висока метър и половина, а единственото, което хората могат да направят, е да чакат бедствието да отмине, след което да опитат да овладеят щетите.Гръцките власти съобщиха, че всички нуждаещи се получават помощ, особено останалите без покрив и онези, чиито обработваеми земи са залети.Продължава издирването на изчезналите хора.ДЕНОНОЩЕН ТЕЛЕФОН ЗА СЪДЕЙСТВИЕ НА БЪЛГАРСКИ ГРАЖДАНИ В ЧУЖБИНА НА ДИРЕКЦИЯ \"СИТУАЦИОНЕН ЦЕНТЪР\":", "date": "2017.11.16", "title": "Битката с бедствието в Гърция продължава"}
{"url": "https://news.bg/world/shefat-na-goldman-saks-prizova-za-vtori-referendum-za-brekzit.html", "text": "Лойд Бланкфайн, главен изпълнителен директор на Голдман Сакс, обяви, че подкрепя втори референдум за Брекзит, пише \"Гардиън\"., написа той в \"Туитър\".Според \"Гардиън\" това искане за втори референдум няма да е особено полезно за тези, които настояват за ново допитване, като се вземе предвид позицията на банкерите и конкретно на Голдман Сакс.Британското правителство многократно повтаря, че няма да има втори референдум за Брекзит. Опозиционната Лейбъристката партия официално също не иска втори референдум. Но либералдемократите призовават за втори вот.", "date": "2017.11.16", "title": "Шефът на Голдман Сакс призова за втори референдум за Брекзит"}
{"url": "https://news.bg/economics/prashtame-danni-na-evroagentsiyata-za-vazduha-ni-v-realno-vreme.html", "text": "Българската Изпълнителна агенция по околна среда и води (ИАОС) ще се включи в новата онлайн услуга за качеството на атмосферния въздух на Европейската агенция по околна среда (ЕАОС) и Европейската комисия, съобщиха от ИАОС.Данните, засечени у нас, ще се изпращат в реално време до ЕАОС. Страната ни ще бъде включена в Европейския индекс за качество на въздуха след като от ЕАОС бъде осигурен контакт със сървъра, чрез който информацията ще бъде предавана в реално време. Това се очаква да стане до края на ноември т. г. след установяване на техническа съвместимост.Свързването на данните на ИАОС с ЕАОС е заложено по проект на Оперативна програма \"Околна среда\" (ОПОС) 2014-2020 - \"Създаване на информационна система за докладване на данни за качеството на атмосферния въздух (КАВ) като част от Националната система за мониторинг на КАВ в реално време\".Преди 15 дни от агенцията по околна среда изпратиха запитване до Европейската агенция за предоставяне на достъп за предаване на данни до специализирания им сървър.В сряда от ЕАОС са получени необходимите данни за реализиране на връзката и се работи по осъществяването на онлайн контакта.", "date": "2017.11.16", "title": "Пращаме данни на евроагенцията за въздуха ни в реално време"}
{"url": "https://news.bg/int-politics/pone-15-strani-v-globalen-alians-za-spirane-na-vaglishtata-do-2030-a.html", "text": "Най-малко 15 страни са се присъединили към международен алианс за постепенно премахване на въглищата при производството на електроенергия преди 2030 г. Това обявиха делегати на преговорите за климата, които се провеждат под егидата на ООН в германския град Бон, съобщава \"Ройтерс\".Великобритания, Канада, Дания, Финландия, Франция, Холандия, Португалия, Белгия, Швейцария, Нова Зеландия, Етиопия, Чили, Мексико и Маршаловите острови са се присъединили към въпросния алианс.Алиансът има за цел да има 50 члена до следващата среща на върха на ООН за климата през 2018 г., която ще се проведе в полския град Катовице, един от най-замърсените градове в Европа.Ала някои от най-големите потребители на въглища в света - като Китай, САЩ, Германия и Русия, не са се присъединили към инициативата.Тя идва само дни, след като представители на американската администрация, заедно с представители на енергийни компании, проведоха странично мероприятие по време на преговорите, за да насърчат \"изкопаемите горива и ядрената енергия в смекчаването на последиците от климатичните промени\".Събитието предизвика мирен протест на демонстранти, които са против въглищата, и раздразни мнозина официални представители в Бон, които работят върху правилник за прилагане на Парижкото споразумение за климата, което цели да преустанови зависимостта на световната икономика от изкопаемите горива.Инициативата за този алианс е била подета от Великобритания, Канада и Маршаловите острови, които призоваха другите страни да се присъединят към тях.Източник, близък до кухнята, е разкрил, че поддръжниците на алианса досега са поне дузина, в допълнение към някои американски щати, канадски провинции и компании.\"Това е укор за (президента) Доналд Тръмп от страна на Великобритания и Канада, две от най-близките съюзнички на Америка, че неговата мания за мръсна енергия няма да се разпространи\", изтъква експертът Мохамед Адоу.След подписването на Парижкото споразумение през 2015 г., което има за цел да преустанови зависимостта на света от изкопаеми горива, няколко страни създадоха национални планове за постепенното премахване на въглищата от техния енергиен микс.", "date": "2017.11.16", "title": "Поне 15 страни в глобален алианс за спиране на въглищата до 2030-а"}
{"url": "https://news.bg/regions/zhalba-otnovo-spira-obshtestvenata-porachka-za-tiket-sistemata-v-sofiya.html", "text": "Спря обществената поръчка за тикет системата на Центъра за градска мобилност. Причината е жалба, която забавя поръчката дни преди старта.Срокът за подаване на документи беше 20 ноември. Преди седмици друга жалба спря конкурса за новата система, но Комисията за защита на конкуренцията и Върховният административен съд се произнесоха в полза на Центъра за градска мобилност.Билетната система е от особена важност за развитието на обществения транспорт на града. Чрез нея се гарантира единен превозен документ за всички видове транспортни средства, въвежда се видеонаблюдение и ще се получава реална информация за използването на линиите.От Центъра за градска мобилност ще изчакат решението на компетентните институции по поредното обжалване.", "date": "2017.11.16", "title": "Жалба отново спира обществената поръчка за тикет системата в София "}
{"url": "https://news.bg/education/nad-17-hil-detsa-obratno-v-obrazovatelnata-sistema.html", "text": "17 297 деца са записани отново в образователната система и посещават детска градина или училище, в следствие на работата на екипите по междуинституционалния механизъм. Той стартира в началото на септември, като бяха идентифицирани 206 378 деца и ученици, които са отпаднали или никога не са посещавали образователна институция.Това съобщи министърът на образованието и науката Красимир Вълчев на работно заседание на Координационното звено по механизма. Вълчев добави, че на терен са работили 1103 екипа с общо 11 632 учители, директори, социални работници, полицаи, общински служители, представители на местните комисии за борба с противообществните прояви на малолетни и непълнолетни лица, медиатори и представители на гражданското общество.По време на обходите екипите са установили 156 деца в риск, като за 44 от тях е предприета мярка за социална закрила. Областите, в които има най-малко отпаднали деца и ученици и в следствие на работата на екипите е постигнато почти 100% приобщаване, са Габрово, Смолян и Враца. Най-много отпаднали и съответно върнати в системата деца и ученици са Пловдив, Сливен, Стара Загора, София.Вицепремиерът и ръководител на Координационното звено по механизма Томислав Дончев благодари на всички представители на институциите за ангажираността и работата по механизма. \"Това не е еднократно действие. Ще имаме работа и в следващите месеци. Трябва да съхраним резултатите и да ги надградим\", посочи той.Красимир Вълчев обясни, че сред основни причини за отпадане са пътуванията в чужбина, социално - икономическите причини, липса на транспорт и ранни бракове. \"Обходите на адреси продължават, като екипите имат задача да проследяват обхванатите обратно в системата деца и ученици, както и да извършват превенция на повторно отпадане\", каза министърът.Той добави, че са факт промени в правилниците за приложение на Закона за семейните помощи за деца и Закона за социално подпомагане. Те позволяват на директорите да предлагат помощи в натура, като могат да определят вида им спрямо нуждите на децата - дрехи, обувки, пълно или частично покриване на такси за детска ясла или градина, детска кухня или столово хранене, допълнителни занимания за децата, организирани от образователните институции.Ще бъде засилена съвместната работа с общините по налагане и събиране на санкциите за родители, които не пращат децата си на училище. Посещаването вече е обвързано с предоставяне на помощи за отопление, както и с ползване на социални придобивки като общинско жилище. В Закона за предучилищното и училищното образование съществува възможност за санкции при натрупване на пет и повече неизвинени отсъствия - да се спират семейните помощи. За миналата година са спрени помощи на стойност 6,5 млн. лв. Тези средства вече са възстановени в образователната система и училищата могат да ги използват за обща или допълнителна подкрепа на учениците, допълни министър Вълчев.Той беше категоричен, че дейностите по механизма ще станат постоянни. \"Предвиждаме да осигурим средства за покриване на транспортните и командировъчните разходи на учителите и експертите в РУО, ангажирани с механизма. Ще подкрепим провеждането на допълнителни часове по български език\", добави министърът.Заместник-министър Деница Сачева съобщи, че в рамките на председателството на България на Съвета на ЕС ще бъде направено предложение за стартиране на европейска пилотна инициатива за проследяване обучението на децата, които мигрират с родителите си в други европейски страни. Към подобна инициатива вече са проявили интерес страни като Испания, Португалия и Унгария. Тя каза още, че Министерството на образованието и науката е изградило портал с добри практики и обобщена полезна информация в подкрепа на екипите.", "date": "2017.11.16", "title": "Над 17 хил. деца обратно в образователната система"}
{"url": "https://news.bg/world/v-senata-na-sasht-vnesoha-predlozhenie-za-zatyagane-na-kontrola-varhu-orazhiyata.html", "text": "Двупартийна група от американски сенатори внесе законодателство, което ще позволи по-стриктни проверки на потенциалните купувачи на оръжие, информират местни медии.Мерките са предложени след стрелбата в църква в Тексас по-рано този месец.Според проектозаконодателството щатите и федералните агенции ще изпращат информацията в национална система за проверка на самоличността и миналото на дадено лице (National Instant Background Check System) и ще бъдат подвеждани под отговорност, ако не го правят., отбеляза в съобщение републиканецът Джон Корнин от Тексас., добави той.При стрелбата в Тексас загинаха повече от 25 души. Нападателят Девин Кели е успял да си купи оръжие, въпреки че е имал досие за извършено насилие.", "date": "2017.11.16", "title": "В Сената на САЩ внесоха предложение за затягане на контрола върху оръжията"}
{"url": "https://news.bg/int-politics/ruskiyat-tsentar-v-sarbiya-ne-e-humanitaren-ubeden-us-general.html", "text": "Командирът на американските армейски части в Европа ген. Бен Ходжис обяви, че \"не вярва\", че Руско-сръбският хуманитарен център в сръбския град Ниш е действително хуманитарен център, съобщават сръбски медии.Ходжис, който е бил интервюиран по време на събитие на НАТО в Белград днес, е заявил, че хуманитарният етикет на центъра бил просто \"фасада\".Запитан дали проблемът с Руско-сръбския хуманитарен център е, че той се намира \"много близо до (американската военна база в Косово) Бондстийл\", Ходжис изтъкнал: \"Не вярвам, че това е хуманитарен център. Това е фасадата, но не това е неговото предназначение.\"\"Трябва да има малко повече прозрачност и бих се радвал на покана да отида там и да го посетя\", допълни американският генерал.Запитан дали има някакви планове мироопазващите сили KFOR да напуснат Косово, Бен Ходжис отговорил: \"Решението за продължаване на мисията на KFOR трябва да бъде взето от НАТО. По отношение на американската армия моето задължение е да осигуря американски войници за мисията. И доколкото мога да видя, моето предположение е, че поне през следващите пет години тя ще остане. Така че нямаме намерение да си тръгваме, поне през следващите 5 години.\"", "date": "2017.11.16", "title": "Руският център в Сърбия не е хуманитарен, убеден US генерал"}
{"url": "https://news.bg/disasters/kak-da-deystvame-pri-navodnenie-savetvat-gratskite-vlasti.html", "text": "От Външно министерство изпратиха препоръки към сънародниците ни в Гърция заради наводненията в южна Атика. Препоръките са изготвени от отдела за управление на кризи на Външното министерство на Република Гърция, информират от нашето МВнР.Припомняме, в Гърция са регистрирани 15 жертви на наводненията, причинени от урагана \"Евридика\". Над 500 къщи са наводнени, а нанесените щети възлизат на милиони.От ведомството предупреждават хората, които живеят в район, където е имало наводнения и преди:В случай на предупреждение за обилни валежи:По време на наводнението: Ако се намирате на закрито:Ако сте навън:След наводнението: Ако сте на открито:Ако е абсолютно наложително да преминавате пеша или да шофирате през наводнени райони:При възстановяване на щетите преди да започнете възстановителна дейност:Проверка на наводнена сграда ", "date": "2017.11.16", "title": "Как да действаме при наводнение съветват гръцките власти"}
{"url": "https://news.bg/crime/razbiha-prestapna-grupa-za-krazhbi-na-koli-v-balgariya-es-i-blizkiya-iztok.html", "text": "19 участници в международна престъпна група, занимавала се с кражба на автомобили и препродажбата им в редица европейски страни и Близкия изток, е разбита при проведена специализирана полицейска операция, ръководена от Европол.Тя е реализирана основно на територията на Испания и в нея са участвали служители на Гражданската гвардия на Испания, на Главната дирекция \"Национална полиция\" от България и полицейски сили от Португалия. Разследването е започнало от властите в Испания през 2016 г., които достигнали до български гражданин. Последвал е обмен на информация между полицейските служби на България и Португалия.В хода на разследването, извършено от криминалисти на ГДНП, била установена самоличността на българина, 59-годишния В. П., известен на полицията у нас, съден по-рано за автомобилна кражба, подправяне на документи и препродажба на крадени транспортни средства.По линия на международния обмен тази информация веднага била предоставена на испанските власти, на които българската страна е оказала съдействие и при доказване на престъпната дейност на В. П. и кръга лица около него. В рамките на операцията у нас са открити и задържани част от луксозните автомобили, предмет на престъпленията, извършени в Кралство Испания. Освен това са открити и други инкриминирани автомобили.", "date": "2017.11.16", "title": "Разбиха престъпна група за кражби на коли в България, ЕС и Близкия изток"}
{"url": "https://news.bg/crime/zadarzhaniyat-za-obira-na-bankomat-v-sapareva-banya-obzhalva-aresta-si.html", "text": "Защитата на единствения задържан след обира на банкомат в Сапарева баня - Господин Динев, обжалва неговия арест, съобщи БНР.Мярката на Динев бе наложена от районния съд в Дупница. На 22 ноември Кюстендилският окръжен съд ще разгледа жалбата. Възможно е заседанието да е при закрити врата.Господин Динев е обвинен за участие, като помагач във взривяването на банкомата в центъра на Сапарева баня през нощта срещу 9 ноември. Тогава извършителите Тодор Богданов, Кирил Микев и Красимир Йорданов успяха да се укрият, въпреки полицейската блокада на района при село Боснек.В акцията участваха 250 полицаи, жандармерия, вертолет, дронове, следови кучета. Те и досега са в неизвестност и са обявени за общонационално издирване.Според обвинението, Динев е подпомогнал кражбата. Той управлявал лек автомобил \"Фолксваген Кади\" и ескортирал кола марка \"БМВ Х5\", с който е извършен обира.Чрез взривяване на вратата на банкомата бил отнет сейф, съдържащ касета с 9 000 лева, обявиха от прокуратурата. На заседанието на дупнишкия съд по мярката му за неотклонение Динев не е дал разяснения.", "date": "2017.11.16", "title": "Задържаният за обира на банкомат в Сапарева баня обжалва ареста си"}
{"url": "https://news.bg/world/balgariya-i-rumaniya-nyama-da-se-prisaedinyat-kam-shengen-tazi-godina.html", "text": "Европейската комисия съобщи, че решението за пълното присъединяване на Румъния и България към Шенгенската зона е отложено за следващата година, информира сайтът Schengenvisainfo.com, цитиран от румънския Romania-insider.Отбелязва се, че двете държави трябва да положат още усилия, въпреки че са покрили почти всички критерии. Румъния е получила 12 инструкции, а България - 17, като много от тях са свързани с осигуряване на по-голяма независимост на съдебната система, борба с трансграничната престъпност и корупцията.Това решение е неочаквано, тъй като през септември тази година ЕС призова Съвета на ЕС да приеме двете държави в Шенгенската зона.Румъния и България получиха покана да се присъединят към Шенген на 1 януари 2007 г., когато и официално влязоха в ЕС. Но оттогава въпросът все още не е разрешен.", "date": "2017.11.16", "title": "България и Румъния няма да се присъединят към Шенген тази година"}
{"url": "https://news.bg/int-politics/sasht-se-srivat-v-klasatsiya-za-reputatsiyata-na-stranite-po-sveta.html", "text": "Репутацията на САЩ по света е претърпяла \"значителен спад\" през последната година, докато имиджът на Германия се е подобрил. Това става ясно от ново проучване на фирмата за маркетингови проучвания GfK. оценява 50 страни, измервайки възприятието, което предизвикват у хората по света, и репутацията им в шест области: управление, износ, туризъм, инвестиции и имиграция, култура и наследство, и хора.Докато САЩ са заели първото място в индекса през миналата година, тази година са изпреварени от Германия, като те са се сринали чак на шесто място.\"Германия, за разлика от САЩ, се радва на много балансиран имидж във всичките шест категории на индекса, със забележителни подобрения в глобалното възприятие на своята култура, управление и хора\", се посочва в доклада.Отбелязва се, че загубата на репутация на САЩ отчасти се дължи на президента Доналд Тръмп, който встъпи в длъжност в началото на тази година.\"Спадът на САЩ в категория \"управление\" предполага, че сме свидетели на \"ефект Тръмп\" след фокусираното политическо послание на президента Тръмп \"Америка на първо място\", изтъква водещият автор на изследването, като допълва: \"Оценката на американците за собствената им страна обаче е значително по-положителна тази година в сравнение с миналата.\"Франция е на второ място след Германия, като се изкачва от пето място през 2016 г. Великобритания си остава на трето място, въпреки че в доклада се отбелязва, че страната \"възвърна позицията си, която загуби миналата година след гласуването за Брекзит\".Канада и Япония си поделят четвъртото място.", "date": "2017.11.16", "title": "САЩ се сриват в класация за репутацията на страните по света"}
{"url": "https://news.bg/int-politics/sasht-dovolni-ot-osvobozhdavaneto-na-7-5-milioni-dushi-ot-daesh.html", "text": "ДАЕШ (Ислямска държава) е загубила 95% от своя \"халифат\", който тя обяви преди три години в Ирак и Сирия, коментират представители на коалицията, ръководена от САЩ, цитирани от АП.\"Откакто е създадена нашата коалиция през 2014 г., ISIS е загубила 95% от територията, която някога е контролирала в Ирак и Сирия\", заяви представителят на Вашингтон в коалицията Брет МакГърк, след среща в Йордания.\"Повече от 7,5 милиона души вече са освободени от ISIS\", коментира МакГърк, добавяйки, че финансовите средства на групата са \"на най-ниските си нива\".Мечтите на джихадистите за държава лежат в пясъка след пораженията на бойното поле, а вниманието на Запада все повече е към опитите да блокира завръщането на чуждестранните бойци и да предотврати извършването на атаки. МакГърк настоява, че потоците от чуждестранни бойци на ДАЕШ в Сирия \"почти са спрели\", а джихадистите все повече биват задържани при преминаване на границите. \"Ние засилваме сътрудничеството в граничната сигурност, сигурността на авиацията, правоприлагането, финансовите санкции, размяната на разузнавателни данни, за да предотвратим извършването на атаки от страна на ДАЕШ в нашите родни страни\", каза той.", "date": "2017.11.16", "title": "САЩ доволни от освобождаването на 7,5 милиони души от ДАЕШ"}
{"url": "https://news.bg/world/bavno-integrirane-na-imigrantite-otchitat-v-germaniya.html", "text": "Вълната от бежанци, нахлула в Германия през 2015 и 2016 г., бавно се интегрира.Това става ясно от изследване, което също показва малък напредък от 2005 г. в интегрирането на имигрантите по отношение на образование, трудов пазар и доходи, информира Ройтерс.В разгара на мигрантската криза германският канцлер Ангела Меркел прие политика на отворени врати, която позволи на повече от 1 милион бежанци да потърсят убежище в Германия през последните две години.Преди 10 г. възможностите за образование привлякоха имигранти и хора, родени в Германия с най-малко един роднина чужденец.Но проучването на Федералната статистическа служба показва, че оттогава образователната пропаст между тези категории мигранти и германците отново се е разширила, като между 2014 и 2016 г. се увеличило съотношението на мигрантите без диплома за средно образование.Докато безработицата в Германия е най-ниската от обединението на страната през 1990 г., по-голям процент имигранти са безработни през 2016 г. в сравнение с родените в Германия, разкрива изследването.През 2016 г. 13,6% от имигрантите и 6,2% от германските граждани са били на нископлатена работа.Консерваторите на германския канцлер Ангела Меркел предлагат отлагане обединението на мигранти с роднините им до март 2018 г.Според експерта по имиграция Херберт Брюкер, професор в Берлинския институт за интеграция и миграция, това само ще увеличи разделението., поясни той.", "date": "2017.11.16", "title": "Бавно интегриране на имигрантите отчитат в Германия"}
{"url": "https://news.bg/world/litva-e-petata-strana-s-analog-na-zakona-magnitski.html", "text": "Парламентът на Литва прокара нов закон за човешките права, който е аналог на американския закон Магнитски, съобщава Радио Свободна Европа.Списъкът \"Магнитски\" е наречен така в памет на руски адвокат, загинал в московски арест. Той беше гласуван от американския Конгрес през 2012 г., а впоследствие беше допълван. В отговор Москва забрани на американци да осиновяват руски деца. Сергей Магнитски бе вкаран в ареста, след като помогнал за разкриването на схема за данъчни измами в размер на 230 милиона долара. Той е осъден посмъртно от руски съд. С прокараната с мнозинство мярка в Сейма Литва става петата страна (Канада, САЩ, Естония и Великобритания), която приема подобно законодателство, насочено към руснаци, които са извършили финансови престъпления или нарушават човешките права.Новият закон включва списък с имената на 44 руснаци, включително и на председателя на Следствения комитет Александър Бастрикин. Те няма да имат право да влизат в страната и ще бъдат засегнати с други рестрикции.През следващите дни се очаква под законопроекта да се подпише президентът Далия Грибаускайте.", "date": "2017.11.16", "title": "Литва е петата страна с аналог на закона Магнитски"}
{"url": "https://news.bg/politics/zaharieva-i-zhenite-poslanitsi-obsazhdat-bezhanskata-kriza.html", "text": "Акредитираните в България жени - посланици поздравиха заместник министър-председателя по правосъдната реформа и министър на външните работи Екатерина Захариева за активната ѝ външна политика.Дамите обсъдиха и въпроса за бежанската криза. Те се обединиха около мнението, че е необходимо ЕС да работи за предотвратяване на причините, които тласкат към Съюза хора, търсещи убежище.\"Вие не само сте от малкото жени министри на външните работи в света, но и от малкото дами в попрището на дипломацията\", посочиха те. \"Не бива да се прави разлика между мъже и жени политици или дипломати, защото така изпадаме в другата крайност\", каза от своя страна министър Захариева. Според нея хората трябва да се оценяват по качествата им.Министър Захариева се срещна с дамите, ръководители на дипломатическите представителства на Азербайджан, Бразилия, Великобритания Виетнам, Индия, Израел, Република Южна Африка, САЩ, Унгария и Финландия. Те се събраха на чаша чай по покана на посланика на Обединеното кралство Ема Хопкинс в нейната резиденция.По време на неформалната среща Екатерина Захариева запозна събеседничките си с приоритетите на предстоящото Българско председателство на Съвета на Европейския съюз. Първият ни дипломат посочи, че реалната европейска перспектива за хората, и особено младите, от региона, е основна цел на българското правителство не само по време на Председателството, но и като стратегически приоритет на външната политика на България.", "date": "2017.11.16", "title": "Захариева и жените-посланици обсъждат бежанската криза"}
{"url": "https://news.bg/int-politics/papata-smamri-otritsatelite-na-klimatichnite-promeni.html", "text": "Папа Франциск смъмри онези, които отричат науката зад глобалното затопляне и призова преговарящите по време на преговорите за климата в Германия да избягват да стават жертва на такива \"погрешни нагласи\" и вместо това да се ускорят усилията за ограничаване на емисиите на парникови газове, съобщават \"Асошиейтед прес\".Франциск отправи послание към срещата в германския град Бон, която се занимава с подробностите по изпълнението на Парижкото споразумение за климата от 2015 г., целящо да ограничи глобалните парникови емисии.В посланието Франциск нарече климатичните промени \"един от най-тревожните феномени, пред които е изправено човечеството\". Той призова преговарящите да предприемат действия, свободни от специални интереси и политически и икономически натиск, и вместо това да се ангажират в честен диалог за бъдещето на планетата.Франциск не е посочил нито една страна по име, но САЩ обявиха, че се оттеглят от Парижкото споразумение, а американският президент Доналд Тръмп номинира няколко души в администрацията си, които оспорват заключенията на учените, че човешката дейност стои зад глобалното повишаване на температурите. Същевременно американската администрация насърчи използването на изкопаеми горива като въглища за енергийните нужди на САЩ.В историческата си енциклика за околната среда от 2015 г. Франциск изтъкна, че глобалното затопляне е предизвикано \"главно\" от човешката дейност и призова да не отлага постепенното премахване на изкопаемите горива.В посланието си аржентинският папа осъди това, че усилията за борба с климатичните промени са възпрепятствани от онези, които отричат науката зад тях, или онези, които са безразлични към тях, както и онези, които са се примирили с тях или смятат, че могат да бъдат разрешени с технически решения, което той определи като \"неадекватно\".\"Трябва да избягваме изпадането в тези четири погрешни нагласи, които със сигурност не подпомагат честните изследвания и искрения, продуктивен диалог\", настоя главата на римокатолическата църква.", "date": "2017.11.16", "title": "Папата смъмри отрицателите на климатичните промени"}
{"url": "https://news.bg/crime/zadarzhaha-turski-kanaldzhiya-na-granitsata-ni.html", "text": "Прокуратурата в Елхово задържа турски трафикант. Мъжът превел през граница шестима нелегални мигранти.38-годишният Джеват А. е задържан за 72-часа. Той е обвинен, че на 13 ноември в района на ГКПП-Лесово, област Ямбол превел през границата на страната от Турция в България шестима мигранти. Нелегалните хора, които каналджията прекарал през граница, били от Ирак. Трима от чужденците са под 16-годишни.Предстои прокуратурата да поиска от съда мярка за неотклонение постоянен арест за Джеват.", "date": "2017.11.16", "title": "Задържаха турски каналджия на границата ни"}
{"url": "https://news.bg/politics/bsp-se-interesuva-ot-shuma-nebostargacha-i-detskite-gradini-v-stolitsata.html", "text": "Заместник-председателят на СОС от групата на БСП Милка Христова и общинските съветници Борис Цветков и Николай Николов внесоха три питания към кмета на София Йорданка Фандъкова. Те са свързани с шума от заведенията по бул. \"Витоша\", продължаващото напрежение в квартал \"Стрелбище\" около плановете за изграждане на небостъргач и възможностите за включване в инвестиционната програма на СО на три детски градини на територията на квартал \"Дружба 1\", които се нуждаят от ремонт и разширяване.Питането на Милка Христова е по повод оплаквания на граждани, които живеят около пешеходната зона на бул. \"Витоша\". \"В участъка между улиците \"Хан Аспарух\" и \"Денкоглу\" са разположени множество заведения. Повечето от тях бяха с изнесени маси на булеварда през лятото. А в момента има изградени временни постройки - \"зони за пушачи\", които са много по-големи по площ от самите заведения. На практика търговската дейност се осъществява на булеварда, заемайки по-голямата част от пешеходната зона и препятствайки нормалното му ползване от гражданите и гостите на столицата, които са принудени да \"слаломират\" между маси, столове и допълнителни конструкции, обяснява Милка Христова.\"Особено конфликтна е ситуацията край така наречения шадраван на бившата пресечка с ул. \"Парчевич\". Около изкуствено \"създадения тупик\" са изградени пешеходни ръкави, отнемащи от платното за движение на тази улица, върху които са разположени шатри, маси, столове и чадъри на заведения. Тази ситуация пречи на живеещите в съседните сгради, като им отнема нормалния достъп до домовете им, включително и на достъп на линейките на \"Спешна помощ\", допълва социалистката.\"Наред с това през изминалия летен и есенен сезон заведенията, разположени по булевард \"Витоша\" работеха след 0,00 часа в нарушение на Наредба №1 на Столична община за обществения ред, пречейки и смущавайки нормалния живот на хората, живеещи в разположените в непосредствена близост жилищни сгради\", добавя зам.-председателя на СОС от БСП.В тази връзка Милка Христова отправи пет въпроса до кмета на София. Първият от тях е какви проверки са извършени по време на законността на изградените временни постройки, какви са констатациите и какви мерки са предприети за премахване на незаконните, както и какви санкции са наложени.Освен това, заместник-председателят на СОС от БСП пита дали са правени проверки относно спазването на работното време на заведенията по бул. \"Витоша\" и на нивата на шум от тях, както и каква част от наложените глоби при извършените проверки е събрана. Милка Христова настоява да получи информация и за това какви мерки ще бъдат взети във връзка със създадената ситуация на улица \"Парчевич\".В общо питане във връзка с продължаващото напрежение сред гражданите в квартал \"Стрелбище\" по повод заградения терен от 3000 квадранти метра, в който попада изграден асфалтов двупосочен път, улично осветление, две пешеходни алеи, зелена площ, подземни мрежи и съоръжения, общинските съветници от БСП Борис Цветков и Николай Николов имат три въпроса.\"Настояваме столичният кмет да обясни какви са предприетите действия от структурите на СО за проверка. Има ли нарушения и какви действия са предприети за налагане на съответните санкции, ако има нарушения\", коментира Борис Цветков.\"Искаме да знаем какви действия ще предприемат структурите на СО, за да бъде защитен общественият интерес. Освен това, кметът да информира дали има длъжностни лица от структурите на СО, които със свои действия или бездействие са допуснали извършването на нарушения от страна на фирма НИКМИ при унищожаването на общинска зелена площ\", допълва ЦветковТретото питане до столичния кмет от Борис Цветков е свързано с възможностите за включване в инвестиционната програма на СО или решение на СОПФ за изграждане и ремонт на етернитовите сгради на 36-а и 96-а детска градина, както и за смяна на дограмата на филиала на 21-а в \"Дружба 1\".\"Вече няколко пъти съм отправял въпроси към кмета за реконструиране на етернитовите сгради на двете детски градини. В отговора на последния ми подобен въпрос от 20-и април 2016-а получих уверение, че в проектобюджета на СО за 2017 година ще бъде предложено за включване изграждането на първия етап на 96-о ОДЗ и изготвяне на работен проект за 36-о ОДЗ. Нищо от това не се случи. Сега настоявам кметът да заяви дали поема ангажимент изграждането и ремонта на 96-а и 36-а ОДЗ, както и смяната на дограмата за 21-а детска градина, да бъдат включени в бюджета на СО за 2018 година\", коментира Цветков. ", "date": "2017.11.16", "title": "БСП се интересува от шума, небостъргача и детските градини в столицата"}
{"url": "https://news.bg/society/balgarite-se-samnyavat-v-cheshmyanata-voda.html", "text": "Българите се съмняват във водата от чешмата. Това сочат данни от проучването на \"Галъп интернешънъл\" по темата за бутилираните води.3.1 от 5.5 милиона българи в страната имат проблем с употребата на чешмяна вода, което ги прави чувствителни по темата за конкретния източник на водата, която пият.Според статистиката на \"Галъп интернешънъл\" 56% от българите редовно пият бутилирана минерална вода. 51% от анкетираните са заявили, че предпочитат изворна вода.Данните на \"Галъп\" сочат, че българите искат по-ясно упоменаване на извора при бутилираните води. Над 90% от българите казват \"да\" на европейското изискване да се посочва задължително изворът на бутилираната вода. 86% приемат, че ясното упоменаване на извора е важно, а 12% смятат, че и само марката е достатъчна.Данните са от кратък експресен сондаж на \"Галъп интернешънъл\" по поръчка на Федерацията на потребителите в България. Поводът за проучването е разразилата се дискусия около . Сондажът предоставя данни, представителни за нагласите на цялото пълнолетно българско население.Нашумялата напоследък европейска директива да се посочва задължително, изрично и ясно изворът, от който се черпи бутилираната вода, се приема автоматично - над 90% от българите отговарят \"да\", без дори да се замислят. По този показател няма съществени разлики в мненията на различните демографски групи.Припомняме, множество организации у нас, представители на обществото и бизнеса, скочиха, че предвидените текстове в Закона за храните, които се отнасят до бутилираните води, застрашават здравето на потребителите и могат до доведат до хаос в бутилиращата индустрия в България.Според бизнеса и потребителите новите текстове дават възможност за нерегламентирани практики, които биха увредили потребителския интерес. С новите текстове се създават и непреодолими бариери пред бизнеса и инвестициите, което ще възпрепятства развитието на българската икономика в сектора за минерални и изворни води.", "date": "2017.11.16", "title": "Българите се съмняват в чешмяната вода"}
{"url": "https://news.bg/world/izrael-e-gotov-da-spodeli-razuznavatelna-informatsiya-za-iran-sas-sauditska-arabiya.html", "text": "Израел е готов да сподели разузнавателна информация за Иран със Саудитска Арабия.Началникът на генщаба на израелските въоръжени сили Гади Айзенкот заяви пред саудитски вестник, че страната му е готова да сподели информация с Рияд за Ислямската република, информира i24 News.Айзенкот поясни, че Иран е \"най-голямата заплаха за региона\". Според него Тел Авив и Рияд са напълно съгласни относно намеренията на Техеран, подчертавайки, че Израел и Саудитска Арабия никога не са влизали в конфликт помежду си.По думите му обаче ситуацията със сигурността в Израел никога не е била по-добра от днес, отбелязвайки, че \"високо оценяваме умерените държави в региона\".Генералът обвини Техеран, че се опитва да дестабилизира региона чрез произвеждане на оръжие и доставянето му на терористични групировки в Близкия изток.\"\", отговори той на въпрос относно намеренията на Иран.\"Трябва да го предотвратим\", призова той.Айзенкот увери, че Израел няма намерение да напада \"Хизбула\" в Ливан.За първи път саудитска медия интервюира шеф на генщаба на Израел. Двете държави нямат дипломатически отношения.През август 2015 г. Израел обяви, че \"Хизбула\" и \"Хамас\" са по-големи заплахи от Иран.", "date": "2017.11.16", "title": "Израел е готов да сподели разузнавателна информация за Иран със Саудитска Арабия"}
{"url": "https://news.bg/society/nov-dogovor-s-luvara-podpisaha-boil-banov-i-zhan-lyuk-martinez.html", "text": "Нов договор за организиране на реципрочни изложби с Лувъра подписаха министърът на културата Боил Банов и президент-директорът на Музея \"Лувър\" Жан-Люк Мартинез. Това стана на официална церемония в посолството ни в Париж, съобщиха от Министерството на културата.Договорът предвижда представянето ни в Лувъра с нова изложба на български културни ценности с акцент периода на Първото Българско царство през 2018 година, както и през 2019 г. - представяне на историята ни от 16-17 век.На събитието присъстваха посланикът на страната ни във Франция Н. Пр. Ангел Чолаков, директорът на културния ни институт в Париж Диана Игнатова, директорът на програма за изследване на Черно море към Департамента за старогръцки, етруски и римски старини Александър Баралис. Заедно с тях бяха и директорът на същия Департамент - Франсоаз Готие, дипломатическият съветник на Мартинез Алберто Виал, както и председателят на Комисията по културата и медиите в българския парламент Вежди Рашидов, директорът на Националната галерия Слава Иванова, началникът на кабинета на министъра на културата Ваня Бедрова, директорите на дирекции във ведомството - д-р Венцислав Велев и архитект Уляна Малеева.В приветствието си към всички гости българският посланик Ангел Чолаков нарече дипломатическата ни мисия \"клуб на интелектуалците\".Българският министър на културата определи подписването като жест към страната ни, тъй като Лувърът е институция, която стои над държавите. От своя страна Рашидов приветства ръководството на световния музей за възможността да представим уникалното си наследство пред света и благодари за приемствеността.Директорът на Лувъра Жан-Люк Мартинез поздрави Вежди Рашидов и Боил Банов за добрите културни връзки с Франция, които са създали и сега надграждат. Той сподели, че се радва, че могат да покажат и български произведения в Лувъра и изтъкна дейността на Александър Баралис, който с работата си е вече повече българин и поддържа този пламък на обмена. \"За нас, французите, е шанс, че можем да допринесем за представянето на България пред света\", изтъкна президентът на Лувъра.Очаква се в Лувъра да бъдат представени находките, които сега се откриват при съвместните археологически проучвания в Аполония Понтика (Созопол). Във връзка с европредседателството ни се подготвя изложба с акцент Преславското съкровище, както и планираното за 2019 година представяне на българската история от периода 16-17 век.\"Разбира се, ние ще продължаваме да разказваме за различните епохи в българската история. Важно е да има обмен между страните ни, да се опознаем, но и да представяме европейската култура пред света\", добави президентът на Лувъра.Посланик Чолаков обяви решението на българския президент Румен Радев да бъдат наградени с орден \"Кирил и Методий\" президент-директорът на Музея \"Лувър\" Жан-Люк Мартинез и директорът на програмата за изследване на Черно море към Департамента за старогръцки, етруски и римски старини Александър Баралис. Двамата бяха отличени за техните изключителни заслуги за развитието на българо-френските културни връзки в областта на културно-историческото наследство.Припомняме, че през 2012 г. Вежди Рашидов, в качеството си на министър на културата, подписа първото петгодишно споразумение с Лувъра. То направи възможно България за първи път в историята си да бъде представена в световния Музей и милиони посетители да видят уникалната експозиция \"Епопея на тракийските царе - Археологически открития в България\".Във втория си мандат като министър на културата, на 31 март 2016 г., Вежди Рашидов подписа нов петгодишен договор с музея. Предложението е следващата българска изложба бъде \"Епохата на българските царе от 9 до 13 век\". Тогава е договорено и в София да бъде представена експозиция от Лувъра, която да включва 60 ценни живописни платна от Ренесанса.Днешното Споразумение е продължение на договореностите от 2016 г. за организиране на нови български изложби в Лувъра.", "date": "2017.11.16", "title": "Нов договор с Лувъра подписаха Боил Банов и Жан-Люк Мартинез"}
{"url": "https://news.bg/crime/8-godini-poluchi-bashta-iznasilil-dashterya-si.html", "text": "Баща-насилник на 10-годишната си дъщеря влиза в затвора, след като Окръжната прокуратура в Търговище изпълни влязлата в сила 8-годишна ефективна присъда срещу него.При строг режим ще лежи 36-годишният Кенан Мустафов, след като на 14 ноември тази година Върховният касационен съд потвърди постановената ефективна присъда.Осъденият Мустафов е бил признат за виновен и от трите съдебни инстанции за извършени блудствени действия като продължавано престъпление с родната си 10-годишна дъщеря, както и за склоняването на малолетните си син и дъщеря да гледат порноклипове със сношения между лица от различни полове. 36-годишният баща използвал отсъствието на съпругата си и изградената подчиненост у децата към него.Първоначално състав на Търговищкия окръжен съд го осъдил на 10 години и 6 месеца лишаване от свобода при строг режим. Апелативният съд във Варна намалил наказанието му на 8 години лишаване от свобода. С решението си Върховния касационен съд потвърдил присъдата на въззивната инстанция.Бащата-насилник ще изтърпи ефективна присъда при строг режим в плевенския затвор. От началото на досъдебното производство срещу него той е с мярка за неотклонение \"Задържане под стража\", като срокът на първоначалното задържане ще бъде приспаднат от наказанието.", "date": "2017.11.16", "title": "8 години получи баща, изнасилил дъщеря си "}
{"url": "https://news.bg/world/71-dushi-sa-zaginali-pri-pozhara-v-grenfel-tauar-v-london.html", "text": "Пожарът в \"Гренфел тауър\" отне живота на 71 души, потвърди лондонската полиция след откриването на последните тела, пише \"Гардиън\".Инцидентът се случи в средата на юни. Сградата се намира в северната част на Кенсингтън, Лондон. Сградата е построена през 1974 г. В нея имаше 120 апартамента.Разследващите на инцидента заявиха, че са установили самоличността на последните двама загинали - 71-годишната Виктория Кинг и нейната 40-годишна дъщеря Александра Атала.Лондонската полиция не очаква да открие тела на още загинали. Сред загиналите има семейство с шестима души и най-малко три семейства с петима. Загиналите са на възраст от бебе до 84-годишна жена.От полицията подчертаха, че подобна трагедия \"никога не трябва да се случва\". Разследващите са казали пред оцелели, че има основания да се повдигнат обвинения в непредумишлено убийство срещу длъжностни лица към градските съвети в Кенсингтън и Челси и организацията, която е управлявала сградата.", "date": "2017.11.16", "title": "71 души са загинали при пожара в \"Гренфел тауър\" в Лондон"}
{"url": "https://news.bg/int-politics/rusiya-predupredi-us-medii-che-shte-gi-obyavi-za-chuzhdestranni-agenti.html", "text": "Министерството на правосъдието на Русия обяви, че е предупредило няколко медии, финансирани от американското правителство, че могат да бъдат определени като чуждестранни агенти съгласно нов законопроект, който все още не е напълно одобрен, съобщава \"Асошиейтед прес\".Законопроектът, който беше одобрен от долната камара на руския парламент (Държавната дума), е пряк отговор на настояването на САЩ руската държавна англоезична телевизия RT да се регистрира като чуждестранен агент в САЩ.Законопроектът оставя на Министерството на правосъдието да реши кои медии ще бъдат определени за чуждестранни агенти. Документът трябва да бъде одобрен от горната камара и подписан от президента Владимир Путин, за да стане закон.От министерството заявиха, че са уведомили финансираните от американското правителство медии \"Гласът на Америка\" и \"Радио Свободна Европа\", заедно с регионалните им подразделения, че могат да бъдат посочени като чуждестранни агенти съгласно новото законодателство.", "date": "2017.11.16", "title": "Русия предупреди US медии, че ще ги обяви за чуждестранни агенти "}
{"url": "https://news.bg/crime/arestuvaha-64-godishen-zastrelyal-72-godishniya-si-sased-v-dobrichko.html", "text": "По искане на Окръжната прокуратура в Добрич съдът взе мярка за неотклонение \"Задържане под стража\" на обвиняем за убийство. В ареста с най-тежката мярка за процесуална принуда е 64-годишният Исмаил А., който с преправена в незаконно огнестрелно оръжие въздушна пушка умишлено умъртвил съседа си Марин Я.Тежкото криминално деяние е извършено на 13 ноември в добричкото село Смолница. Четирима мъже, сред които убиец и жертва, се събрали и употребили значително количество алкохол. Между обвиняемия Исмаил и 72-годишния Марин Я. започнал спор кой произвежда по-хубаво вино. Марин ударил в окото Исмаил и седнал да си допие питието.Исмаил отишъл в дома, взел преправената пушка и се върнал в дома на съседа си. Насочил оръжието към жертвата и го прострелял в гръб. 72-годишният мъж починал на място.Днес в съдебно заседание обвиняемият Исмаил А. призна вината си за убийството. Въпреки това съдът определи мярка за неотклонение \"Задържане под стража\", която може да бъде обжалвана пред Апелативния съд във Варна.", "date": "2017.11.16", "title": "Арестуваха 64-годишен, застрелял 72-годишния си съсед в Добричко"}
{"url": "https://news.bg/crime/presyakoha-vnos-na-21-tona-negodno-meso.html", "text": "НАП пресече Фискален контрол спря продажбата на 21 тона месо, негодно за консумация.Звеното \"Фискален контрол\" в НАП предотврати опит за реализиране на 21 тона месо, което не е било предназначено за консумация от хора.Стоката е била за храна за животни. На 15 ноември инспектори от НАП поставят под наблюдение месото. То било внесено на територията на страната в камион, преминал през ГКПП Видин.Трябвало е месото да бъде разтоварено в Лясковец, но тогава месото е прехвърлено на друг камион.Новият адрес за доставка на месото бил в Перник. Там инспекторите от \"Фискален контрол\" с помощта на колегите си от ГДБОП са предотвратили разпространението на негодното месо във вътрешната търговска мрежа.Българската агенция по безопасност на храните е наложила възбрана на месото. Предстои месото да бъде унищожено.На същото място са открити и други храни, които също ще бъдат унищожени.От началото на годината от НАП са извършили 260 000 проверки на различни автомобили. На 78 000 от тях са поставени технически средства за контрол. След проверките са наложени 1300 обезпечения, за да се избегне отклонение от облагане, допълват от НАП.", "date": "2017.11.16", "title": "Пресякоха внос на 21 тона негодно месо"}
{"url": "https://news.bg/crime/politsiyata-izdirva-mlado-momiche-ot-stara-zagora.html", "text": "Полицията издирва Соня Йорданова, която е в неизвестност от 05:00 часа на 14 ноември. Тогава момичето е видяно в района на общежитията на Тракийски университет - Стара Загора.Соня е висока около 162 см. с дълга кестенява коса, кафяви очи и слабо телосложение.Когато е видяна за последно тя е била облечена със син суитшърт, тъмносини дънки, черно кожено яке и кафяви боти.Полицията призовава всички, които имат информация за Соня Йорданов да сигнализират на телефон 112 или в най-близкото полицейско управление.Приятелите на момичето също я издирват в социалните мрежи. Те информират също, че Соня има татуировка на пеперуда на лявото ухо. ", "date": "2017.11.16", "title": "Полицията издирва младо момиче от Стара Загора"}
{"url": "https://news.bg/int-politics/proval-na-koalitsionnite-pregovori-v-germaniya-ot-polza-za-populistite.html", "text": "Европейският комисар по бюджета Гюнтер Йотингер обяви, че очаква германските партии, които се опитват да сформират трипартийна управляваща коалиция \"Ямайка\", да сключат сделка, предупреждавайки, че неуспехът на преговорите ще навреди на Европа и ще засили позициите на популистите, съобщава \"Ройтерс\".\"Ще има коалиция \"Ямайка\" ... никой не иска нови избори\", изтъкна Йотингер пред бизнес конференция в Берлин.Възможната тристранна коалиция, която канцлерът Ангела Меркел се опитва да сформира, е наричана \"коалиция Ямайка\" заради цветовете на трите партии (черно, зелено и жълто), които съвпадат с тези на знамето на страната от Карибите.Социалдемократите, втората най-голяма партия в долната камара на германския парламент (Бундестага) след консервативния блок на Меркел, решиха да възстановят силите си в опозиция, след като претърпяха най-слабите си изборни резултати от 1933 г. насам.", "date": "2017.11.16", "title": "Провал на коалиционните преговори в Германия - от полза за популистите"}
{"url": "https://news.bg/politics/opitvat-da-nasazhdat-nostalgiya-kam-minaloto-trevozhi-se-andrey-kovachev.html", "text": "Правят се опити да се насажда носталгия към миналото. Младите поколения не знаят истината за репресиите и масовия \"революционен\" терор, променили милиони човешки съдби.Това заяви заместник-председателят на Групата на ЕНП в Европейския парламент д-р Андрей Ковачев по време на пленарен дебат, посветен на последиците от Болшевишкия преврат в Русия през 1917 година.Преди 100 години е започнал един ужасяващ политически и социален експеримент, отговорен за масовото депортиране, убийства и заробване на милиони човешки същества заяви българският евродепутат от ГЕРБ/ЕНП.Според него комунистическата диктатура е рухнала през 89-та година, но комунизмът не е осъден за престъпленията си, така както са осъдени фашизма и националсоциализма след края на Втората световна война.Ковачев заяви, че няма разлика между расова и класова омраза, както и между концентрационните лагери на Хитлер и Сталин, освен че последните са просъществували по-дълго и са погубили повече хора.\"Всички тоталитарни диктатури трябва да бъдат приравнени като еднакво човеконенавистни. Правилно са отречени и забранени символите на националсоциализма и фашизма, но същото е задължително да важи и за болшевишко-комунистическите символи\", категоричен бе Ковачев.Той призова младите хора да бъдат информирани за последиците от революцията през 1917-та и от комунима. Непознаването на историята създава благородна почва за възпроизвеждането на старите авторитарни практики.\"Днес също не липсват вътрешни и външни сили, които предлагат лесни решения на сложни проблеми, опитвайки се да експлоатират страховете на хората. Никога повече не трябва да допускаме такива експерименти и най-добрият инструмент за това е образованието!\", допълни Ковачев.", "date": "2017.11.16", "title": "Опитват да насаждат носталгия към миналото, тревожи се Андрей Ковачев"}
{"url": "https://news.bg/world/nuzhdaem-se-ot-oshte-voynitsi-v-evropa-nastoyava-amerikanski-general.html", "text": "Началникът на щаба на сухопътните войски на САЩ генерал Марк Милей заяви, че САЩ се нуждаят от допълнителни бронирани машини, артилерия и инженерни войски за сдържане на Русия, информира Defence One.По думите му, за да си свърши основната работа в Европа - възпиране руската агресия, САЩ ще трябва да изпратят повече войници на Стария континент през следващите години.Той поясни, че вземането на големи решения ще зависи от предстоящата Национална стратегия за отбрана, но непосредствено \"слабо увеличение на размера на силите\" ще помогне за намаляване на руската опасност и уверяване на съюзниците от другата страна на Атлантическия океан.Генералът изтъкна, че силите са необходими за \"възпиране на допълнителна руска териториална агресия\".През 2016 г. САЩ поддържаха повече от 62 000 военнослужещи в Европа, според изчисления на Pew Research Center. За сравнение през 70-те г. на XX век САЩ имаха около 250 000. Тази година САЩ изпратиха допълнителни 1000 войници в Полша във връзка с многонационалните батальони като част от укрепване отбранителните способности на НАТО в Източна Европа.", "date": "2017.11.16", "title": "Нуждаем се от още войници в Европа, настоява американски генерал"}
{"url": "https://news.bg/int-politics/turtsiya-zadarzha-136-zapodozreni-za-opita-za-prevrat.html", "text": "Турция задържа 136 души, включително бивши полицаи, учители и войници, в четири отделни операции, заради предполагаеми връзки с опитите за преврат миналата година, съобщава държавната агенция \"Анадолу\", цитирана от \"Ройтерс\".Властите са задържали 60 бивши полицейски служители в операция, съсредоточена в столицата Анкара и в над 30 провинции.В отделна операция, започнала в сряда и съсредоточена в Диарбекир и в 26 други провинции, са задържани 55 войници.Други шест са задържани в северните провинции Самсун и Карабук, както и 15 учители в Анкара. Заподозрените лица са обвинени, че използват приложението за шифровани съобщения ByLock, за което правителството твърди, че е използвано от мрежата на Гюлен.", "date": "2017.11.16", "title": "Турция задържа 136 заподозрени за опита за преврат"}
{"url": "https://news.bg/health/balgariya-e-sedma-po-vlagane-na-antibiotitsi-v-pileshkoto-meso.html", "text": "България е на седмо място по влагане на антибиотици в производството на пилешко месо. Това обаче не означавало, че антибиотиците присъстват в крайния продукт, заявиха пред bTV епидемолози.Съмненията и историите за качеството на пилешкото месо и съдържанието му на антибиотици и хормони са масово разпространени у нас. Много родители не дават на децата си пилешко, защото са убедени, че в него има химия, която може да бъде вредна за здравето. Лекари също препоръчват на родители да не дават на малките си деца пилешко заради неговото съдържание. Антибиотиците в пилешкото също така предизвиквали по-голяма смъртност при хората, защото лекарствата спирали да действат на организма им.Едно от последните проучвания обаче показва друго. При направен тест на пилешко месо, закупено от търговската мрежа, в крайния продукт не е установено наличие на антибиотици и хормони. Опитът е бил проведен от екип на bTV в акредитирана лаборатория на Агенцията по безопасност на храните и е бил съсредоточен единствено върху съдържанието на остатъци от антибиотици и хормони в месото.Според главния епидемолог д-р Ангел Кунчев у нас се наблюдава значително по-голям проблем при хвърлянето на антибиотици в околната среда. Проблеми възниквали и при прекомерната употреба на лекарствата. В този контекст Кунчев призова хората да не приемат антибиотици при вирусни заболявания, както и да не прекъсват предсрочно лечението си с предписан антибиотик.", "date": "2017.11.16", "title": "България е седма по влагане на антибиотици в пилешкото месо"}
{"url": "https://news.bg/health/37-4-ot-naselenieto-na-vazrast-nad-20-g-sa-aktivni-pushachi.html", "text": "16 ноември е Международният ден без тютюнев дим, съобщиха от Министерството на здравеопазването.По традиция денят се отбелязва всеки трети четвъртък на месец ноември. От здравното ведомство призовават пушачите днес да започнат отказване от тютюнопушене в името на собственото си здраве, както и на здравето на близки и приятели, които са в обкръжението му като пасивни пушачи.В България, 37,4 % от населението на възраст над 20 г. са активни пушачи (по данни от \"Национално проучване на факторите на риска за здравето\" на НЦОЗА, 2013-2014 г.). Тютюнопушенето като рисков фактор за здравето води до сърдечносъдови, ракови, белодробни, мозъчни и други тежки заболявания, информират от ведомството.За тенденцията сред малолетни и непълнолетни деца да пушат наргилета и изделия за пушене, различни от тютюневите от Министерството на здравеопазването представят презентация: \"Пушенето на наргиле - факти и рискове за здравето\".Цел на кампанията е и информиране на населението относно ефективните методи за отказване от поведенческа и никотинова зависимост, вследствие употребата на цигари.За популяризиране на Международния ден без тютюнопушене от началото на месец ноември регионалните здравни инспекции организират Кабинети за консултиране и отказване от тютюнопушенето. Там активните и пасивни пушачи могат да измерят чрез издишан въздух за остатъчни количества въглероден оксид в белия дроб и процента на карбоксихемоглобин в кръвта.В тези кабинети може да се определи степента на никотинова зависимост с тест на Фагерстрьом и използване на онлайн инструмент за отказване от цигарите (попълване на въпросник за активни пушачи), съобщават от МЗ.Сред превантивните дейности за ограничаване на тютюнопушенето са прожекции на видеостени на филми и послания, демонстрации за вредите от тютюнопушенето с помощта на обучителен макет, разпространение на информационни материали, насочени към широката общественост, спортни турнири за ученици и др.От Здравното ведомство припомнят, че целогодишно всеки пушач може да се консултира безплатно как да откаже тютюнопушенето в кабинетите за консултиранe и отказване от тютюнопушенето, които са разположени в регионалните здравни инспекции в областните градове.", "date": "2017.11.16", "title": "37,4 % от населението на възраст над 20 г. са активни пушачи"}
{"url": "https://news.bg/politics/mareshki-skastri-detskata-gradina-v-parlamenta.html", "text": "За политическа партия \"Воля\"  на парламента не е тема в момента.Когато ние искахме оставките и смятахме, че трябва да има вот на недоверие, всички ни се смееха и казваха, че сме глупаци, че сме дребни, че нищо не зависи от нас, коментира лидерът Веселин Марешки.Ние сме дошли днеска да работим - виждаме, че никой не иска да работи, а се занимават само с глупости, детска градина, ядоса се той на поведението на законотворците.Вместо оставката на Главчев, \"Воля\" иска да гласува оставката на червения депутат Иво Христов. Главчев не е нарекъл българския народ дебили, подчерта Марешки.", "date": "2017.11.16", "title": "Марешки скастри \"детската градина\" в парламента"}
{"url": "https://news.bg/world/puchdemon-uveren-v-pobedata-na-separatistite-na-mestnite-izbori.html", "text": "Бившият каталунски лидер Карлес Пучдемон потвърди, че ще води партията си на регионалните избори на 21 декември, информират световни агенции.Той добави, че ще води предизборната кампания от Белгия. Пучдемон изрази увереност, че партията му ще спечели изборите.\"\", каза Пучдемон в интервю за ново предаване на RT, водено от бившия първи министър на Шотландия Алекс Салмънд.Той отново критикува полицейското насилие по време на проведения през октомври референдум за независимост.По-рано тази седмица бившият каталунски лидер подчерта, че е открит за намиране на решение, което не включва независима Каталуния да се отдели от Испания.", "date": "2017.11.16", "title": "Пучдемон уверен в победата на сепаратистите на местните избори"}
{"url": "https://news.bg/int-politics/turtsiya-se-zabi-na-siriyskite-kyurdi-iskali-teritorii-a-ne-da-se-biyat-s-daesh.html", "text": "Последните събития в района на сирийския град Ракка показват, че кюрдските \"Отряди за народна отбрана\" (YPG), които са подкрепяни от САЩ, са по-загрижени за овладяването на територии, отколкото в борбата срещу терористичната групировка ДАЕШ (\"Ислямска държава\"). Това обяви турският външен министър Мевлют Чавушоглу в реч, съобщава \"Ройтерс\".Турция изрази гнева си, че конвой от бойци на ДАЕШ е получил разрешение да се изтегли от Ракка през миналия месец като част от споразумение с \"Отрядите за народна отбрана\", изтъквайки, че е \"ужасена\" от позицията на САЩ по въпроса.Анкара също така беше разярена от подкрепата на Вашингтон за сирийските кюрдски бойци, разглеждани от турците като продължение на забранената Кюрдска работническа партия (ПКК), която води въоръжен бунт от десетилетия срещу турската държава и е определена за терористична групировка от Анкара, САЩ и Европейския съюз.Доставка на американско военно оборудване на Турция е забавено от САЩ, става ясно още от текста на речта на Чавушоглу, а Турция разработва алтернативни решения за този сектор.\"За съжаление сме изправени пред сериозни забавяния в доставката на отбранително оборудване от САЩ, от което спешно се нуждаем в борбата срещу тероризма, заради вътрешните практики на САЩ\", се изтъква в речта, без да се дават допълнителни подробности.\"Очевидно, след като тези периоди са удължени, ние разработваме алтернативни начини за придобиване на оборудването и системите, от които се нуждаем, главно чрез нашите собствени национални ресурси\", допълва Чавушоглу.Турция наскоро привърши със закупуването на руски противоракетни системи С-400, военна сделка, която западните съюзници на Турция виждат като пренебрежително отношение към НАТО, тъй като оръжието не може да бъде интегрирано в системите на алианса.", "date": "2017.11.16", "title": "Турция се \"зъби\" на сирийските кюрди - искали територии, а не да се бият с ДАЕШ "}
{"url": "https://news.bg/politics/glavchev-nyama-moralno-pravo-da-e-predsedatel-na-ns-ubedeni-dps.html", "text": "ДПС не напускат трайно залата. Предприели са подобно действие заради конкретен текст в Закона за концесиите. Това стана ясно от думите на депутата Хамид Хамид в кулоарите на парламента.\"Не сме обявили, че утре няма да бъдем в зала\", допълни Хамид. Какви ще са бъдещите им действия ще обсъдят вторник на заседание.\"Смятаме, че г-н Главчев няма вече моралното право да бъде председател на Народното събрание\", заключи Хамид и припомни, че ДПС са подкрепили искането за оставката му.", "date": "2017.11.16", "title": "Главчев няма морално право да е председател на НС, убедени ДПС"}
{"url": "https://news.bg/int-politics/agenti-na-mosad-s-bosnenski-pasporti-ubili-palestinski-ekspert-v-tunis.html", "text": "Хамас смята, че агенти на Мосад, ползващи босненски паспорти, стоят зад убийството в Тунис миналата година, на експерта по дронове Мохамед Зауахри, съобщава Haaretz.На пресконференция в Бейрут, Мохамед Назал, член на политическото бюро на Хамас коментира, че разследването на убийството показва, че Зауахри е бил под наблюдение на Мосад близо четири месеца, преди да бъде убит.Според наличната информация, Зауахри е бил застрелян почти от упор със шест куршума, три от които в главата, докато е бил в колата си. Според докладите, убиецът е професионалист и не оставя следи.45-годишният Зауахри е бивш пилот на \"Тунисеър\". Той е бил ръководител на организация за цивилна авиация в южната част на Тунис и е обучавал младежи да управляват дронове.Съобщения от Тунис и арабския свят обобщават след убийството, че Зауахри е ентусиазиран поддръжник на палестинската кауза. Изданието Al-Khaleej на ОАЕ твърди, че Зауахири е получавал заплахи през последните няколко години поради участието си в производството на дронове. Изданието цитира свой източник, който твърди, че външни елементи са отговорни за убийството, но не се посочва нито една отделна страна или разузнавателна организация.", "date": "2017.11.16", "title": "Агенти на Мосад с босненски паспорти убили палестински експерт в Тунис"}
{"url": "https://news.bg/world/riyad-hariri-mozhe-da-napusne-sauditska-arabiya-kogato-pozhelae.html", "text": "Саудитският външен министър Адел ал Джубейр заяви, че подалият оставка премиер на Ливан Саад Харири може да напусне Саудитска Арабия, \"когато пожелае\", информират АП и други агенции.По-рано днес френският външен министър Жан-Ив льо Дриан обяви, че Харири, който подаде оставка на 4 ноември по време на визита в Рияд, е приел поканата на президента Еманюел Макрон да посети Франция.Ливанският държавен глава Мишел Аун обвини Рияд, че е задържал Харири, тъй като политикът вече 12-ти ден не се е връщал в Бейрут.Но според Джубейр обвиненията към страната му, че Харири е задържан са \"безпочвени\". Той добави, че от самия Харири зависи дали да се върне в Ливан, пояснявайки, че той ще проучи ситуацията със сигурността преди да се завърне.Франция покани Харири и семейството му да посетят европейската страна. Решението бе приветствано от ливанския президент като начин за прекратяване на кризата.Ливан навлезе в криза след обявената от Харири оставка в Саудитска Арабия преди близо две седмици заради вмешателството на Иран и ливанската групировка \"Хизбула\" в регионалните дела. Той също подчерта, че се страхува за живота си.Джубейр призова \"Хизбула\" да уважава суверенитета на Ливан и обвини групировката, че подпомага шиитските бунтовници в Йемен.", "date": "2017.11.16", "title": "Рияд: Харири може да напусне Саудитска Арабия, когато пожелае"}
{"url": "https://news.bg/regions/varhu-rudnik-oranovo-ima-vagledobiv-ubeden-kmetat-na-simitli.html", "text": "От дружеството, което управлява рудник \"Ораново\", не са предоставили изискваните технически документи и проекти за извършваната повърхностна ликвидация на мината. Това заяви кметът на община Симитли Апостол Апостолов, цитиран от БНР.Припомняме, повод за неговото изказване е смъртта на миньор в понеделник, 13 ноември и множеството незаконни изкопи на повърхността на рудника.Според Апостолов, на повърхността на рудника на практика се извършва въгледобив по открит способ, за което мина \"Пирин\"- Ораново няма разрешение. Жителите на квартал \"Ораново\", който е в непосредствена близост до минните терени, също са категорични, че зад незаконните изкопи на практика има добив на въглища.Повод за думите му са резултатите от проверка на дирекция \"Национален строителен контрол\" през месец октомври.Управителят Димитър Ванков е поискал от Министерството на енергетиката съгласуване само за повърхностно улавяне на водите и предотвратяването на нахлуването им в минните галерии чрез прокопаване на отводнителни траншеи и е получил такова съгласуване, каза Апостолов.Това е изключително опасно, твърди кметът на общината, тъй като районът е силно сеизмичен. През 2012 г. там беше регистрирано едно от най-големите свлачища в България.В рудник \"Ораново\" се извършват незаконни дейности, твърди кметът на община Симитли Апостол Апостолов. Според него те застрашават не само миньорите, но и живеещите наоколо заради огромните свлачищни процеси.Сигналът за незаконните изкопни дейности на повърхността на мината на терен от около десет декара, който е част от концесионната територия, е подаден още през месец юли от община Симитли до всички контролни институции.", "date": "2017.11.16", "title": "Върху рудник \"Ораново\" има въгледобив, убеден кметът на Симитли"}
{"url": "https://news.bg/world/klyuchov-moment-za-politicheskata-kariera-na-merkel.html", "text": "Германският канцлер Ангела Меркел предупреди, че \"сериозни различия\" се запазват между партиите, но изрази надежда днес да бъде достигнато до споразумение, информира АФП.Меркел направи коментара няколко часа преди да изтече краен срок, който ако не бъде спазен, може да тласне държавата към предсрочни избори.Ние имаме \"много различни позиции\" по някои политически въпроси, каза Меркел пред журналисти, но добави, че вярва, че нещата могат да проработят.След седмици на проучвателни разговори Християндемократическият съюз, Свободната демократическа партия и Зелената партия провеждат последен ден на преговори преди да обявят дали са намерили обща база за започване на коалиционни преговори.Трите партии имат различия за миграцията, околната среда, енергетиката и реформите на ЕС.\"\", пише \"Шпигел\".\"\", пита списанието.\"Билд\" пише, че Меркел е изправена пред \"най-несигурната си нощ\".\"\", добави изданието.", "date": "2017.11.16", "title": "Ключов момент за политическата кариера на Меркел"}
{"url": "https://news.bg/int-politics/kray-s-nadezhdite-na-rusiya-da-ima-sportisti-na-zimnite-olimpiyski-igri.html", "text": "Убити бяха надеждите на Русия да се състезава на Зимните олимпийски игри през февруари догодина, след като Световната антидопингова агенция (УАДА) обяви, че страната продължава да не спазва нейния кодекс, съобщават световните информационни агенции.През миналата година независим доклад, поръчан от УАДА, откри доказателства за руска държавна подкрепа за допингиране на руските спортисти.УАДА заяви на Русия по-рано този месец, че \"най-доброто решение\" е да \"работим с тях\" след сдобиването с нова разузнавателна информация.Кувейт, Екваториална Гвинея и Мавриций също не спазват правилата на УАДА.Руската антидопингова агенция (РУСАДА) беше отстранена след първоначалния доклад на УАДА през 2015 г., но руските власти отричат, че е имало подкрепяна от държавата програма за допингиране на спортисти.РУСАДА обеща да следва международните препоръки, за да ѝ бъде отменено наказанието, като Международният олимпийски комитет (МОК) вземе окончателното решение за участието на страната на Зимните олимпийски игри.МОК обяви, че ще вземе решението си на следващото заседание на ръководния си орган, което ще се проведе между 5 и 7 декември.Зимните олимпийски игри ще се състоят от 9 до 25 февруари 2018 г. в Южна Корея.Руският министър на спорта Павел Колобков заяви, че критериите за възстановяване имат \"политически характер\".\"Имах впечатлението, че решението е било взето предварително\", коментира Колобков пред ТАСС след съобщението на УАДА, което е било направено по препоръка на нейната независима комисия за преглед на съответствието с правилата, допълвайки: \"Смятаме, че държавата е изпълнила всички свои задължения.\"През септември председателят на Руския олимпийски комитет Александър Жуков заяви, че очаква страната да има олимпийски отбор на игрите в Пьончан.Русия беше отстранена от състезания по лека атлетика от Международната асоциация на атлетическите федерации през ноември 2015 г. след публикуването на независимия доклад на УАДА.Спортният министър Виталий Мутко се извини за неуспеха на Русия да хване измамниците, но не призна, че допинг скандалът е бил подкрепян от държавата.В доклада обаче се посочва, че в голяма част от олимпийските спортове руски тайни агенти са участвали в замяната на положителни допинг проби с отрицателни. Това е ставало по време на Зимните олимпийски игри в руския курорт Сочи през 2014 г.В резултат на това УАДА препоръча на всички руски спортисти да им бъде забранено да се състезават на Олимпийските игри в Рио де Жанейро през 2016 г.Но МОК реши да не налага обща забрана, като вместо това остави решенията дали руснаците могат да се състезават на отделните спортни федерации.Общо 271 руснаци се състезаваха в Рио.", "date": "2017.11.16", "title": "Край с надеждите на Русия да има спортисти на Зимните олимпийски игри"}
{"url": "https://news.bg/health/nad-600-balgari-godishno-zabolyavat-ot-rak-na-beliya-drob.html", "text": "Бавно, но прогресивно се увеличава броят на болните от рак на белия дроб. Той най-често засяга хора в активна възраст - между 45-65 години. Това е едно от първите онкологични заболявания при мъжете, заяви на пресконференция в БТА д-р Иван Вецев - експерт \"Достъп до лечение\" към Националната пациентска организация.Повод за пресконференцията е Месецът на борбата с рака на белия дроб.Д-р Марчела Колева, д.м. - специалист по медицинска онкология заяви, че Националният раков регистър ежегодно публикува тенденциите за онкозаболеваемостта у нас. Около 600-650 души на година заболяват от рак на белия дроб, заяви тя. Данните са за 2013 г., очаква се скоро да бъдат публикувани и тези за 2014 г.47,9 на 100 хил. души е честотата на това заболяване. Има тенденция за подмладяване и за увеличаване на заболяваемостта при дамите, каза проф. д-р Данаил Петров - началник на Клиниката по гръдна хирургия.Не можем да поставим диагноза \"белодробен рак\", без да се изследва парченце от тумора, уточни д-р Петров. Той призна, че на теория биопсията не е безопасна, но без нея не може да се направи качествена диагноза. Проф. Данаил Петров обясни, че при размера на тумора дори 1 см разлика има значение. Това може да определи колко дълго ще живее човек, каза медикът.От 2014 г. има нова верификация на туморите в белия дроб, заяви д-р Александрина Влахова от Клиниката по обща и клинична патология към УМБАЛ \"Александровска\". Тя обясни, че от взетата 3 мм тъкан при биопсия, лекарите изследват да видят кой стадии е рака и правят множество изследвания. Всяко тестване изисква тъкан. Всяка тъкан, взета при биопсия, е изключително важна за лекарите за добра диагноза, каза тя.Патологът призна, че повече от тези изследвания не се реинбурсират (не се покриват от Здравната каса). Губим много време, което е ценно за пациентите, уточни д-р Влахова по повод предварителните изследвания.Д-р Иван Вецев потвърди, че голяма част от диагностиката не се покрива от Здравната каса. Програмите за ранен достъп са много успешни. Надявам се те да бъдат поемани от обществените фондове като НЗОК, каза той.За превенция медиците съветват хората да спрат тютюнопушенето. Замърсяването на околната среда, нездравословният начин на живот, лошият двигателен режим, качеството на храната допринасят за развитие на рака на белия дроб, ясни са лекарите. Според тях заседналият начин на живот благоприятства развитието на болестта. \"Белият дроб трябва да се движи, а не да диша повърхностно\", каза д-р Колева.Водеща причина за този вид рак е тютюнопушенето, но е важно и съдържанието на тютюна, филтъра, хартията на цигарата. Пушачите на пури по-рядко заболяват от тумори на дихателната система, каза д-р Марчела Колева.Медиците бяха категорични, че при лечението определят какво пациентът може да понесе. Лекуваме хора, не лекуваме болести. Важна е рисковата група, която се определя от вида тумор, от съпътстващите заболявания, обясниха лекарите.Туморите са изменчиви, при въздействие върху клетки от химиотерапия може да бъдат унищожени само клетките, за които е предназначена тази химиотерапия, но по-късно други клетки да се променят. Това е причината да се взима втора биопсия, уточни д-р Колева.Лекарите предлагат какво може да се направи за всеки отделен случай, но те не са съдии, за да принудят пациентите, заяви д-р Петров. Това не е спешна хирургия, тя е срочна, уточни той.Лекарите, специалисти в различни области за лечението на този вид онкологично заболяване, бяха категорични, че българските пациенти имат достъп до лечение, до добри специалисти, но лимитите, определени от здравно-осигурителните институции, възпрепятстват работата на лекарите.Д-р Марчела Колева, специалист по медицинска онкология, е категорична, че българските специалисти в областта са информирани за новите методи на лечение, но им налагат ограничения.\"В един момент ви казват - вие ще лекувате 5 души, а пред вратата чакат 10 човека\", изрази тревогата си д-р Колева.Лекарите са поставени в ситуация, да не могат да предложат на пациентите да се лекуват с качествени лекарства. Проблемите не са в лекарите и в техните знания, стана ясно от думите на д-р Колева.", "date": "2017.11.16", "title": "Над 600 българи годишно заболяват от рак на белия дроб"}
{"url": "https://news.bg/politics/oblekchavat-protsedurite-za-osinovyavane.html", "text": "Има предложение процедурата при международно осиновяване да бъде облекчена. Това и улесняване при издаването на разрешения за посредничество предлага Министерство на правосъдието. Облекчаването на процедурите може да стане с промяна в две наредби.На сайта на Министерството и на сайта за обществени консултации бяха публикувани за обществено обсъждане изменения и допълнения в наредбите, които засягат този проблем.Промените в наредбите предвиждат да отпадне изискването за кандидат осиновители за деца от чужбина да предоставят удостоверение за сключен граждански брак, както и отпадането на задължението за юридически лица с нестопанска цел да представят множество документи за издаване на разрешение за посредничество при международно осиновяване.Идеята е данните за брака да се основават на изготвения социален доклад от дирекция \"Социално подпомагане\". Необходимата информация за организациите кандидати за посредници пък ще се набавя по служебен път от регистъра на администраторите за лични данни.За желаещите да осиновят деца в България се променя съдържанието на декларацията за потвърждение на проекта за осиновяване, която кандидатите за длъжни да подават всяка година.Изрично се задължава и акредитираната организация да предоставят всяка получена информация за затруднена адаптация и предприети действия за закрила на осиновено дете и след изтичане на двугодишния период за наблюдение след осиновяването.Новите разпоредби са и с цел синхронизиране с разпоредбите на Семейния кодекс и Закона за търговския регистър и регистъра на юридическите лица с нестопанска цел, които влизат в сила от 1 януари 2018 г.", "date": "2017.11.16", "title": "Облекчават процедурите за осиновяване"}
{"url": "https://news.bg/int-politics/varhovniyat-sad-na-kambodzha-razpusna-opozitsionnata-partiya-na-stranata.html", "text": "Върховният съд на Камбоджа разпусна основната опозиционна партия на страната и забрани за пет години дейността на повече от 100 политици. Правозащитни организации определят действието като \"смърт\" на демокрацията, съобщава АФП.Окончателната присъда е под влиянието на премиера Хун Сен, който е обвиняван в безскрупулна разправа със съперници преди изборите през 2018 г.Ударът е срещу Националната спасителна партия в Камбоджа (CNRP) - партия, която се е бори срещу 32-годишното управление на авторитарния лидер.Съдията коментира, че CNRP, след като не е изпратил никакви адвокати по време на съдебния процес, явно признава обвиненията на правителството в конспирация с американските и други чужди сили за подготовката на революция.CNRP и Вашингтон отхвърлят тези обвинения като фалшиви, като основните доказателства от правителството са реч на председателя на партията, обсъждащ американска помощ за изграждане на демократично движение в Камбоджа.\"Това е смъртта на демокрацията в Камбоджа\", коментира Фил Робъртсън от Human Rights Watch, призовавайки чуждестранните партньори да прекратят всякаква помощ за изборите през 2018 г.\"Никога не е имало никакво съмнение относно присъдата в този случай, особено когато се има предвид, че върховният съдия на Върховния съд е лоялен и партиен апаратчик на Хун Сен и е в централния комитет на КПП\", добавя той.Репресиите се ускоряват драматично през септември, когато лидерът на CNRP Кем Сокха е задържан и обвинен в предателство по същите обвинения за революция. Арестът му принуди повече от половината от 55-те депутати на партията, да избягат в изгнание., често се справя със съперниците чрез съмнителни съдебни дела. Наблюдатели коментират, че сегашната ситуация на репресии е по-сурова и по-продължителна от предишни негови действия, а Хун Сен пренебрегва дори претенциите за свобода и демокрация.Правителство през последните месеци закри и редица Неправителствени организации и независими медии, включително и уважавания камбоджански всекидневник Cambodia Daily.Според анализатори, управляващите са вдъхновени от финансовата подкрепа на Китай, който отпуска инвестиции и превръща Камбоджа в по-малко зависима от помощта от западните демокрации.", "date": "2017.11.16", "title": "Върховният съд на Камбоджа разпусна опозиционната партия на страната "}
{"url": "https://news.bg/finance/razhodite-na-domakinstvata-rastat-poveche-ot-dohodite.html", "text": "Средният общ доход на лице от домакинство през третото тримесечие на 2017 г. е 1 431 лв. Спрямо същото тримесечие на 2016 година по този показател се наблюдава ръст с 9.4%. Това сочи статистиката на Националния статистически институт за доходите, разходите и потреблението на домакинствата за месеци юли, август и септември на 2017 година.Ръстът на доходите се дължи най-вече на увеличението на работната заплата, доходите от пенсии, доходите от самостоятелна заетост и доходите от социални обезщетения и помощи.В номинално изражение за същия интервал от време доходите средно на лице от домакинство по източници на доход се променят, както следва:Заедно с доходите обаче се покачва и размерът на разходите на домакинствата. За същия период общият разход средно на лице от домакинство е 1 382 лв. По този показател се наблюдава увеличение с 13%. Ръстът тук се дължи главно на увеличението на разходите за храна (30.1%), за жилище (17.7%), за данъци и социални осигуровки (12%) и за транспорт и съобщения (11.2%).В номинално изражение за същия интервал от време разходите средно на лице от домакинство по видове разходи се променят, както следва:", "date": "2017.11.16", "title": "Разходите на домакинствата растат повече от доходите"}
{"url": "https://news.bg/regions/tazi-zima-nie-chistim-dunav-most.html", "text": "Тази зима Дунав мост ще бъде почистван от българската страна. За този ангажимент съобщиха от управата в Русе, цитирани от БТА.От управата припомнят, че през миналия зимен сезон почистването е било от румънската част. Според подписан протокол между двете държави почистването на съоръжението е на ротационен принцип.Областният управител на Русе Галин Григоров и неговият заместник Валентин Колев са разговаряли с префекта на Гюргево Нина Кришу. Целта на срещата е била да се осигури безпроблемното функциониране на съоръжението през предстоящия зимен сезон.", "date": "2017.11.16", "title": "Тази зима ние чистим Дунав мост "}
{"url": "https://news.bg/politics/bsp-vnese-iskane-za-otstranyavaneto-na-glavchev.html", "text": "88 подписи за свалянето на Димитър Главчев от поста председател на парламента внесе опозицията. Осем от подписите са на депутати от ДПС, останалите 80 са на червените.По-късно столетницата ще даде изявления. Очаква предложението на БСП за отстраняване на Главчев да бъде разгледано утре.Два дни парламентът се тресе от скандали между БСП и ГЕРБ заради  първо на Корнелия Нинова, а после и на депутата й Антон Кутев.По-рано днес Главчев обяви, че променя наказанието на социалиста Антон Кутев за едно заседание. Кутев беше допуснат до днешното заседение на депутатите. БСП обаче бойкотираха пленарната зала, оставайки извън нея. Кворум беше събран от третия път, когато в залата се регистрираха 121 депутати.", "date": "2017.11.16", "title": "БСП внесе искане за отстраняването на Главчев"}
{"url": "https://news.bg/crime/evrodokladat-ne-mozhe-da-promeni-balgarskata-deystvitelnost-obobshti-lozan-panov.html", "text": "Докладът на Брюксел не може да промени реалността и правосъдната система в България. Така председателят на ВКС Лозан Панов коментира излезлия вчера пореден доклад на ЕК за България, цитиран от БТА.Според Панов Механизмът за сътрудничество и оценка не трябва да бъде свален. По думите му, докладът е по-скоро политически, отколкото технически.Той отбеляза, че Механизмът не постига резултати в България, но свалянето му би имало обратен ефект за европейските институции, защото може да доведе до евроскептицизъм сред българите. Сънародниците ни вярват повече в европейските, отколкото в българските институции, смята съдия номер 1.Според Панов, докладът е стъпка към бъдещо премахване на мониторинга, но не защото са изпълнени дадените препоръки, а защото с този механизъм не могат да бъдат постигнати резултати.Относно липсата на препоръки в този доклад председателят на ВКС смята, че те не са подадени не защото не са необходими, а може би \"никой не си прави илюзията, че те ще бъдат изпълнени\".По думите му, докладът е направен по начин, който да постигне спокойствие за европредседателството на България.\"В продължение на 10 години дипломатичният език, с който се казват проблемите, очевидно се разбира погрешно от адресатите. Смятам, че България не е изпълнила препоръките и необходимите критерии за нормална правова среда в нашата страна\", допълни Панов.", "date": "2017.11.16", "title": "Евродокладът не може да промени българската действителност, обобщи Лозан Панов"}
{"url": "https://news.bg/crime/zaloviha-blizo-40-hil-kasa-tsigari-bez-banderol.html", "text": "При спецоперация на ОДМВР - Варна бяха заловени близо 40 хил. къса контрабандни цигари в дома на възрастна жена и в този на сина й. В хода на операцията при проверки на адреси в село Белоградец, община Ветрино, стопанисван от 69-годишната А.Т. и в жилище във Варна, собственост на 35-годишния й син са намерени и иззети 39 900 къса цигари. Кутиите не били облепени с акцизен бандерол. Откритите контрабандни цигари са от марките: \"Vivas\"; \"Lampsi slims\"; \"Royals bisiness\"; \"Royals blue\"; \"Prestige slims\"; \"Viva slims\"; \"Maxfair\"; \"American legend\"; \"Fisher blue\"; \"Cooper\"; \"Marble\"; \"Noname\"; \"NL gold super slims\"; \"Leader\"; \"R&amp; Mpremium nano silver\"; \"Nano black premium\"; \"Cooper red\"; \"Sani slims\"; \"FM pcue\"; \"Vivas rubio\"; \"NZ Golp\"; \"Turqvoise slims\"; \"Marshal\"; \"MM classic slims\".При проверката полицията е намерила и 620 л ракия в бидони.Образувано е досъдебно производство. Работата по доказване и документиране на извършеното престъпление продължава.", "date": "2017.11.16", "title": "Заловиха близо 40 хил. къса цигари без бандерол"}
{"url": "https://news.bg/politics/polititsite-da-zapochnat-da-se-otchitat-pred-grazhdanite-ne-pred-bryuksel-iska-radev.html", "text": "\"Коментарите по доклада са противоречиви, защото самият доклад е наистина витиеват. Аз мисля, че българите отдавна не разчитат на тези доклади, защото те изместват отговорността. Вместо пред българските граждани, с тези доклади българските политици все по- често се отчитат пред Брюксел.\" Това заяви президентът Румен Радев по повод поредния доклад по Механизма за сътрудничество и проверка. Президентът участва в празника на Сухопътните войски във Военна академия \"Г.С.Раковски\".Радев отбеляза, че най-важно е българските граждани да бъдат убедени в справедливостта и ефективността, да видят, че наистина има реална борба с корупцията. Тогава ще имаме успехи, когато политиците започнат да се отчитат пред гражданите, категоричен бе държавният глава.По повод инициативата на ГЕРБ за промяна на Конституцията заради отпадане на давността при приватизацията, Радев заяви, че е по-добре да се фокусираме в настоящето и бъдещето, отколкото да гледаме кой какво е правил в миналото.\"В момента текат обществени поръчки. Какво правим с тях? И с какви механизми в бъдеще ще разкриваме, ще пресичаме и ще преследваме корупционните престъпления\", попита той.Радев уточни обаче, че още не е гледал , но ще го направи.Той отбеляза специално, че в Доклада пише, че няма напредък в разкриването, пресичането, разследването и наказателното преследване на корупцията.Относно закона за концесиите Радев обясни, че е крайно време ползите от концесиите да се усещат не само от концесионерите, но и от българските граждани.", "date": "2017.11.16", "title": "Политиците да започнат да се отчитат пред гражданите, не пред Брюксел, иска Радев"}
{"url": "https://news.bg/int-politics/tereza-mey-se-gotvi-da-vdigne-ofertata-za-razvoda-s-es.html", "text": "Британският премиер Тереза Мей се готви да предложи до 20 млрд. паунда (26 млрд. долара) повече на Европейския съюз като част от сметката по развода с Европейския съюз (Брекзит), пише британският в. \"Сън\".Ако няма раздвижване в преговорите за разрушаване на съюза, чийто живот продължи повече от 40 години, Великобритания може да пропусне крайния срок декември, за да придвижи преговорите към обсъждане на бъдещите търговски отношения с ЕС, което според бизнеса е от жизненоважно значение за него за вземането на инвестиционни решения.Преговарящият по Брекзит от страна на Европейския съюз Мишел Барние призова Великобритания да изясни до каква степен \"ще изпълни задълженията си\", за да преодолее безизходицата в преговорите.Британският министър по Брекзит Дейвид Дейвис заяви в неделя, че Великобритания няма да предложи сума или формула за това колко смята, че дължи на Европейския съюз.", "date": "2017.11.16", "title": "Тереза Мей се готви да вдигне офертата за развода с ЕС"}
{"url": "https://news.bg/world/izbyaga-predsedatelyat-na-parlamenta-na-indoneziya-predi-da-bade-zadarzhan-ot-vlastite.html", "text": "Разследващи корупционен скандал за милиони долари в Индонезия останаха изненадани, след като един от високопоставените политици в страната избяга преди да бъде арестуван, пише \"Гардиън\".От властите е избягал председателят на парламента Сетя Нованто. Звено за борба с корупцията и полицаи пристигнали в частното жилище на политика в сряда вечерта, за да го арестуват, но се оказало, че той е изчезнал.Той е разследван като част от най-големия корупционен случай в страната, който е свързан с изработване на електронни карти за самоличност. Държавата е изгубила около 170 милиона долара.На Нованто не е позволено да напуска страната, тъй като през октомври му беше наложена шестмесечна забрана за пътуване.Отделът за борба с корупцията призова председателя на парламента и ръководител на политическа партия \"Голкар\" да се предаде.Но адвокат на Нованто отрече, че клиентът му е избягал. Според адвоката клиентът му е напуснал жилището с неизвестни лица, след като получил телефонно обаждане вчера вечерта. Оттогава той не се е свързвал със семейството си и с адвоката си.Разследващите пристигнали в дома му в сряда вечерта и открили само съпругата и адвоката му. Те напуснали жилището около 02,00 часа тази сутрин с няколко куфара и записите от охранителните камери в дома.Нованто е ключов съюзник на президента Джоко Уидодо. Той е първият заподозрян по случая с картите още през юли. Обвинен е, че е изиграл основна роля при кражбата на милиони долари, предназначени за проекта, който е още от 2011 г.Звеното за борба с корупцията обяви, че ще издаде заповед за задържането му.", "date": "2017.11.16", "title": "Избяга председателят на парламента на Индонезия преди да бъде задържан от властите"}
{"url": "https://news.bg/society/vtoriyat-lift-v-bansko-nyama-da-uvredi-okolnata-sreda-a-po-skoro-shte-ya-zapazi.html", "text": "Няма законови пречки за изграждането на втори лифт в Банско. Това заяви пред БНТ икономистът от СУ \"Св. Климент Охридски\" Красен Станчев.Според икономиста и в българското, и в европейското законодателство няма законови пречки за построяването на нов лифт. По думите такъв проект няма да увреди околната среда, а по-скоро ще я запази.Припомняме, кметът на община Банско внесе в Министерството на околната среда и водите искане за изграждането на втори кабинков лифт в курорта. За това искане се обявиха и жителите на Банско, които за пореден път излязоха на протест срещу екологичните организации, спъващи строежа на втори лифт. Тогава протестиращите блокираха за кратко пътя Симитли - Гоце Делчев.По-рано днес министърът на туризма Николина Ангелкова заяви, че министерството подкрепя изграждането на втори лифт, но не може да се ангажира със срокове. По думите ѝ изграждането на такова съоръжение със сигурност няма да започне и през следващия зимен сезон.Според Станчев от 1991 година насам не е променян списъкът с нещата, които задължително минават на оценка на въздействието на околната среда. В списъка фигурират ски пистите и всички съоръжения в планините. По думите му всички съоръжения в България са минали такава оценка, а аргументът на еколозите, че концесионерът на ски зона Банско е нарушил някакъв закон, бил оборван 60 пъти в съда. \"Няма такова нещо\", категоричен заяви икономистът.", "date": "2017.11.16", "title": "Вторият лифт в Банско няма да увреди околната среда, а по-скоро ще я запази"}
{"url": "https://news.bg/politics/bsp-izliza-ot-parlamenta-1.html", "text": "БСП излиза от пленарна зала.Днес ще поискаме среща с всички европейски посланици, обяви на брифинг лидерът на БСП Корнелия Нинова.ГЕРБ минират националното съгласие, обяви Корнелия Нинова. Затова червените ще разговарят с посланиците.Ще се оплачат за вчерашното поведение на председателя на НС Димитър Главчев и ще им представят приоритетите на левицата за европредседателството ни. Вчера Кристиян Вигенин е трябвало да внесе доклад за общо решение за европредседателството. Така депутатите на БСП напускат парламента до оставката на Главчев. Припомняме, по-рано днес от  на оставката на председателя на парламента. Днес е вторият ден, в който работата на Народното събрание преминава под знака на конфликта между социалистите и Главчев, след като вчера след разменени декларации и реплики . От думите на Нинова стана ясно, че народните представители ще влязат само за гласуването на оставката, за бюджета и вота на недоверие. Ще си платим глобите, увери соцводачът.От думите й обаче стана ясно, че социалистите ще участват в комисиите на парламента, но няма да влязат в пленарна зала и утре за парламентарния контрол. На въпроса на News.bg дали утре ще участват в дебата за демографската политика, иницииран именно от БСП, Нинова отсече, че няма да се включат и в него, нищо че в НС трябва да им докладва вицепремиера Валери Симеонов.Припомняме, че и вчера, след като председателят на парламента наказа Корнелия Нинова и Антон Кутев, социалистите излязоха от пленарна зала, а от ДПС, които ги подкрепиха, обявиха, че . Така за редовността на пленарните заседания ще трябва да се разчита на присъствието на депутатите на Веселин Марешки. ", "date": "2017.11.16", "title": "БСП излиза от парламента"}
{"url": "https://news.bg/world/byudzhetat-za-otbrana-na-rusiya-prilichal-na-predvoenen.html", "text": "Днес Русия харчи за отбрана повече от 5% от БВП, съобщава компанията PricewaterhouseCoopers (PwC), цитирана от вестник \"Независимая газета\".Според изданието \"бюджетът на страната все повече прилича на предвоенен\".В предишните години не е наблюдаван толкова висок показател на парите за отбрана. Руските политици обещаха, че в бъдеще разходите за отбрана ще бъдат съкратени.\"Интерфакс\" цитира доклада \"Перспективи пред световната отбрана\" на компанията PwC. В него се отбелязва, че Москва отделя 5,3% от БВП, което е 69,2 милиарда долара.Експерти считат, че сложната международна обстановка е допринесла за увеличението на разходите за отбрана.В изследването се допълва, че в 58 страни от анализираните 71 държави ще бъде отчетен годишен ръст на парите за отбрана в периода от 2017 до 2021 г. Подчертава се обаче, че през следващите години държавите, чиито икономики зависят от петрол, могат да бъдат изправени пред липса на финансиране за отбраната.Проучването показва още, че отново е отчетен ръст на военния бюджет на САЩ, който е почти 10 пъти по-голям от този на Русия.През 2016 г. САЩ увеличиха бюджета за отбрана с 1,7 на сто до 611 милиарда долара, с което се сложи край на съкращаването на военните разходи.Междувременно по-рано тази седмица Камарата на представителите на САЩ гласува 700 милиарда долара за отбрана за фискалната 2018 г.Русия заема трето място след САЩ (611 милиарда долара) и Китай (215 милиарда долара).", "date": "2017.11.16", "title": "Бюджетът за отбрана на Русия приличал на предвоенен"}
{"url": "https://news.bg/health/revizoro-se-zagrizhi-ot-reeksporta-na-lekarstva.html", "text": "Патриотът Емил Димитров - Ревизоро е смутен от . Поради това той доведе експерти в Народното събрание.Според Ревизоро Агенцията по лекарствата няма достатъчно правомощия да контролира лекарствения бранш. По думите му хората са принудени да плащат скъпи лекарства, а браншът печели на гърба на пациентите.  Патриотът е смутен от нелегалния реекспорт на медикаменти, който достигал колосални нива до над 400 милиона лева. Към момента има 4 схемите за реекспорт на скъпи лекарства.Експерти предлагат да се създаде специализирана информационна система, която да следи реекспорта. Ще се водят разговори с големите фармацевтични компании, които също страдали от нелегалния реекспорт.Четири компании са изкупили лекарства от родните аптеки за няколко месеца на стойност 4 милиона лева, алармираха и от АБВ.Според Емил Димитров трябва да има законодателни изменения, които да спрат нелегалния реекспорт. Той очаква отговор от главния прокурор Сотир Цацаров има ли проверки за паралелния износ на медикаменти.", "date": "2017.11.16", "title": "Ревизоро се загрижи от реекспорта на лекарства"}
{"url": "https://news.bg/int-politics/rusiya-nyamala-pari-za-izplashtane-na-pensiite.html", "text": "Бившият финансов министър на Русия Алексей Кудрин, който сега е ръководител на Центъра за стратегически изследвания, обяви, че руското правителство не разполага със средства да изплаща пенсиите на руските пенсионери. Това обяви той в интервю за руското издание \"Аргументи и факти\".\"Ще го кажа директно: да, няма пари. Вижте, през 2016 г. държавата първо наруши задълженията си и не индексира пенсиите за всички пенсионери. Еднократното изплащане на 5000 рубли не компенсира обстоятелството, че хората не получиха достатъчно. Сега се обсъжда ограничаването на плащанията на работещите пенсионери. Това се дължи изцяло на недостиг на средства в пенсионния фонд\", изтъкна Кудрин.Той също също така подчерта, че през последните 7 години разходите за пенсии са нараснали с 3% от БВП (около 2,5 трлн. рубли годишно).\"Почти толкова, колкото отделяме за цялото образование в страната. Оказва се така, че за да изплащаме дори сегашните пенсии, трябва да се откажем от инвестиции в образованието, медицината, изграждането на нови пътища, бъдещето на нашите деца\", алармира бившият финансов министър на Русия.Кудрин уверил, че повишаването на възрастта за пенсиониране е необходима мярка за увеличаване на пенсиите.По-рано от Министерството на труда съобщиха, че властите не обсъждат повишаването на минималния трудов стаж за пенсионерите.По-късно от Министерството на труда на Русия коментираха думите на Кудрин, като увериха, че всички задължения към руските граждани се изпълнявали и щели да бъдат изпълнявани, като размерът на пенсиите при никакви обстоятелства нямало да бъде намален, напротив - всички пенсии само щели да растат.", "date": "2017.11.16", "title": "Русия нямала пари за изплащане на пенсиите"}
{"url": "https://news.bg/politics/boyko-borisov-izkaza-saboleznovaniya-na-gartsiya.html", "text": "Премиерът Бойко Борисов изпрати съболезнователна телеграма до гръцкия си колега Алексис Ципрас. Борисов изрази съболезнования от името на правителството по повод трагедията от наводненията през последните дни в Гърция.\"С тревога и болка приехме вестта за бедствието, връхлетяло приятелския гръцки народ и довело до човешки жертви и тежки материални щети\", пише в телеграмата, изпратена до гръцкия министър-председател.\"Изразяваме най-дълбоко съчувствие към близките на загиналите и към всички, пострадали от наводненията\", пише Борисов в съобщението си. Той увери Ципрас, че Гърция може да разчита на готовността на българското правителство за оказване на неотложна помощ в случай на необходимост.", "date": "2017.11.16", "title": "Бойко Борисов изказа съболезнования на Гърция"}
{"url": "https://news.bg/world/sasht-nyamat-mandat-ot-oon-i-deystvat-kato-okupatori-v-siriya-izbuhna-moskva.html", "text": "САЩ не са получили мандат от ООН за разполагане на свои въоръжени сили в Сирия.Това заяви говорителят на руското външно министерство Мария Захарова, цитирана от ТАСС.С удивление слушахме изявлението на министъра на отбраната на САЩ Джеймс Матис в разговора си с американската преса, че въоръжените сили на САЩ в Сирия са разположени \"с разрешението на ООН\", поясни тя.Захарова припомни, че според устава на ООН Съветът за сигурност е единственият орган, който има правомощия да приема решение за използване на военна сила в друга държава.Тя поясни, че САЩ не са получили разрешение от ООН за изпращане на войски в Сирия и въпреки законното правителство в арабската страна разположените там подразделения действат като \"окупатори\".", "date": "2017.11.16", "title": "САЩ нямат мандат от ООН и действат като „окупатори” в Сирия, избухна Москва"}
{"url": "https://news.bg/crime/inspektoratat-na-vss-priema-doklada-na-ek-kato-korekten.html", "text": " е изключително коректен и обективно отразява напредъка на страната ни по препоръките, отправени в доклада от януари 2017 година. Това се посочва в позиция на главния инспектор на Инспектората към Висшия съдебен съвет (ИВСС) относно доклада на ЕК за напредъка на страната ни.Главният инспектор на ИВСС намира за добро желанието на ЕК да прекрати действието на Механизма за сътрудничество и проверка след извършване на последваща оценка на постигнатия напредък в края на 2018 година.Инспекторатът към ВСС споделя и констатациите на ЕК, че с промените в Конституцията от 2015 г. са се предоставили по-силни правомощия на ИВСС в ключови области като конфликта на интереси и личното имущество на магистратите, което изисква по-внимателно разглеждане с оглед на чувствителността на въпросите.Припомняме, с оглед на значението на институцията за защита на независимостта на съдебната власт през месец август тази година Инспекторатът към ВСС отправи искане до Службата за подкрепа на структурните реформи за осигуряване на външна експертна помощ от инспекторати на съдебната власт от страни членки на ЕС. Искането цели да се получи експертна помощ и оценка на ефективността на работата на Инспектората, както и да се внесат други добри практики в дейността на ИВСС. Предстои това искане да бъде разгледано.В този контекст Инспекторатът на ВСС изразява готовността си да предприеме всички необходими мерки за пълното изпълнение на относимите към него препоръки.", "date": "2017.11.16", "title": "Инспекторатът на ВСС приема доклада на ЕК като коректен"}
{"url": "https://news.bg/politics/prezidentat-radev-pozdravi-voennosluzheshtite-za-praznika-na-suhopatnite-voyski.html", "text": "Президентът Румен Радев поздрави военнослужещите за празника Сухопътните войски и припомни, че датата, на която той се отбелязва, не е случайна, защото на нея преди 132г. младата българска войска получава бойното си кръщене с блестяща победа при Сливница. На събитието във Военна академия \"Г.С.Раковски\" присъстваха военнослужещи, военни ветерани, гости.\"През последвалите войни българската армия се превръща в носител на нашия идеал за освобождение на поробените български земи, за единение на всички българи. А сухопътни войски стават гръбнакът на тази млада армия и гарант за нашата териториална цялост, независимост и суверенитет\", заяви Радев.Той отбеляза, че днес Сухопътните войски са наследници на славните традициите и воинските добродетели на своите предци и въпреки предизвикателствата се развиват и участват активно в операции по поддържане на мира. Участват активно в помощ на населението.Президентът отбеляза, че предизвикателствата днес налагат тези войски да са още по- ангажирани. Той акцентира и върху проблемите пред тях- недостатъчна окомплектованост, нисък социален статус и заплащане, които не съответстват на степента на риска, занижена мотивация и липса на нова техника, забава на процесите на модернизация и превъоръжаване.Върховният главнокомандващ сподели тенденциите в развитието на Сухопътните войски.\"Аз мисля, че отговорът е ясен - важното е да продължите да изпълнявате своите задължения. Да продължавате да отговаряте на българския народ по най- добрият и достоен начин, така както и правеха векове наред и вашите предци. Знам, че има натрупан песимизъм, но все пак трябва да гледаме с отворени очи за това, което става около нас\",Радев припомни какви ангажименти сме поели като член на НАТО и отбеляза, че изпълнението им ще доведе до положителни промени.Той определи като предизвикателство как да бъдат използвани увеличени средства за отбрана, заради геополитическата обстановка. Те трябва да се използват ефективно за изграждане на бойните способности и за баланс между хората и техниката.Модернизацията не е само придобиване на модерна техника, отбеляза отново Радев. Трябва да се обърне внимание на човешкия фактор и мотивацията.", "date": "2017.11.16", "title": "Президентът Радев поздрави военнослужещите за празника на Сухопътните войски"}
{"url": "https://news.bg/world/za-7-g-ungariya-izdade-1-mln-pasporta-na-diasporata.html", "text": "Унгария съобщи, че е издала един милион паспорта на диаспората си в чужбина от 2010 г., информира АФП.Агенцията отбелязва, че това е част от спорна схема за бърза натурализация на етническите унгарци в чужбина.Повече от 2 милиона унгарци живеят в съседни на Унгария държави в резултат на териториални промени след края на Първата световна война. Централноевропейската държава е с население от 9,8 милиона души.Вицепремиерът на Унгария Жолт Шемен заяви в интервю за обществената телевизия, че 1 милион души в чужбина са положили клетва и са получили унгарски паспорт.Шемен добави, че около 870 000 души от тези 1 милион са в съседните държави, а 132 000 души в останалата част от света.Тези унгарци ще имат право на глас на изборите в Унгария. Според някои обаче това не е справедливо, защото хората с двойно гражданство не плащат данъци в страната.Премиерът Виктор Орбан е обвиняван от опонентите си, че тази схема дава електорално предимство на управляващата партия ФИДЕС.Почти всички с двойно гражданство в чужбина, участвали на последните парламентарни избори през 2014 г., са гласували за партията му.", "date": "2017.11.16", "title": "За 7 г. Унгария издаде 1 млн. паспорта на диаспората"}
{"url": "https://news.bg/culture/usd450-mln-za-platno-na-leonardo-da-vinchi.html", "text": "500-годишна картина, за която се смята, че е рисувана от Леонардо да Винчи, беше продадена в Ню Йорк за рекордната сума от 450 милиона долара, предаде Би Би Си.Платното изобразява Исус Христос. Тя се нарича \"Спасителят на света\" и изобразява Христос, който държи кристално кълбо.Това е най-високата цена, плащана на търг за произведение на някой от т. нар. стари майстори, т. е. художниците до XIX век.Леонардо да Винчи умира през 1519 година.", "date": "2017.11.16", "title": "$450 млн. за платно на Леонардо да Винчи"}
{"url": "https://news.bg/world/5-4-po-rihter-udari-yuzhna-koreya.html", "text": "Земетресение с магнитуд 5,4 по Рихтер удари Южна Корея. Властите съобщават за 60 души ранени. Има причинени материални щети по сгради, прозорци и коли. Южнокорейското правителство отложи учебните занятия за една седмица, тъй като земетресението предизвика пукнатини в някои училищни сгради в Поанг.Южнокорейският премиер Лий Нак-йон председателства заседание за земетресението, което засегна югоизточната част на страната.", "date": "2017.11.16", "title": "5,4 по Рихтер удари Южна Корея"}
{"url": "https://news.bg/world/devoyka-ot-kiev-se-samoubi.html", "text": "Девойка от Киев се самоуби, съобщават местни медии.Причината е, че майката й забранила да посещава социални медии. След това дори и взела и таблета.Малко по-късно майката излязла да разходи кучето. Момичето използвало нейното отсъствие, за да се самоубие.Полицията провежда разследване.", "date": "2017.11.16", "title": "Девойка от Киев се самоуби"}
{"url": "https://news.bg/world/potopat-zatvori-20-uchilishta-v-atina.html", "text": "Потопът затвори 20 училища в Атина, съобщават местни медии. Решението е на властите.Те предупреждават гърците да останат по домовете си и да излизат само в краен случай.Лошото време, причинено от бурята \"Евридика\", ще се задържи до края на седмицата.15 са вече жертвите на урагана \"Евридика\" край Атина. Още 13 пострадали са настанени в болница, съобщи кореспондентът на БНР в гръцката столица.Продължава спасителната операция в района, където е обявено извънредно положение.Бурята превърна пътищата в езера, отнесе коли и наводни сгради в района на област Мандра до Атина.Възрастни хора, живеещи на приземни етажи, не са успели да се спасят. Други бяха покрити от кал в дворовете на къщите. Намерени са жертви и в морето, отнесени от водата. По чудо се спасиха пътниците от автобус, който потъна напълно.Все още има хора в неизвестност. Пожарни изпомпват вода от къщи, където има сигнали, че може да има хора.Прокуратурата е започнала разследване за незаконно строителство в района, допринесло за щетите и жертвите.", "date": "2017.11.16", "title": "Потопът затвори 20 училища в Атина"}
{"url": "https://news.bg/world/putin-dogovori-razmyana-na-plennitsi-v-donbas.html", "text": "Ръководителят на самопровъзгласилата Донецк народна република (СНП) Александър Захарченко се съгласи с позицията на руския президент Владимир Путин по въпроса за размяна на военнопленници с Киев, предаде РИА \"Новости\".Днес обсъдихме с Путин размяната на военнопленици и други теми, каза Захарченко.Според него обменът на затворници не трябва да остава въпрос на пазарлък. Също така, Захарченко отбеляза значението на морални принципи за съществуването на Донбас като отделна от Украйна територия.Ръководителят на ДНР подчерта, че подкрепя инициативата на Путин за пленниците.\"Затова, да, подкрепих инициативата на руския президент. По простата причина, че изобщо не противоречи на нашите принципи и как републиката \", заключи Захарченко.Разговорът на Путин със сепаратистките лидери се проведе по молба, отправена от украинския политик Виктор Медведчук, който е един от представителите на Киев в преговорите с бунтовниците.Медведчук, смятан за близък до руския президент, е помолил Путин да ходатайства пред сепаратистките лидери, за да бъде постигнат напредък по въпроса с размяната на пленници между бунтовниците и украинските правителствени сили във формат \"всички за всички\".Все още няма информация кога ще стане това.", "date": "2017.11.16", "title": "Путин договори размяна на пленници в Донбас"}
{"url": "https://news.bg/world/oblachno-i-dazhdovno.html", "text": "Днес над страната ще преобладава облачно време и на отделни места ще превалява слаб дъжд. Ще духа слаб до умерен североизточен вятър. Максималните температури ще бъдат между 8° и 13°, в София около 9°.Това съобщават от НИМХ към БАН.Атмосферното налягане е по-високо от средното за ноември. През деня няма да се променя съществено.Над планините ще е облачно и мъгливо. На места ще превалява слаб дъжд, над 1800 метра - слаб сняг. Ще духа силен югоизточен, по билата южен вятър. Максимална температура на височина 1200 метра около 7°, на 2000 метра - около 2°.Над Черноморието ще бъде облачно, на места с превалявания от слаб дъжд. Ще духа до умерен североизточен вятър. Максимални температури на въздуха: 12°-14°. Температурата на морската вода е 14°. Вълнението на морето ще бъде 2-3 бала.", "date": "2017.11.16", "title": "Облачно и дъждовно"}
{"url": "https://news.bg/world/v-sarbiya-zaloviha-momche-nasilvalo-sestra-si.html", "text": "Полицията в Нови пазар е задържала 15 - годишно момче. То е обвинено, че е насилвало своята 6-годишна сестра, съобщава Танюг.Насилникът е задържан за 48 часа. Момичето е настанено в болница.Това е вторият случай за сексуално насилие над момиче в Нови пазар за последния месец.Полицията води разследване.", "date": "2017.11.16", "title": "В Сърбия заловиха момче, насилвало сестра си"}
{"url": "https://news.bg/world/balgarsko-uchastie-v-prestapna-grupa-za-krazhba-na-koli-v-ispaniya.html", "text": "Гражданската гвардия на Испания е разбила международна престъпна група за кражба на коли, действаща на територията на страната, съобщи БНТ.В операцията по задържането на членовете на групировката са участвали и служители от полицейските служби на България и Португалия. Властите са задържали общо 19 души, сред които има и един българин. Към момента е установено, че българският гражданин вече е бил съден за автомобилна кражба, както и за подправяне на документи и препродажба на крадени коли.Властите предполагат, че групата е задигнала около 85 автомобила. Незаконната печалба на членовете на престъпната група надминавала 1.5 млн. евро.", "date": "2017.11.16", "title": "Българско участие в престъпна група за кражба на коли в Испания"}
{"url": "https://news.bg/society/sluzhitelite-v-zatvorite-u-nas-izlizat-na-protest.html", "text": "Служителите на затворите в страната излизат за протест.Синдикатът на служителите в затворите у нас е изпратил писмо до председателя на Народното събрание Димитър Главчев, до парламентарната комисия по бюджет и финанси и до министъра на правосъдието Цецка Цачева. В писмото синдикатите настояват за увеличение за възнагражденията на служителите - те искат заплатите им да бъдат уеднаквени с тези на служителите на МВР, което означава 20% увеличение.Предвидено е днес от 10 часа надзиратели и служители в следствения арест и съдебната охрана да излязат пред столичния затвор. Демонстрацията ще е част от щафетната подготовка на синдикатите за по-продължителни протести.Освен това служителите на затворите у нас искат дейността им да бъде финансово обезпечена - да се гарантира финансиране за основното възнаграждение на персонала и придружаващите допълнителни плащания и плащания, равностойни на служителите на МВР, предаде БНТ.", "date": "2017.11.16", "title": "Служителите в затворите у нас излизат на протест"}
{"url": "https://news.bg/regions/puskat-dvizhenieto-po-remontirana-otsechka-ot-stolichniya-bulevard-todor-kableshkov.html", "text": "След приключването на ремонтните дейности, днес движението по част от столичния булевард \"Тодор Каблешков\" ще бъде възстановено. Движението се пуска в участъка между булевардите \"Братя Бъкстон\" и \"Цар Борис III\".В този участък пътното платно на булевард \"Тодор Каблешков\" е разширено до четириленотово. В отсечката са поставени и нови тротоари и улично осветление. Ремонтирано е и едно мостово съоръжение, което е изискало и корекция на реката.По ремонтираната отсечка до края на месеца ще се извършват и довършителни дейности - предстои да се довърши изграждането на ограда на булеварда.Предстои разширяването на пътното платно и в участъка от магазин \"Кауфланд\" до бул. \"Цар Борис III\", съобщи Нова телевизия. Това трябва да стане догодина, като тогава трябва да е готов и ремонта на кръстовището между булевардите \"Цар Борис III\" и \"Тодор Каблешков\".Припомняме, очаква се тази събота да бъде възстановено движението и по столичния . Довършителните дейности по ремонта на булеварда също ще продължат до края на месеца.", "date": "2017.11.16", "title": "Пускат движението по ремонтирана отсечка от столичния булевард \"Тодор Каблешков\""}
{"url": "https://news.bg/regions/v-plovdiv-obsazhdat-badeshteto-na-rimskiya-forum.html", "text": "Общинският съвет в Пловдив ще разгледа предложението Римският форум да бъде откупен от частния инвеститор, предаде БНР.Римският форум е продаден на частен инвеститор през 2003 година. Тогава ценните археологически находки бяха предоставени на инвеститор срещу 1 милион и 200 хиляди лева.Сегашното оферта на общината в областния град е на стойност 4 милиона и 300 хиляди лева без ДДС. До тази сума се стигна след преговори, които продължиха няколко месеца.Ако Общинският съвет в Пловдив реши да си върне античния комплекс, средствата ще бъдат отпуснати от бюджета на общината. Сумата ще се изплаща разсрочено, в рамките на 2 години.", "date": "2017.11.16", "title": "В Пловдив обсъждат бъдещето на Римския форум"}
{"url": "https://news.bg/bulgaria/angelkova-ne-moga-da-kazha-koga-shte-ima-vtori-lift-v-bansko.html", "text": "\"Изграждането на втори лифт в Банско няма да започне следващата зима.\" Това заяви министърът на туризма Николина Aнагелкова в ефира на bTV. Ангелкова обясни, че няма как да се ангажира със срокове относно това съоражение, но може да каже, че строежът му няма да е следващата зима.\"Отново сме в съдебна процедура, обжалва се управлението на \"Природен парк Пирин\", после трябва да има заявено инвестиционно намерение - \"Не мога да се ангажирам със срок кога ще има втора кабинка\", поясни министърът на туризма.\"Винаги сме подкрепяли изграждането на втори лифт, съобразно всички правила\", акцентира Ангелквоа.Тя очаква ръст от между 5% и 10% в туризма през предстоящия зимен сезон. Ангелкова натърти, че има абсолютна забрана за строителство в границите на природния парк. Единствено позволено е изграждането на спортни и транспортни съоръжения.Ангелкова коментира и въпросът с забраната за преместваемите обекти. \"След вчерашната обществена дискусия, на която бяха поканени абсолютно всички заинтересовани страни и представители на туристическия бранш - на работодателските организации, кметове, сдружения на общините и хора, които работят в бранша - стана ясно, че голяма част от тях не искат пълна забрана за премахване на преместваеми обекти - напр. павилиони и ресторанти\", обясни Ангелкова.Оказва се, че от бранша подозират, че пълната забрана би ощетила туризма. По тяхно мнение абсолютното премахване на преместваемите обекти ще доведе положението до ситуация, в която в курортите няма да съществува никаква друга услуга освен тази, която се предлага като all inclusive в хотелите.\"Това ще доведе както до намаляване на туристопотока, така и до безработица в тези райони, защото много хора ще останат без работа\", обясни Николина Ангелкова.Премахването на преместваемите обекти по цялото Черноморие ще доведе до голямо напрежение, разясни Ангелкова.\"За това и всички се обединихме около идеята, че трябва да се приложи абсолютен и тотален контрол, спазване на всички изисквания и премахване на тези обекти, които не отговарят на законовите изисквания, но не и тотална забрана\", каза още тя.", "date": "2017.11.16", "title": "Ангелкова: Не мога да кажа кога ще има втори лифт в Банско"}
{"url": "https://news.bg/society/zapochvat-chestvaniyata-za-140-ta-godishnina-ot-plevenskata-epopeya.html", "text": "В Плевен започват проявите, посветени на навършването на 140 години от Плевенската епопея.Програмата на честванията за освобождаването на Плевен ще започне днес с Научна конференция на тема \"140 години от Руско-турската война 1877-1878 г. и мястото на Плевенската епопея в нея\".В хода на конференцията ще участват учени от България и Русия. Предвидено е учените да изнесат над 20 научни съобщения.По случай юбилея от Плевенската епопея ще бъде валидирана пощенска марка. Очаква се и да бъдат открити две изложби. В изложбите ще бъдат поместени най-добрите детски рисунки от обявения национален конкурс, както и произведения на автори, чиято тема е била войната - живопис, графика и склуптура.В района на историческия мост край село Ясен жители на Плевен ще засадят \"Гора на свободата\", съобщи БНР.", "date": "2017.11.16", "title": "Започват честванията за 140-та годишнина от Плевенската епопея"}
{"url": "https://news.bg/politics/bsp-s-nakazatelna-aktsiya-sreshtu-glavchev.html", "text": "БСП бойкотираха пленарната зала. ДПС влязоха, кворум обаче нямаше. Председателят на парламента Димитър Главчев даде 15 минути почивка.Това е част от наказателната акция на червените заради вчерашния \"парламентарен цирк\", заявиха социалистите.Вторият опит за старт на законодателния процес също се провали. В залата влязоха 116 депутати. ДПС този път не влязоха в зала.Главчев обаче не се предаде и реши да направи трети опит в 9.30 часа.Последният опит на председателя на парламента също се оказа проблемен. Пултовете за регистрация на някои депутати забиха, но кворум се събра. Точно 121 законотворци се регистрираха. Димитър Главчев благодари на присъстващите.Главчев обяви, че променя наказанието на социалиста Антон Кутев, който вчера беше санкциониран с изгонване от две заседания. Наказанието бе намалено за едно заседание. Главчев покани червения депутат да присъства на днешната законодателна работа. Опозицията обаче остана в кулоарите и по стаите си.Очаква се днес социалистите да внесат искането си за отстраняване на , който наказа лидера на БСП Корнелия Нинова и Антон Кутев с изгонване от заседание.Лидерът на ДПС Мустафа Карадайъ коментира лаконично проваления кворум. По думите му и преди е било така и занапред ще е така, докато националистите са във властта.", "date": "2017.11.16", "title": "БСП с наказателна акция срещу Главчев"}
{"url": "https://news.bg/world/burite-v-gartsiya-prodalzhavat.html", "text": "Националната метеорологична служба в Гърция предвижда и днес над страната да има буря с обилно количество валежи.Очаква се бурята да бъде силна в района на Йонийско море, над Спорадските острови и остров Евбея. Възможно е през нощта бурята да обхване и Цикладските острови, както и западната част на остров Крит.Междувременно министър-председателят на Гърция Алексис Цирпас обяви днешния ден за ден на траур в памет на жертвите от , съобщи БНТ.До този момент в Гърция са регистрирани 15 жертви на наводненията, причинени от урагана \"Евридика\". Над 500 къщи са наводнени, а нанесените щети възлизат на милиони.\"Обявяването на национален траур е най-малкото, което можем да направим\", посочи Ципрас. Очаква се вътрешното министерство на страната да обяви тридневен национален траур.В изявлението си Ципрас посочи още, че в южната ни съседка ще бъде направено всичко необходимо, така че подобна катастрофа да не се повтори. Той се ангажира и с обещание правителството да помогне на засегнатите от потопа семейства с всички възможно средства.", "date": "2017.11.16", "title": "Бурите в Гърция продължават"}
{"url": "https://news.bg/politics/tsvetanov-ne-se-pritesnyava-bsp-da-poiska-ostavkata-na-glavchev.html", "text": "От ГЕРБ не се притесняват, опозицията да поиска оставката на Главчев. \"Нямаме никакви притеснения да бъде поискана оставката на Димитър Главчев\", заяви председателят на ПГ на ГЕРБ Цветан Цветанов в ефира на Нова.Припомняме, вчера . Това се случи след като Главчев отстрани от едно заседание соцлидера Корнелия Нинова и от две Антон Кутев.Към момента БСП бойкотират пленарната зала. ДПС влязоха. Кворум обаче не се събра. Председателят на парламента Димитър Главчев даде 15 минути почивка. Това е част от наказателната акция, която червените обявиха.Цветанов обясни, че ГЕРБ са разговаряли с другите партии. \"Говорили сме с колегите от партиите, които формираме парламентарно мнозинството, нямаме никакви притеснения да бъде искана оставката и да бъде гледана в пленарна зала\", отсече той и пришпори социалистите да побързат.\"Да го направят по-бързо, за да може после да вървим към подобряване на средата за работа и да гледаме законодателството, за което сме избрани\", поиска Цветанов. \"На никой не му е позволено да обижда парламентарна група или министър-председателя\", категоричен беше той.Цветанов коментира и оценката на БСП, че полученият вчера евродоклад бил \"тежък шамар\".\"Всеки говори за някакви шамари. Нормално ли е това да го каже лидер на опозицията? На тази жена, която аз уважавам като председател на опозицията, аз преди 3 дни протегнах ръка, за да работим заедно по законодателството за давността на приватизацията.\"", "date": "2017.11.16", "title": "Цветанов не се притеснява БСП да поиска оставката на Главчев"}
{"url": "https://news.bg/press/18-balgari-shte-uchat-v-us-voenni-uchilishta-vdiganeto-na-lihvite-e-neizbezhno.html", "text": " Затварят заведения, ако повече от 2 пъти хванат в тях пушачиЗаведения, в които се пуши системно, да бъдат затваряни за определен срок - такава промяна в Закона за здравето подготвя Министерството на здравеопазването.Ще се промени и текстът за глобите на управителите на заведения нарушители. В момента на тях им се съставят актове, които обаче често падат в съда. Идеята на здравното министерство е на управителите да се налага глоба на място, която да не се обжалва.18 българи ще учат в US военни училищаСАЩ отпускат 18 места за български курсанти и студенти, приети за обучение в нашите висши военни училища, за учебната 2018/2019 г. Родните мераклии да учат в престижните армейски вузове отвъд Океана ще се явят на безмилостен конкурс, за да бъдат приети в три от тях - военно училище на Сухопътните войски в Уест Пойнт, Ню Йорк, военно-въздушно училище в Колорадо Спрингс, Колорадо и военноморско училище в Анаполис, Мериленд.И за трите места българската квота е до 6 номинации. Курсантите трябва вече да са приети за обучение в НВУ \"В. Левски\" във В. Търново през учебната 2017/2018 г. с общ бал не по-нисък от 30 за всички специалности, с изключение на \"летец-пилот\" и \"РВД\", за които балът не трябва да бъде по-нисък от 33. Това условие важи и за Уест Пойнт и Колорадо Спингс. За училището в Анаполис балът трябва да е не по-нисък от 29. За студентите минималният бал не трябва да пада под 24.Петър Андронов: Вдигането на лихвите е неизбежноВдигането на лихвите е неизбежно до 1-2 г. и тези, които имат кредити или смятат да изтеглят, трябва да го имат предвид. Това стана ясно от думите на Петър Андронов, шеф на Асоциацията на банките в България. Той посочи, че в момента лихвите са стигнали дъното. При ипотечните кредити в левове оскъпяването е средно 4,2%, при потребителските - 9,2%, а при фирмените - 3,9%.Тази тенденция може да се запази до 2018-2019 г. Причината е, че засега Европейската централна банка се въздържа от стъпки по вдигане на основния лихвен процент. Централната банка на Великобритания обаче вече го направи, а Федералният резерв вдигна три пъти лихвените равнища, очаква се догодина те да скочат 4 пъти. И тъй като повечето кредити у нас са с плаващи лихви (пазарен индекс надбавка), при обръщане на цикъла вноските за клиентите ще нарастват при всяко движение на Euribor и Sofibor.Студенти завлекли държавата с над 2,3 млн. лв.Задължения в размер на 2 312 321 лв. е погасила държавата на бивши или настоящи студенти, които не са платили заемите си за следване в университет. Това отчетоха пред \"Монитор\" от Министерството на образованието и науката (МОН). Дълговете на неизрядните кредитори обхващат периода от влизане в сила на Закона за кредитиране на студенти и докторанти през 2010 година до настоящия момент.ЕК похвали управляващите за несъществуващи успехиКато подарък за европредседателството управляващите получиха похвала от Европейската комисия (ЕК), че за година са успели да изпълнят цели 3 от общо 17 препоръки, дадени през януари. Българските власти бяха наградени с доклад, в който се говори за \"непрекъснато политическо лидерство и решимост за постигане на напредък в реформата\".В захаросания документ ГЕРБ и коалицията му са похвалени за антикорупционния законопроект, който пробутват на Брюксел като предстоящ вече трета година. Въпреки липсата на осъдени за корупция по високите етажи и за организирана престъпност, въпреки продължаващите безнаказани отвличания и нагли обири на банкомати и коли за инкасо чиновниците по мониторинга правят абсурдния извод, че организираната престъпност вече била в средностатистическите за Европа граници. Наблюдавал се \"спад на нивото на видимо насилие\" и тя представлявала \"по-малка заплаха за стабилността на обществото, отколкото в миналото\".Тръгва процедура за свалянето на ГлавчевПроцедура по свалянето на председателя на Народното събрание Димитър Главчев започва ПГ \"БСП за България\". До искането на социалистите се стигна, след като той отне думата на Корнелия Нинова, а след това изгони от заседанието на НС нея и Антон Кутев. Нинова вбеси Главчев, докато четеше декларация за отказващия да дойде в парламента Бойко Борисов.\"Не можете да говорите каквото си искате. Не сте на пленум на БСП\", изцепи се Главчев. Той обвини Нинова, че обижда депутатите и Министерския съвет. В знак на протест срещу наложената цензура депутатите от БСП напуснаха пленарната зала. По-късно същото направиха и колегите им от ДПС. Управляващото мнозинство едва събра съмнителния кворум от 122 души, за да продължи работа.Парламентът най-критикуван в доклада на ЕК, ВСС - нова надеждаБългария има съществен напредък по четири от 17-те препоръки на Европейската комисия за реформи в областта на правосъдието и борбата с организираната престъпност и корупция. Това е основното заключение на новия доклад на ЕК по Механизма за сътрудничество и проверка (по-популярен в България като мониторинг), публикуван в сряда. Именно тази констатация е причината много български институции и политици, както и европейски чиновници да твърдят, че най-после този, 17-и пореден доклад, е положителен.", "date": "2017.11.16", "title": "18 българи ще учат в US военни училища, Вдигането на лихвите е неизбежно"}
{"url": "https://news.bg/culture/prodadoha-parvoto-izdanie-na-hari-potar-za-105-hil-liri.html", "text": "Екземпляр от първото издание на книгата на Джоан Роулинг \"Хари Потър и философският камък\" с посвещение беше продаден в британската столица за рекордните 106 000 паунда (230 000 лв.), съобщиха от аукционната къща \"Бонъмс\".Книгата, издадена през 1997 г., надхвърли три и половина пъти началната оценъчна цена от 40 000 паунда, припомня БНТ. Тя е уникална, защото е подписана \"с голяма любов\" от авторката Роулинг \"за Мира, Настасия и Кая\". Това станало един ден след пускането на първото издание в продажба на 26. юни 1997 г.Джоан Роулинг е написала поредица от 7 книги за момчето магьосник Хари Потър, излезли в периода 1997-2007. Книгите са с общ тираж от 450 млн. екземпляра и са преведени на 79 езика. По тях са заснети 8 касови филма.", "date": "2017.11.16", "title": "Продадоха първото издание на \"Хари Потър\" за 105 хил. лири"}
{"url": "https://news.bg/world/papata-prodava-lamborgini.html", "text": "Италианската автомобилна компания \"Ламборгини\" изработи уникална версия на своя модел \"Хуракан\" и го подари на римския папа Франциск, предаде бТВ.Главата на римокатолическата църква прие автомобила, но няма да го задържи.Той ще бъде продаден на търг от аукционната къща \"Сотбис\", а всички получени средства ще бъдат използвани за благотворителни цели.", "date": "2017.11.16", "title": "Папата продава \"Ламборгини\""}
{"url": "https://news.bg/world/sblasatsi-s-bezhantsi-v-solun.html", "text": "Гръцката полиция попречи на около 200 бежанци да преминат в Македония.Мигрантите, повечето от които са от Сирия, Ирак и Сомалия, се събраха през деня в Солун.Десетки полицаи, екипирани за борба с безредици, използваха щитовете си, за да отблъснат мигрантите близо до центъра на Солун и блокираха пътя с полицейски бусове.В Гърция са блокирани над 60 000 бежанци.", "date": "2017.11.16", "title": "Сблъсъци с бежанци в Солун"}
{"url": "https://news.bg/world/otkriha-tyaloto-na-saprugata-na-streletsa-ot-severna-kaliforniya.html", "text": "Откриха тялото на съпругата на стрелеца от Северна Калифорния - Кевин Нийл, предаде АП.По този начин броят на загиналите се увеличава до шест.Сред загиналите в стрелбата няма деца, но седем малолетни са ранени, четири от които - в основното училище на Ранчо Техейма Ризърв.Нийл бе застрелян от полицията, след като се опита да влезе в училищната сграда.", "date": "2017.11.16", "title": "Откриха тялото на съпругата на стрелеца от Северна Калифорния"}
{"url": "https://news.bg/world/ucheni-ot-sasht-lekuvat-chrez-promyana-na-gen.html", "text": "Учените за първи път са се опитали да редактират ген в тялото в смел опит да се промени постоянното ДНК на човек, за да се лекува болест, предаде АП.Експериментът бе направен в понеделник в Калифорния на 44-годишния Браян Мадьо. Терапията е имала за цел да се вкара в тялото коригиращ ген, за да изреже ДНК на точното място.Ако опитът е успешен, то той може да даде значителен тласък на генната терапия. Учените вече редактират гените на хората, като променят клетките в лаборатория и след това те се връщат в пациентите. Има и генни терапии, които не включват редактиране на ДНК.За първи път генния запис на човек е редактиран в тялото. Терапията може да се приложи за две метаболични заболявания и хемофилията.Учените предупреждават, че при прилагането на терапията няма връщане назад, така и няма начин да се изтрият грешките, които редактирането на ДНК би могло да причини.Все пак приемането на ензими, които се практикува досега за тези заболявания, струва около $100 000 и $400 000 годишно.Браян Мадьо е имал 26 операции за хернии, гръбначния стълб, ушите, очите, жлъчния мехур и други.Изглежда, че имах операция всяка друга година от живота си и много процедури между тях, каза Браян Мадьо. Миналата година той почти не умря от обостряне на бронхит и пневмония. Болестта почти изкриви дихателните пътища.Мадьо е собственик на два ресторанта в Юта, които готвят за американски ски екипи и знаменитости, но сега не може да работи в кухнята.Редактирането на гени няма да оправи вредите, които вече е претърпял, но се надява, че ще спре нуждата от седмични ензимни лечения.", "date": "2017.11.16", "title": "Учени от САЩ лекуват чрез промяна на ген"}
{"url": "https://news.bg/politics/anton-kutev-ne-proshtava-na-dimitar-glavchev.html", "text": "Антон Кутев не се трогна от намаленото си наказание. По думите му това било самоинициатива на Димитър Главчев. Според Кутев той не е подал искане да редуцират санкцията му. \"Няма как да се помоля Цветан Цветанов да ми отмени наказанието\", подчерта червеният депутат. Корнелия Нинова били безсмислени. \"Не можеш да изгониш лидера на опозицията от зала и то за това, че говори неща, които са абсолютно очевидни\", заяви още Кутев и допълни, че в този момент логичното действие на Главчев било той да подаде оставка.", "date": "2017.11.16", "title": "Антон Кутев не прощава на Димитър Главчев"}
{"url": "https://news.bg/regions/remontirat-am-trakiya-v-posoka-burgas.html", "text": "Движението в участъка между 17 до 18 километър от АМ \"Тракия\" в посока Бургас ще бъде ограничено поради ремонтни дейности. Преминаването през участъка ще се извършва само в активната лента на движение. Ремонтните дейности ще се осъществяват в активната пътна лента.Агенция \"Пътна инфраструктура\" апелира гражданите, пътуващи в района на ремонта, да се движат с с повишено внимание и съобразена скорост, спазвайки пътната сигнализация.", "date": "2017.11.16", "title": "Ремонтират АМ \"Тракия\" в посока Бургас"}
{"url": "https://news.bg/society/zhenata-padnala-v-asansyorna-shahta-ostava-s-opasnost-za-zhivota.html", "text": "Възрастната жена, която вчера падна в асансьорна шахта в столичния \"Студентски град\" остава с опасност за живота, съобщава БНТ.Още не е ясно защо се е случил инцидентът.Главният секретар на Сдружението на производителите и вносителите на асансьори Илия Златанов коментира, че най-вероятно ще се обвини без вина виновният. По негово мнение всички асансьори над 30 години са опасни за живота и здравето на хората.\"Има фрапиращо нарушение при въпросния асансьор, няма стъкло на вратата, а ламарина с перфоратори. А общият облик на сградата е, че е без собственик, шахтата трябва да е осветена, ако няма асансьор, за да се види, няма кабинна врата също\", изтъкна Златанов.Той обясни, че в цяла Европа е забранено да се ползват асансьори без кабинни врати.Според него да бъде обвинен техникът би било грешка. \"Той не е виновен, трябва да се открие собственикът на сградата, а държавата отново не си е свършила работата\", категоричен беше Илия Златанов.Припомняме, жена пострада при авария на асансьор в 17-ти блок в \"Студентски град\". 61-годишната жена е откарана в спешно отделение на УМБАЛ \"Св. Анна\".Пациентката е приета в реанимация в лечебното заведение. От болницата информираха, че жената е контактна и стабилизирана. Тя е със счупени ребра и пневмоторакс и ще остане за активно лечение в реанимацията на болницата.Блок 17 в Студентския град е стопанисван от Поделение \"Социално-битово обслужване\" на Софийския университет \"Св. Климент Охридски\", а пострадалата е служителка на поделението.Поради предстоящи ремонтни дейности в блок 17 техници от поддържащата асансьорна фирма са извършвали преглед на товарен асансьор, в шахтата на който е паднала служителката на Поделението. Версията на техника е, че той е предупредил жената за ремонтните дейности и тя е знаела.", "date": "2017.11.16", "title": "Жената, паднала в асансьорна шахта, остава с опасност за живота"}
{"url": "https://news.bg/society/avstriyski-pilot-postrada-na-letishte-sofiya.html", "text": "Австройки пилот е пострадал на Летище \"София\". Чуждестранният пилот е получил рана на главата докато е извършвал оглед на самолет на Летище \"София\".Пилотът е бил транспортиран за предлгед в столичната болница \"Св. Анна\" около 8 часа сутринта. От там съобщават, че раната на главата на пилота е била повърхностна. Той не е губил съзнание и няма счупвания.Раната е обработена и той е изписан, без да има нужда от хоспитализация.", "date": "2017.11.16", "title": "Австрийски пилот пострада на Летище \"София\""}
{"url": "https://news.bg/crime/dva-tramvaya-se-udariha-leko-na-pl-makedoniya.html", "text": "Два трамвая се ударили на столичния площад \"Македония\", съобщиха от МВР за News.bg. Сигналът е подаден към 6.40 часа в четвъртък. Задният трамвай е ударил мотрисата пред него. Трима пътници са прегледани в болница и са освободени. Изясняват се причините за инцидента.По информация на bTV пострадалите са три жени, които са прегледани в Института за спешна медицинска помощ \"Пирогов\". Те са с контузии на главата.", "date": "2017.11.16", "title": "Два трамвая се удариха леко на пл. \"Македония\""}
{"url": "https://news.bg/politics/mnozinstvoto-ne-se-pritesnyava-za-kvoruma.html", "text": "\"Ние ще продължим да работим и не ни притеснява това което се случи днес. Ние ще имаме кворум. Седим твърди зад г-н Главчев.\"Това заяви заместник- председателят на парламента Цвета Караянчева в кулоарите на Народното събрание по повод  и .Караянчева беше категорична, че парламентът работи въпреки тях и скандалите, които предизвикват.По думите й вчера  за да не може да се види , да не може да се говори за добавките, които се дават на пенсионерите, и доброто, което се прави в държавата.Караянчева заяви, че очакват още такива реакции от страна на БСП.Тя попита как ще обяснят изказването на техния депутат Иво Христов за дебилите, когато обикалят градовете.Караянчева уточни, че вчера на председателски съвет е решено, ако БСП внесе жалба да бъде отменено наказанието на Нинова. По думите на Караянчева БСП и ДПС са били винаги заедно и днес са го доказали с внасянето на подписите за оставката на Главчев.Тепърва предстои да видим реализацията на решението на БСП, коментира от своя страна и патриотът Явор Нотев. Ситуацията с наказанията на червените била стандартен случай, според него. Иначе поведението на левицата не било основателно.Продължаваме работа, обясни Нотев. Патриотите не подкрепят искането за оставка на Димитър Главчев.Оценката на Явор Нотев е, че не е комфортно да се работи в такава обстановка. Депутатът не иска законодателния орган да се превръща в заложник на ситуацията.", "date": "2017.11.16", "title": "Мнозинството не се притеснява за кворума"}
{"url": "https://news.bg/int-politics/velikobritaniya-prevezhda-527-mln-dolara-na-iran.html", "text": "Великобритания се готви да преведе над 400 млн. паунда (527 млн. долара) на Иран, тъй като се стреми да освободи британска хуманитарна работничка от ирански произход, която е хвърлена в затвора. Това съобщава британският в. \"Телеграф\", позовавайки се на неидентифицирани британски източници.Назанин Загари-Ратклиф, която е проектен мениджър във фондация \"Томсън Ройтерс\", е била осъдена на 5 години затвор от ирански съд по обвинение за заговор за сваляне от власт на духовното ръководство на Ислямската република. Тя отрича обвиненията.Великобритания е потърсила правен съвет за това дали би могла да преведе средствата, които дължи в резултат на спорна оръжейна сделка през 1970-те години. Дипломати са посочили пред изданието, че всякакво плащане не трябва да е свързано със съдбата на Загари-Ратклиф.Фондацията \"Томсън Ройтерс\" е благотворителна организация, която е независима от \"Томсън Ройтерс\", които са собственици на американската информационна агенция \"Ройтерс\".По-късно говорител на британския премиер Тереза Мей увери, че нямало връзка между дълга от 400 млн. паунда, който Великобритания дължи на Иран, и съдбата на вкараната в затвора хуманитарна работничка. ", "date": "2017.11.16", "title": "Великобритания превежда 527 млн. долара на Иран"}
{"url": "https://news.bg/world/edin-ot-nay-izvestnite-amerikanski-ubiytsi-e-hospitaliziran.html", "text": "Известният американски убиец Чарлз Менсън, който ръководи псевдокомуната \"Семейство Менсън\" в Калифорния в края на 60-те г. на ХХ век и уби бременната холивудска звезда Шарън Тейт, е хоспитализиран заради влошаване на здравословното му състояние.Това съобщи сайтът за клюки TMZ, цитиран от АФП.Позовавайки се на анонимни източници, сайтът отбелязва, че 83-годишният с татуирана свастика на челото си е вкаран в болница в Бейкърсфийлд в Централна Калифорния преди три дни. Той е бил ескортиран от петима полицаи.Менсън беше хоспитализиран през януари, според сайта, след сериозен кръвоизлив в червата. Той трябваше да бъде опериран, но лекарите решиха, че е твърде слаб и го върнаха в затвора.Един от най-известните престъпници в САЩ, Менсън е зад решетките повече от 4 десетилетия.Той беше осъден на смърт през 1971 г. с други четирима сподвижници за касапница през август 1969, при която бяха убити седем души, включително Тейт, която беше съпруга на френско-полския филмов режисьор Роман Полански. Тейт тогава е била бременна.Впоследствие присъдите бяха намалени до доживотен затвор.Описвайки се като преродения Исус Христос, Менсън организира серия от убийства, за да предизвика война между белите и чернокожите. Той предполагал, че белите ще победят и ще го изберат за техен лидер.", "date": "2017.11.16", "title": "Един от най-известните американски убийци е хоспитализиран"}
{"url": "https://news.bg/society/pushim-piem-plashtame-za-zdrave-i-umirame-po-rano.html", "text": "Очакваната продължителност на живота в България и при мъжете, и при жените е по-ниска в сравнение с европейския регион на СЗО. При мъжете тя е 71,4, а при жените 78.7. Това сочи доклад на СЗО за здравето благосъстоянието на българите за тази година.Данните обяви на пресконференция проф. Пламен Димитров, заместник-директор на Националния център за общественото здраве и анализи. Докладът отчита, че 20% е населението над 65 години, което е значително над стойностите за ЕС. Имаме тенденция за преждевременно застаряване на населението.Преждевременната смъртност у нас е по-висока от средната в сравнение с европейския регион на СЗО от злокачествени образувания и болести на органите на кръвообращението.Основни рискови фактори са разпространението на тютюнопушенето - 30%, което е над средните нива разпространение на тютюнопушенето в страните членки на СЗО.Отчита се и увеличаване на разпространението на наднормено тегло, но то е сравнимо със средните стойности на ЕС. Регистрираната консумация на алкохол е по-висока от средното ниво за ЕС. Това се наблюдава през последните години. Общите разходи за здравеопазване като процент от БВП - 8,4% са над средните в сравнение с европейския регион. Собствените разходи за домакинствата за здравеопазване са над средните в европейските страни на СЗО в размер на 44,2%.Отчита се висока численост на практикуващите лекари, но .В заключение се посочва, че България е постигнала значителен напредък за подобряване здравето на населението. Предизвикателства остават в областта на високите нива на консумация на алкохол и тютюнопушене, висок дял на затлъстяване на населението.Д-р Скендер Сила от регионалният офис на СЗО в България посочи, че СЗО смята че здравето трябва да бъде във фокуса на вниманието във всички области на развитие на държавата - здравето трябва да бъде предмет на политически избор. В ерата на устойчиво развитие е неприемливо хората да бъдат бедни вследствие на лошо здраве. Той отбеляза, че следва да се обърне особено внимание на проблема с високите нива на тютюнопушене и високите нива на консумация на алкохол, както и на високите нива на доплащане за здравеопазване. Той потвърди, че СЗО се ангажира да сътрудничи с всички заинтересувани здравни власти. Като положителна тенденция е постигнато на значително намаление на детската смъртност.Главният здравен инспектор д-р Ангел Кунчев посочи, че основното за всеки, правещ политики в областта на здравеопазване в центъра на здравето не е в лечението на болестите, а превенцията им. Скендер Сила коментира, че по отношение на тютюнопушенето - България е на първо място в ЕС и е необходимо много бързо трябва да се предприемат мерки за да се адресира този проблем.Сила отбеляза, че е необходимо информиране на децата в най-ранна възраст за вредите от тютюнопушенето, а пушещите хора следва да мотивираме да се откажат. По думите му доклада показва ангажираността на правителството в България за подобряването на здравния статус на населението у нас. По отношение на разпространената практика, свързана с пушенето на наргиле, характерна не само у нас, но и за страните от региона СЗО планира създаването на работна група от специалисти, която да даде оценка на ситуацията у нас.Той констатира, че проблемът с правилното хранене и разпространяването на информация за правилното хранене при децата е ключов и изтъкна, че все още на много места се предлагат храни с високо съдържание на мазнини, сол и захар, които са рискови за децата.", "date": "2017.11.16", "title": "Пушим, пием, плащаме за здраве и умираме по-рано"}
{"url": "https://news.bg/politics/borisov-ne-chuva-da-se-shumi-no-pak-izprevarvame-rumaniya.html", "text": "\"Докладът си е обективен. От май месец насам има напредък\", заяви премиерът Бойко Борисов пред журналисти при инспекция на ремонтните дейности на източната тангента на Софийския околовръстен път.\"Не се шуми много, но пак изпреварваме Румъния\", категоричен беше премиерът. Той изтъкна, че кабинетът знае, че България не е идеална. \"Виждате в техническите параметри пише какво трябва да се довърши\", обясни още министър-председателят.Според Борисов, в момента БСП повтарят действия на ГЕРБ от преди две години.Тогава Мартин Шулц казал на Борисов, че няма нищо по-лошо от политиката на празния стол. \"Сиреч това, което те правиха ние го правихме преди две години\", обясни Бойко Борисов.\"Главчев не трябваше да си изпуска нервите\", каза премиерът и обясни, че напълно го разбира.\"Аз за това избягвам да ходя. Човек трябва да има много здрави нерви, за да издържи на всички тези обиди и лъжи\", обясни Борисов отсъствието си от пленарната зала.", "date": "2017.11.16", "title": "Борисов не чува да се шуми, но пак изпреварваме Румъния "}
{"url": "https://news.bg/health/obuchavat-parameditsi-ot-romski-proizhod-v-pleven.html", "text": "Обучават парамедици от ромски произход в Плевен за системата на спешната помощ, информира БНР.Инициативата е на сдружение \"Разнообразни и равни\". Бъдещите парамедици ще трупат знания в лицензиран център за професионално обучение. Те ще получат  и право да работят в системата на здравеопазването.Разходите за обучението се поемат от сдружението. Според организаторите, моделът показва  в София. Плевен е първият град в страната, където също ще бъде приложен. Надеждата е добрата практика да получи реализация и на други места.", "date": "2017.11.16", "title": "Обучават парамедици от ромски произход в Плевен"}
{"url": "https://news.bg/world/ep-podkrepya-prerazglezhdane-na-sistemata-za-davane-na-ubezhishte.html", "text": "Европейският парламент е готов да започне преговори за преразглеждането на регламента от Дъблин, за да постигне справедливо разпределение на лицата, търсещи убежище, между държавите членки на ЕС, съобщиха от законодателния орган.Евродепутатите одобриха с голямо мнозинство (390 гласа \"за\", срещу 175 гласа \"против\" и 44 \"въздържал се\") мандата за преговори, който беше изготвен от Комисията по граждански свободи, правосъдие и вътрешни работи. Парламентът може да започне преговори със Съвета, веднага след като държавите членки се споразумеят за своята позиция.Предложените промени на регламента от Дъблин имат за цел да отстранят слабостите в настоящата система и да гарантират, че страните от ЕС ще приемат справедлив дял от отговорността за приемане на лица, търсещи убежище в ЕС.След реформата страната, в която първо пристига търсещият убежище, вече няма да става автоматично и единствено отговорна за обработването на молбата му за убежище. Вместо това търсещите убежище трябва да се разпределят сред всички държави от ЕС. За тази цел търсещите убежище ще могат да бъдат автоматично и бързо пренасочвани към друга държава от ЕС.Страните от ЕС, които не приемат своя справедлив дял лица, търсещи убежище, ще бъдат изправени пред риск от намаляване на финансирането от ЕС.Регламентът от Дъблин е законодателството на ЕС, което определя коя държава от ЕС е отговорна за обработването на молба за международна закрила. Правото да се кандидатства за убежище се основава на Женевската конвенция, която е подписана от всички държави в ЕС и е включена в договорите на Съюза.Решението на Комисията по граждански свободи, правосъдие и вътрешни работи да започне преговори със Съвета беше обявено при откриването на пленарната сесия в Страсбург в понеделник. След като повече от 76 членове възразиха на решението преди крайния срок в полунощ във вторник, гласуване на мандата беше добавено към дневния ред на пленарното заседание.", "date": "2017.11.16", "title": "ЕП подкрепя преразглеждане на системата за даване на убежище"}
{"url": "https://news.bg/entertainment/nauka-i-vizualni-izkustva-v-edno-initsiirat-v-sofiya-teh-park.html", "text": "Амбициозна инициатива Symbiartic за разработване на мултидисциплинарна платформа осъществяваща диалог между изкуството и фундаменталната наука се организира от Асоциация на студентите изследователи, лаборатория за експериментални изкуства Symbiomatter и София тех парк с подкрепата на IBC-Sofia.В лицето на тези привидно противоположни направления на човешкия дух се корени разбирането, че креативността в науката, както и в изкуството се дължи на неутолима жажда у човека да вникне в природата на неговото съществуване.Изложението Symbiartic представя пред българската общественост оригинални творби от всички сфери на визуалните изкуства вдъхновени от любовта към науката, също както и експонати с естетическа стойност, които са зародени в резултат на научна дейност. Инициативата се провежда от 17 до 19 ноември в София - Тех Парк с участието на видни учени и артисти от България и света. Основна цел на изложението е популяризиране на значими успехи в българската наука, привличане вниманието на българската общественост към необходимостта от финансиране на фундаментални научни изследвания, както и стимулирането на сътрудничество по бъдещи проекти, които да представят точка на пресичане между научни феномени и артистичната им интерпретация.В инициативата участва българският художник Valeriya-N-Georg, получила международно признание за монотипните си гел изображения, представящи взаимовръзката между физическите измерения на човешкото тяло и метафизичните предели на човешкия дух. Изкуството на Валерия е вдъхновено от невронауката, психологията и науките за съзнанието. Комбинирайки дигитални и материални технологии, тя развива нови експериментални техники, каквито е принтирането върху слоеве гел, чрез които насочва вниманието към слоевете човешка кожа и нейната роля на гранична мембрана между вътрешната материалност на тялото и неговата среда, едновременно бариера и щит, който предлага най-интимно и най-публично преживяване.Нейната работа е дълбоко повлияна от научни изследвания за връзката между мозъка и съзнанието и ролята на емоциите върху регулиращите процеси в човешкото тяло. Нейното изкуство търси изразни средства, чрез които да представи възможните пътища на взаимодействие между съзнанието и клетките на тялото.Сред участниците са Киндра Крик, мултимедиен артист с множество интернационални изложения както и постоянна колекция в LMB в Кеймбридж, Англия. Нейните произведения са вдъхновени от брака на баба й и дядо й, известният британски учен Франсис Крик (откривател на структурата на ДНК) и артистът Одил Крик. Серията \"церебрална дива природа\" изследва как нашите познания за себе си и за околната среда са неразривно свързани като променящи се пейзажи, трансформирани от процеса на научното откритие.Друг участник е Джулия Бънтейн, художник, вдъхновен от невронауката, директор на SciArt Center и главен редактор на SciArt Magazine. Тя има изложения с национално и международно участие в Амхърст, Ню Йорк, Балтимор, Сиатъл, Медисън, Принстън, Лондон, Торонто, Кнокке и др. Джулия преподава, курира и често пише за изкуство. Понастоящем е заместник-професор в университета \"Рутгърс\". Серията \"Територии\" представя серия от картографски карти, които размиват линията между познатото - картата - и непознатото - територията. Тази серия е частично вдъхновена от кратката история на Хорхе Луис Борхес \"На прецизността в науката\" и \"Картата и територията\" на Мишел Уелбек.Нетрадиционен път към изкуството на Грег Дън, с докторската степен в неврология, му дава свободата да създава изображения и концепции, които обикновено не се срещат в изобразителното изкуство. Творчеството му е неонатурална експанзия на изкуството, в което невронният характер на мозъка се вписва безпроблемно в установената сфера на азиатска естетика, а ландшафтите на микроскопичния свят са фундаментално еквивалентни на ландшафтите на макроскопския свят. Серията \"Невронни заплитания в Червено и Виолетово\" е своевременно въведение на невронауката в света на азиатското изкуство. Естествените закони, регулиращи движението на мастилото, са подобни на тези, които контролират развитието на невроните.Със свой експонат се представят също и учени, занимаващи се с фундаментална наука, каквито са доц. Георги Милошев, доц. Милена Георгиева, които имат неоспорим принос в сферата на молекулярната биология, генетиката, епигенетиката и медицината. Заедно със специалиста по биоестетика и философия на технологиите д-р Невена Иванова, те са основният двигател за биоизкуство, гражданска наука и отворен биокод \"Symbiomatter: лаборатория за експериментални изкуства\", което е първото по рода си в България.", "date": "2017.11.16", "title": "Наука и визуални изкуства в едно инициират в София тех парк "}
{"url": "https://news.bg/world/zhelezopatna-kompaniya-v-yaponiya-se-izvini-za-20-sekundno-podranyavane.html", "text": "Японска железопътна компания се извини след като един от влаковете й потегли 20 секунди по-рано от предвиденото. Това е неочакван жест за много хора, свикнали на непредвидени закъснения и предварителни заминавания на влакове, съобщава BBC. Изявлението е направено в четвъртък от администрацията на компанията Tsukaba Express. Влакът се движил между Токио и Цукуба. Компанията \"искрено се извинява за причиненото неудобство\".В позицията им е отбелязано, че влакът по график е трябвало да тръгне в 9:44:40, но напуснал терминала е 9:44:20 местно време. Това се случило, защото екипажът не успял да провери графика.Съобщението отбелязва, че пътниците не са се оплакали за ранното отпътуване на влака.Япония има една от най-комплексните железопътни мрежи в света и е известна с точността на влаковете си.", "date": "2017.11.16", "title": "Железопътна компания в Япония се извини за 20-секундно подраняване"}
{"url": "https://news.bg/health/babh-napraviha-13-000-proverki-prez-septemvri-2017-ta.html", "text": "13 000 проверки са направили инспекторите на Българска агенция по безопасност на храните през месец септември 2017 г., съобщиха от БАБХ.Проверките са по планов официален контрол (на база оценка на риска) на обекти за производство, търговия на едро и дребно с храни и на заведения за обществено хранене в страната. Съставени са 142 акта и са издадени 713 предписания.Насочени за унищожаване са 473,27 кг храни от обекти за търговия на дребно и заведения за обществено хранене и хрaни от животински произход (месо, субпродукти, месни продукти, месни заготовки, млечни продукти).Те са били с изтекъл срок на годност, промяна в органолептиката, без етикет на български език или липсващ етикет, както и без документи за произход.За унищожение са определени и 3750 кг отработени мазнини, 64,12 кг храни от неживотински произход (ядки, течен шоколад, замразена царевица, слънчоглед) - за липса на етикет.За унищожение са определени и 48 кг брашно с изтекъл срок на годност, 94 яйца с неизвестен произход, 24 л прясно мляко с изтекъл срок на годност и 2,08 кг печени месни продукти съхранявани при нехладилни условия.Спрени от продажба са 14,76 кг бисквити с палмова мазнина и без браншови стандарт, 1535 кг маслини без етикетировка; 53 кг краве сирене с наличие на немлечни мазнини и 40 безалкохолни напитки (330 мл) без документи.От предприятия и складове за търговия на едро са унищожени 51 615,3 кг (51 тона) храни от животински и неживотински произход.Шест са затворените обекти с временно преустановена дейност. От тях два са на територията на Ямбол, 2 - в Плевен и по един на територията на Добрич и на София - град.Основните причини за издаване на Заповеди за спиране дейността на обектите са лоша хигиена, неизпълнение на връчени предписания и несъответствия на сградния фонд.От БАБХ уточняват, че за изминалата седмица инспекторите са проверили почти 2355 обекти от търговската мрежа и заведения за обществено хранене в цяла България.От тези проверки 2296 са по текущ официален контрол и 59 - по сигнали и жалби на граждани. Издадени са 132 Предписания и са съставени 25 Акта за установяване на административно нарушение, като един обект е с временно преустановена дейност.Временно затворени са два обекта - във Варна и в Кюстендил. При единият случаи няма регистрация по чл.12 от Закона за храните, при другият - технологичното оборудване не съответства на изискваното.В резултат на проверките са насочени за унищожаване 110,7 кг храни от животински произход (млечни и месни продукти, пилешки бургери, кренвирши, месни консерви и свинско месо). Причините за унищожаването им е нерегламентирана търговия, неправилно съхранение, несъответствие в етикетирането, храни без придружаващи документи. За унищожаване е определена и 2,38 кг риба за неправилно съхранение.Най-честите нарушения са свързани с пропуски в записите на Системите за управление на безопасността на храните, несъответствия по сграден фонд и оборудване или лошо хигиенно състояние на обектите. Има и неправилно съхранение на храни, както и такива с изтекъл срок на годност и пропуски в етикетирането. Установени са служители с лични здравни книжки с изтекъл срок на валидност.В детски млечни кухни през изминалата седмица са извършили 185 проверки, при които за установените несъответствия са издадени 9 предписание и е съставен 1 акт.", "date": "2017.11.16", "title": "БАБХ направиха 13 000 проверки през септември 2017-та"}
{"url": "https://news.bg/society/agresiyata-na-detsata-problem-na-vazrastnite.html", "text": "Главният проблем с агресията не е на децата, а на възрастните. Това каза по време на кръгла маса в парламента Росен Йорданов, криминален психолог, бивш заместник-директор на Института по психология на МВР.Той е категоричен, че едва ли днешните деца са по-агресивни от децата преди 20 или 30 години, но това усещане се дължи най-вече на факта, че формите на агресията са станали повече и са по-цинични. Йорданов подчерта, че агресията е адаптивна реакция и проблемът не е в агресивността като компонент в нашия живот, а когато агресивността се превърне в елемент на поведение.Най-голямата грешка на възрастните е да се забраняват враждебните чувства, а да нехаят за враждебното поведение. Според Йорданов първата и най-важна функция на училището е възпитателната функция на училището. Той посочи, че емоционалната интелигентност и социалните умения са не по-малко важни за успеха на децата от образованието.Той коментира, че материалите се увеличават, също както и часовете, но децата не получават в училище умения как реално да общуват, как да се изразяват, да развиват емпатия към другите и да преработват агресивните импулси. Той посочи, че наистина има деца които са по-агресивни, по-темпераментни, но те не са усвоили все още агресивния модел на поведение и това е ключов момент за намеса на институциите.Йорданов бе категоричен, че у нас има много институции и все по-малко отговорност и по-малко сътрудничество между тях. Преди време детска педагогическа стая е била последният стадий на заплахата и на санкцията, когато дете прояви агресия. Той обясни, че не всеки родител е достатъчно компетентен и е важно да не се прехвърля топката между родители и учители.Отдавна ролята и значението си е загубил и районният инспектор, който по думите му в миналото е познавал средата, семейството и проблемите в него. Йорданов бе категоричен, че провалът в тази възраст води до други проблеми. Според него от ключово значение за ефективността на наказанието е неговата неизбежност и своевременност. И изтъкна, че дълбоко вярва в ролята на пробацията като средство за превъзпитание и превенция на агресивното поведение.Заместник-министърът на образованието Таня Михайлова заяви, че училището не е забравило възпитателната си функция, освен образователната. 4506 са случаите на агресия и тормоз през изминалата учебна година. 402 са случаите на насилие върху деца. 39 са случаите на насилие върху учител. \"Ангажиментът ни в училище е да изградим една добра поведенческа култура. Най-лесно е ученикът да бъде санкциониран, дълго време сме смятали, че това е най-правилната мярка, но не е\", посочи Михайлова.", "date": "2017.11.16", "title": "Агресията на децата - проблем на възрастните"}
{"url": "https://news.bg/world/frantsiya-prizna-vodenata-ot-sasht-koalitsiya-e-pusnala-dzhihadistite-da-izbyagat-ot-rakka.html", "text": "Френските въоръжени сили съобщиха, че водената от САЩ коалиция срещу ДАЕШ (\"Ислямска държава\") в Сирия се е обявила против споразумение, позволило на джихадистите да избягат от град Ракка, информира Ройтерс.Преди дни телевизия БиБиСи съобщи, че около 4000 джихадисти, включително стотици чуждестранни екстремисти, са били евакуирани от Ракка като част от споразумение. Те са се разпръснали из цяла Сирия, дори и до границата с Турция.Говорител на френската армия поясни, че коалицията не е можела да бомбардира джихадистите, защото са се смесили с цивилни.Във вторник Анкара обяви, че е ужасена от подхода на Пентагона относно споразумението, сключено между подкрепяните от САЩ Сирийски демократични сили и ДАЕШ., поясни френският говорител.", "date": "2017.11.16", "title": "Франция призна: Водената от САЩ коалиция е пуснала джихадистите да избягат от Ракка"}
{"url": "https://news.bg/crime/prokuraturata-nyama-dumata-za-reeksporta-na-lekarstva.html", "text": "Медикаменти напускат страната. Това призна главният прокурор Сотир Цацаров по време на изслушването в комисията по Контрабандата в НС. Тези медикаменти пътуват към държави, в които носят по-голяма печалба. Проблемът рефлектира върху здравето на нацията и българските граждани, категоричен бе обвинител номер едно.Лекарства напускат болниците за износ, преди да стигнат до пациентите. От думите му стана ясно, че реекспорт на лекарства не е незаконен. Прокуратурата може да преследва само пране на пари в сферата, укриване на ДДС.НЗОК и другите здравни контролни органи трябва да следят да има достъп на лекарства за българските пациенти. Според Цацаров Агенцията по лекарствата в момента е квазирегулаторен орган. Ако имала други правомощия и си вършела ефективно работата, нещата с пазара на лекарства у нас, според главния прокурор, щели да стоят по друг начин.Припомняме, патриотът Емил Димитров - Ревизоро е смутен от . Поради това той доведе експерти в Народното събрание.Според Ревизоро Агенцията по лекарствата няма достатъчно правомощия да контролира лекарствения бранш. По думите му хората са принудени да плащат скъпи лекарства, а браншът печели на гърба на пациентите.Патриотът е смутен от нелегалния реекспорт на медикаменти, който достигал колосални нива до над 400 милиона лева. Към момента има 4 схемите за реекспорт на скъпи лекарства.Предлагат ни се преопаковани лекарства, стана ясно още от думите на обвинител номер едно.Около един милиард лева дава НЗОК за лекарства, включи се и патриотът Емил Димитров Ревизоро.Паралелният износ пък е около 400 милиона лева, по думите му.Той е недоволен, че от складове изчезват лекарства за 800 хиляди лева. Депутатът недоумява какви са тези крадци, които явно са магистър фармацевти, че да откраднат от този склад най-скъпите медикаменти.Социалистът Драгомир Стойнев пък недоумява как така прокуратурата досега не е поискала законодателни промени, които да й развържат ръцете.Ние финансираме определени тарикати, които печелят на гърба на държавата, коментира червеният депутат.", "date": "2017.11.16", "title": "Прокуратурата няма думата за реекспорта на лекарства"}
{"url": "https://news.bg/energy/ban-dava-variant-za-realizatsiya-na-aets-belene.html", "text": "Докладът на БАН проиграва различни сценарии, при които може да се строи АЕЦ \"Белене\". Най-жизнеспособният е този, при който цената е под 10,5 млрд.евро, при капитал по-голям или равен на 70%/30% привлечен към собствен капитал и лихва под 4,5%.Анализът в Доклада на БАН, изготвен по поръчка на Министерство на икономиката и представен днес, показва още, че у нас и в региона ще има недостиг на минимум 2000 MW базови и 1600 MW маневрени мощности през 2030-35 г.В Доклада са разработени три сценария за развитието на икономиката ни до 2040 г., както и четири сценария за развитие на мощностите у нас. Направен е финансов анализ и на негова база са проиграни различни варианти за жизнеспособността на проекта.Проектът АЕЦ \"Белене\" е възможно да бъде реализиран, но при изпълнение на финансовите показатели, заложени от БАН. Това стана ясно от думите на проф. Александър Тасев ръководител на проекта по разработване на доклад за АЕЦ \"Белене\" при представянето му в БАН.Той поясни, че има три сценария за развитието на икономиката ни до 2040 г.Единият сценарий не предполага промяна в следващите над 20 г., а растежът на икономиката ще е 2,5-3%. При умереният вариант растежът от 3-4%. Оптимистичният вариант е за растеж от 3,5-6% . На тяхна база са направени сценарии за електропотреблението за същия хоризонт.Сценарий с минимален растеж на потреблението, който не предполага съществено повишаване на електропотреблението.При умерен и висок - потреблението ще нарасне. Има и оптимистичен вариант до 2040 г.При анализите в Доклада са оценени и регионът, и мощностите на Балканите и на Унгария. Докладът показва, че към днешна дата има дефицит на потреблението.Прогнозите са, че ако в региона се изпълнят най-оптимистичните програми на правителствата за построяване на нови мощности, ще има минимален недостиг на енергия. При умерен сценарий и при такъв с недостиг се предполага, че 2030-40 г ще се увеличи с до 49 терават часа потреблението.Екипът извършил анализ на мощностите в региона. От него става ясно, че за да се покрие този недостиг е необходимо минимум 1500 MW базова мощност.Оценката на мощностите в България е направена в четири сценария.За нашата енергийна система при оптимистичен сценарий, сегашните мощности биха могли да работят до 2040 г и след това. При този сценарий изнасяме голямо количество електроенергия.При референтния сценарий се предполага, че ще има постепенно извеждане на отделни блокове и централи. Това са топлоцентралите. Така се появява необходимост от маневрени мощности, а след 2035 г. се появяват дефицити за над 400 MW базова мощност.При песимистичен сценарий се очаква повече декарбонизация и на централите ще бъде трудно да останат на либералния пазар. Ако това стане ще има единна борсова цена за региона.Тук трудно може да се каже от сега колко ще се справят на конкурентния пазар. Затова се предвижда 2030-35 г. извеждане на някои мощности и необходимост от появяване на нови базови мощности.При крайно песимистичен сценарий - ЕК повишава изискванията и не знаем какво става с частните ТЕЦ-ове Марица 1 и Марица 3 през 2024 г и 2026 г. Може да се окаже, че още 2030 г. се появява необходимост от нови маневрени и базови мощности.В заключение Тасев посочи, че в периода след 2030-35 г. на България ще бъдат необходими до 1650 MW маневрени мощности и от 420 до 1770 MW базови.Заедно в България и региона ще има недостиг минимум на 2000 MW инсталирани базови мощности, която може да е ядрена.В региона и България може да се появи нова базова мощност, подчерта проф. Тасев.Няма проблем активите да са включени в ново дружество и да се обявят за приватизация. Но от това виждане следва само едно - търсене на стратегически инвеститор.Другият вариант е да се продадат активите както и оборудването. Това е трудно, защото това е стока с точна спецификация и трябва да отиде на мястото, за което е предназначена.Най-лошият вариант е ако нищо не се прави по въпроса. Като краен случай - продаваме оборудването, заяви експертът.Финансовият модел предвижда няколко сценария. В тях са включени инвестиционните разходи, оперативни разходи, свързани с експлоатацията, финансовите разходи и привличане на финансов ресурс, размера на лихвата, параметрите на оборудването, времето на работа на реакторите и прогнозите на цените.Проф. Тасев обърна внимание, че пазарният риск е най-големият риск при такива дългосрочни проекти.Вариантите, които са разработени са следните:Консервативен, с високи разходи - €10,5 млрд., при съотношение 70%/30% привлечен/ собствен капитал и лихва от 4,97%. При най-консервативният вариант проектът не е жизнеспособен.Оптимистичен вариант - под 10,5 млрд.евро при 80%/20% привлечен/ собствен капитал и лихва под 4,5% проектът е жизнеспособен. Проигран е и вариант със 70/30 привлечен към собствен капитал.При инвестиционен разход под €10,5 млрд. при по-голям или равен капитал в съотношение 70%/30% на привлечен/собствен капитал и при лихвен процент под 4,5% има доста комбинации, при които проектът е жизнеспособен.Участието на държавата подобрява финансовите резултати. Разработката дава възможност за изграждане на стратегия при водене на преговори.АЕЦ \"Белене може да се реализира, но ако бъдат постигнати параметрите, които са посочени във финансовите анализи на БАН.Енергийният министър Теменужка Петкова благодари на екипа, изготвил доклада. Тя заяви, че БАН е трябвало да даде много труден отговор, защото не сме в хипотеза нова ядрена мощност, а имаме изградена площадка, както и оборудване.Оттук нататък предстои анализ въз основа на доклада на БАН. И ако не е направен правилен прочит, то тогава ще се носи съответната отговорност, каза тя.Петкова призова всички експерти и парламентарни политически сили да се обединят в една дискусия, за да се вземе информирано решение.\"Решението трябва да бъде взето бързо, но не прибързано\", уточни Петкова.", "date": "2017.11.16", "title": "БАН дава вариант за реализация на АЕЦ „Белене“ "}
{"url": "https://news.bg/crime/tsatsarov-dava-mareshki-na-spetsprokuraturata.html", "text": "Спецпрокуратурата подхваща Веселин Марешки. Това стана ясно от думите на градския прокурор на София Емилия Русинова по време на комисията за контрабандата. Въпрос до къде върви разследването срещу лидера на Воля постави Емил Димитров Ревизоро.Интересът му е провокиран от разследването на държавното обвинение срещу Марешки за влияние и незаконно придобиване на малки аптеки. От думите на Русинова стана ясно, че прокуратурата е събрала допълнително доказателства, които обаче изискват лидерът на Воля да бъде предаден на спец прокурорите и след това съответно на спецсъда.Припомняме, аптекари били заплашвани, че ако не прехвърлят собствените си дружества на дружеството, собственост на Веселин Марешки, до обектите им ще бъдат отворени \"наказателни аптеки\". Това стана ясно по време на брифинг през юни в Съдебната палата с говорителя на главния прокурор Румяна Арнаудова. Имало аптекари, които вече са прехвърлили собствеността си, поясни тогава говорителят на главния прокурор.Припомняме, в края на юни Марешки призова говорителката на Главна прокуратура да направи публични записите, на които се чува как той заплашва конкуренти в аптечния бизнес.Тогава, той призова, ако има такива записи, те да се извадят дори и да не са от този период, за който се отнася обвинението, . Нямам време да се занимавам с тези неща - коментира преди месеци Марешки по повод обвиненията за влияние върху агенцията и инспекторите по контрол. Председателят на петролната и газова асоциация Валентин Златев настоя за законодателните мерки за защита на легалния пазар на горива и санкции срещу нелегалните в бранша. Това стана по време на изслушването в комисията по контрабандата, на която бе обсъждана темата и с нелегалните в сектора.Трябва да се случи нещо в държавата, настоя Златев. Констатациите, които до момента чул от депутатите, не му харесаха, а именно, че нямало какво да се направи. Секторът недоумява как горивото изчезва. Изчезването на гориво е престъпление според НК, както припомни той. Валентин Златев изтъкна още пред депутатите, че с тези кражби изтичали пари от бюджета.", "date": "2017.11.16", "title": "Цацаров дава Марешки на спецпрокуратурата"}
{"url": "https://news.bg/politics/prezidentat-pochete-25-ta-godishnina-na-humboltoviya-sayuz-u-nas.html", "text": "Президентът Румен Радев удостои Фондация \"Александър фон Хумболт\" с Почетен знак на Президента на Републиката на церемония по случай 25 години от основаването на Хумболтовия съюз в България.\"В България работят и се развиват талантливи, амбициозни и можещи учени, които имат своето място в европейския научен елит. Благодаря на всички утвърдени български учени-стипендианти, които създават школи и екипи, за да развиват потенциала на младите учени и връзките между България и Германия\", заяви президентът Радев на церемонията, която се състоя в Археологическия музей в София.Президентът отбеляза, че фондация \"Александър фон Хумболт\" е една от най-престижните фондации, с дълга история и голямо влияние върху световната наука и подчерта, че днес българските стипендианти на Фондацията наближават близо 400 души. \"Хилядите млади учени, подпомогнати от фондацията, работят по цял свят и са в научния елит на своите страни. За последните 50 години има 50 нобелови лауреати\", каза Румен Радев.Президентът допълни, че стипендиите на Фондация \"Александър фон Хумболт\" отдавна са се утвърдили като един от инструментите за насърчаване на изследователи от цял свят да надграждат, да се усъвършенстват и да реализират на практика високите си научни резултати. Държавният глава благодари на ръководството на Фондацията за помощта и възможностите, които са предоставяли и продължават да предоставят на българските учени и подчерта огромната роля на утвърдените изследователи, които предават своите знания, опит и мотивация на младите учени на България.\"Но има нещо дори по-важно от подкрепата за развитието на тези учени и научните изследвания и това е моделът, който те възприемат за ефективни научни изследвания, за организация на научната работа и просперитета на цялото общество\", заяви още в словото си президентът Румен Радев. В церемонията участваха посланикът на Федерална република Германия у нас Херберт Салбер, генералният секретар на фондация \"Александър фон Хумболт\" д-р Ено Ауфдерхайде, председателят на Българската академия на науките акад. Юлиан Ревалски и много учени, подкрепени от Фондацията.", "date": "2017.11.16", "title": "Президентът почете 25-та годишнина на Хумболтовия съюз у нас"}
{"url": "https://news.bg/int-politics/darvin-ili-dzhihad-nakade-otiva-turtsiya.html", "text": "Новата учебна година в Турция вече започна - първата по новата учебна програма, оформена съответствие с вижданията на управляващата \"Партия на справедливостта и развитието\" (ПСР) на президента Ердоган. В нея няма място за Дарвиновото учение, затова пък децата ще бъдат възпитавани в традициите на джихада, посочва Дойче веле.След изумлението, което това съобщение предизвика в турските светски среди, образователният министър Исмет Йълмаз побърза да уточни, че под  не трябвало да се разбира някаква религиозна война, а \"любов към родината\", съобщава \"Зюддойче Цайтунг\".И докато ресорният министър се опитва да омаловажи промените в учебния план, критиците смятат, че в случая става въпрос за нещо много повече от реформа на образователната политика - те предупреждават, че целта е да се промени ориентацията на държавата. Въпросът опира до това в какво ще бъдат възпитавани следващите поколения, коментира германското издание - в духа на светската турска държава, основана от Мустафа Кемал Ататюрк, или в този на сегашния турски президент Реджеп Ердоган, който иска да възпитава \"благочестиво поколение\".Арена на ожесточени сблъсъциОбразователната политика винаги е била арена на тежки културни сблъсъци - включително и преди ПСР да поеме властта в Турция. Така например след преврата от 1980 г. турските военни родиха концепцията за \"турско-ислямската синтеза\", разбирай: подривната сила на религията трябвало да бъде \"обуздана\" с помощта на националистически елементи. Часовете по религия тогава стават задължителни за всички, дори и за малцинството на алевитите, независимо че сунитският ислям им е много далечен. В същото време ислямисткото движение, от което по-късно произлезе и \"Партията на справедливостта и развитието\", се намираше в подем.Откакто обаче тя е на власт, битката за образованието се ожесточи, коментира \"Зюддойче Цайтунг\" и дава за пример дългогодишния спор за носене на забрадки в университетите и държавните училища. Промените в съдържанието на турските учебници започват от 2012 година, е установило проучване на Impact-se - израелска организация, която изследва учебни съдържания и учебни планове. \"Целта е турците да бъдат възпитавани като защитници на исляма\", посочват авторите на студията.Именно през 2012 година правителството на ПСР въведе системата, според която учениците могат да избират още след четвърти клас (а не както беше преди - след осми) дали да продължат образованието си в т.нар. имам-хатип-училища. Това са религиозни училища, които подготвят бъдещи имами.Провалилият се опит за преврат от миналото лято, както и последвалият референдум за промяна на конституцията на практика ускориха реформата на образователната система. След неуспешния преврат бяха уволнени хиляди турски преподаватели, а министерството на образованието представи новите учебни планове за първи, пети и девети класове. В тях учениците ще изучават много малко природни науки и предмети на изкуството, докато в същото време повече тежест получава религиозното обучение - за сметка на природните науки и кемализма. Децата ще бъдат възпитавани например в любов към Пророка, а един от новите предмети се нарича \"Война и джихад\".Възпитание в респект и послушаниеНовите учебници отделят също така много внимание на някои по-нови исторически събития - например опита за преврат от лятото на 2016 година, представен като героична победа на народа над заговорниците от движението на Гюлен, или протестите в парка Гези през 2013 година, които са представени като заговор на вътрешни и чужди сили.Друг проблем критиците виждат в това, че новите учебници представят жената в една много консервативна светлина: на много илюстрации могат да се видят жени, които се грижат за децата и домакинството, а текстове под тях внушават, че послушанието е религиозна добродетел. \"Учебниците по \"Религиозна култура\" представят мъжа като глава на семейството, комуто жената дължи подобаващ респект и послушание\", казва синдикалистката Айфер Коджак. По този начин момчетата се възпитават погрешно - внушава им се, че имат право да властват над жените, а момичетата се възпитават в дух на покорство и послушание, коментира \"Зюддойче Цайтунг\".", "date": "2017.11.16", "title": "Дарвин или „джихад” – накъде отива Турция?"}
{"url": "https://news.bg/bulgaria/obshtina-plovdiv-si-vrashta-rimskiya-forum-sreshtu-5-mln-lv.html", "text": "Община Пловдив ще даде 5 милиона лева, за да си върне терен в центъра на града, съобщи БНТ.На днешната сесия на общинските съветници избухна скандал заради терен от 5 декара, върху който се разполага източната част от Римския форум на Филипопол. Имотът в центъра на града, който беше продаден преди години за един милион и двеста хиляди лева, сега ще бъде откупен за близо 5 милиона лева.Теренът беше купен от частен инвеститор през 2003 г. Той е част от проекта за цялостна реконструкция на площад Централен, който ще има ключова роля през 2019 година, когато Пловдив ще бъде европейска столица на културата.С 34 гласа \"за\" общинските съветници решиха да откупят обратно терена. Сумата от над пет милиона ще бъде изплатена на частната фирма \"Младост Алфа\" ЕООД на няколко транша.\"Няма как да коригираме тази цена, защото продавачът отказва да го направи.Ние водихме седем месеца преговори. Минахме през двойно по-висока цена.\" - коментира Георги Колев, общински съветник от Земеделския съюз.\"Ние просто сме вкарани в ъгъла и няма какво да направим.\" - посочи Божидар Здравков, общински съветник от Реформаторския блок.От опозицията заявиха, че никой не може да принуди общината да плаща цена, която е неизгодна за хората и бюджета.Общинския съветник от \"Патриотичния фронт\" Камен Шишманов описа ситуацията като \"порок на продажба и порок на обратно откупуване на тази собственост\".\"Сега ние ще платим 5,163 млн. лв. през следващите две години. Откъде ще се вземат от бюджета, от капиталовата програми ли?\" - попита Иван Петков, общински съветник от БСП.Според кмета на Пловдив за бъдещото на града е от изключителна важност източният форум да е общинска територия.\"След 10, след 15 години дори цената няма да има чак такова значение, ако успеем ние да реализираме това, което може да се реализира. Тук говорим за един обект, който е на 100% проучен от археолозите.\" - заяви Иван Тотев.Продажбата на терена преди 14 години е станала по предложение на тогавашния кмет Иван Чомаков. Край археологическите разкопки на форума е трябвало да бъде изграден културно-информационен и търговски комплекс. Това така и не се случва.", "date": "2017.11.16", "title": "Община Пловдив си връща Римския форум срещу 5 млн. лв."}
{"url": "https://news.bg/world/nameriha-izcheznal-pateshestvenik-v-papua-nova-gvineya.html", "text": "Британският пътешественик Бенедикт Алън, който беше в неизвестност, е намерен жив и здрав близо до пистата на изоставено летище в Папуа-Нова Гвинея, предаде Би Би Си.Кореспондентът на Би Би Си Франк Гарднър съобщи, че Алън е помолил за помощ и се предприемат мерки той да бъде евакуиран. По думите на Гарднър, все още е рано да се твърди, че пътешественикът е в безопасност.Издирването на 57-годишния Алън, който търсеше в джунглата племето яйфо, започна, след като семейството му подаде сигнал, че е изчезнал.Той не се е свързвал с близките си и не се е завърнал у дома на 14 ноември, както е било планирано по-рано.Агентката на Алън потвърди, че тоя е бил открит на изоставено летище, на 32 километра от град Поргера, провинция Енга.Пътешественикът се е озовал в отдалечен район на Папуа-Нова Гвинея, който в момента е практически недостъпен, тъй като враждуващите местни племена са разрушили мостовете, които го свързват със света.Според кореспондента на Би Би Си, сега е важно Алън да бъде евакуиран преди да започнат нови сблъсъци.Той е извършил първото си пътешествие на 22-годишна възраст, в района на река Амазонка. Той е автор на няколко книги и документални филми за Би Би Си.На 11 октомври, на път за летище \"Хийтроу\", той написа в Twitter: \"Не се опитвайте да ме спасявате. Пътувам за Папуа-Нова Гвинея и знаете, че никога няма да можете да ме откриете там.\"", "date": "2017.11.16", "title": "Намериха изчезнал пътешественик в Папуа-Нова Гвинея"}
