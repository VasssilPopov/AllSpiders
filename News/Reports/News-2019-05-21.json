{"url": "https://news.bg/crime/prebiha-sluzhitel-na-sadebna-ohrana.html", "text": "Служител на \"Съдебна охрана\" е бил нападнат и пребит тази вечер в столичния квартал \"Надежда\", съобщи БНР.За инцидента към момента са задържани около 10 души, като се изяснява кои от тях са конкретните извършители.Пострадалият е откаран в болница без опасност за живота. Причините за побоя се изясняват.", "date": "2019.05.21", "title": "Пребиха служител на \"Съдебна охрана\""}
{"url": "https://news.bg/regions/zapochva-vodosnabdyavane-na-2-kardzhaliyski-sela.html", "text": "Започва водоснабдяване на кърджалийските села Кьосево и Тополчане, информира БНР.Проектът е на стойност 1,5 млн. лв. Очаква се водоснабдяването в населените места да приключи до края на годината.От общинската администрация поясняват, че проектът предвижда изграждане на изцяло нова вътрешна водопроводна мрежа в двете села и двете махали. Ще бъде изграден и резервоар.В Кьосево и Тополчане живеят над 140 човека. В момента за вода за питейни нужди се използват собствени водоизточници - кладенци.", "date": "2019.05.21", "title": "Започва водоснабдяване на 2 кърджалийски села"}
{"url": "https://news.bg/int-politics/sasht-vklyuchiha-v-sanktsiite-si-i-proizvoditelya-na-s-400.html", "text": "Държавният департамент на САЩ въведе санкции срещу две руски предприятия и учебен център, се казва в уведомление от бюрото за международна сигурност и неразпространение, съобщи РИА Новости.Ограниченията засягат Тулското конструкторско бюро за приборостроене, Учебния център на зенитните ракетни войски в Гатчин и московския завод \"Авангард\".По информация на РБК - санкциите са срещу производителите на \"Панцир-С\" и ракети С-400.Завод \"Авангард\" влиза в концерна \"Алмаз-Антей\", специализирано в проектиране и производство на комплекси за противовъздушна и противоракетна отбрана. Той е единственият производител на ракети за зенитно-ракетни системи С-300 и С-400, които руската армия продава.Санкциите забраняват закупуването на продукция от САЩ за тези предприятия и са в сила от 14 май.По информация на ТАСС Американската администрация е въвела санкции, инкриминирайки националното законодателство на САЩ за неразпространение на оръжия за масово унищожение (ОМУ) за Иран, КНДР и Сирия. От Държавния департамент са публикували официалните документи на американското правителство - т.нар. Федерален регистър.В черния списък фигурират редица китайски и сирийски юридически компании, а също и руски организации.Решението е утвърдил помощник държавния секретар на САЩ по въпросите на международната сигурност и неразпространението Кристофер Форд. Срокът на действие на санкциите е 2 години, те могат да бъдат съкратени или прекратени с решение на държавния секретар на САЩ Майк Помпео.", "date": "2019.05.21", "title": "САЩ включиха в санкциите си и производителя на С-400 "}
{"url": "https://news.bg/society/izvadiha-nad-50-karlezha-ot-dete-sled-razhodka-v-yuzhniya-park-v-sofiya.html", "text": "В Спешното отделение на Университетската болница \"Лозенец\" извадиха над 50 кърлежа от дете, съобщи \"Дарик\".По данни на д-р Димитър Шандурков пред БТА детето се е разхождало със своите родители в Южния парк в столицата.Друго дете пък е имало по тялото си 20-30 кърлежа.Специалистът разказва, че никога в практиката си не е имал подобни случаи.Кърлежите са изпратени за изследване в Националния център по заразни и паразитни болести.Съветите на лекарите към родителите са да бъдат особено внимателни, да ползват репеленти за децата си и да не им позволяват да се движат в близост до гъсти храсти и високи треви. Междувременно от Столичната община информират, че днес са извършени обработки срещу кърлежи на централните поляни на Южния парк. Дейностите продължават и в следващите дни.", "date": "2019.05.21", "title": "Извадиха над 50 кърлежа от дете след разходка в Южния парк в София"}
{"url": "https://news.bg/economics/toplivo-2-obzhalva-izbora-na-dostavchik-na-trabite-za-gazovata-vrazka-s-gartsiya.html", "text": "Фирмата \"Топливо - 2\" обжалва избора на доставчик на тръбите за българо-гръцката газова връзка, съобщи БНР.Тя е подала жалба в Комисията за защита на конкуренцията срещу проектната компания \"Ай Си Джи Би\", която трябва да построи интерконектора.Обжалването става само ден преди премиерите на България и Гърция Бойко Борисов и Алексис Ципрас да дадат началото на строителството на връзката. Припомняме, че на 24 април стана ясно, че гръцката компания между България и Гърция.Европейската комисия обяви, че ще", "date": "2019.05.21", "title": "\"Топливо -2\" обжалва избора на доставчик на тръбите за газовата връзка с Гърция"}
{"url": "https://news.bg/int-politics/sasht-vdigat-iztrebiteli-sreshtu-4-ruski-raketonosetsa-nad-arktika.html", "text": "Четири стратегически руски ракетоносеца Ту-95МС са прелетели над акваториите на Чукотско, Берингово и Охотско море, съобщиха от руското военно министерство.\"На отделни етапи от маршрута руските самолети бяха съпроводени от изтребители F-22 на военновъздушните сили на САЩ\", отбелязаха от руското ведомство.Продължителността на плановия полет е била повече от 12 часа.Руски военни самолети редовно летят над неутралните води на Арктика, Атлантическия океан, Черно море и Тихия океан, като често тези полети са с открито провокационен характер, въпреки че руските военни твърдят, че всички полети се извършвали в строго съответствие с международните правила и не нарушавали границите на други държави.", "date": "2019.05.21", "title": "САЩ вдигат изтребители срещу 4 руски ракетоносеца над Арктика"}
{"url": "https://news.bg/world/populistite-prodavat-evropeyskite-interesi-vyarva-liderat-na-hds.html", "text": "Популистите продават европейските интереси. Това предупреждение отправи лидерът на Християндемократическия съюз (ХДС) на Германия Анегрет Крамп-Каренбауер, цитирана от ДПА. и вицеканцлер Хайнц-Кристиан Щрахе, показва, че крайнодесните популисти в Европа егоистично преследват интересите си, подчерта Каренбауер на предизборно събитие в Хамбург.Тя разкритикува популисти като Марин льо Пен и лидерите на \"Алтернатива за Германия\".\"В крайна сметка винаги става въпрос за техните партийни интереси\", каза Каренбауер.Популистите са готови да \"продадат националните си интереси, европейските интереси\", предупреди тя и обвини популистките сили, че са готови \"да работят с всеки, дори с тези, които се опитват да дестабилизират Европа отвън\".", "date": "2019.05.21", "title": "Популистите продават европейските интереси, вярва лидерът на ХДС"}
{"url": "https://news.bg/society/otkriha-antichen-grob-do-sv-aleksandar-nevski.html", "text": "Археолози от Регионалния исторически музей в София попаднаха на античен зидан гроб в северната част на площад \"Св. Александър Невски\", съобщи \"Дневник\". Находката е определена като част от Източния некропол на Сердика. Археолозите са се натъкнали на нея пред 2 дни при т.нар. спасително археологическо проучване на площад \"Св. Александър Невски\".От музея поясняват, че в откритата сега зидана ниша липсва погребален инвентар.Погребалните процесии са се движели от центъра на града - Ларгото, по Виа Сакра (днешната ул. \"Московска\") към свещения хълм на града - сега пространството на площад \"Св. Александър Невски\", църквата Св. София\" до паметника на Апостола.В тази зона навсякъде под земята археолозите предполагат, че има гробници от II в. пр. Хр. до края на IV в.Обновяването на Зона 4 е в ход от юни 2018 г., когато Столичната община подписа договор с фирма \"ПСТ груп\" за реализация на проекта на архитектурно студио \"А.Д.А.\".Предвижда се ремонтът да приключи в началото на август, но одобреният проект тепърва ще се променя по нареждане на кмета Йорданка Фандъкова.", "date": "2019.05.21", "title": "Откриха античен гроб до \"Св. Александър Невски\""}
{"url": "https://news.bg/world/mey-predlaga-na-parlamenta-da-reshi-za-vtori-referendum-za-brekzit.html", "text": "Премиерът на Великобритания Тереза Мей съобщи, че ще предложи на депутатите в британския парламент да гласуват дали да се проведе втори референдум за Брекзит.Представяйки новия законопроект за Брекзит по време на очаквано обръщение Мей поясни, че проектозаконът за Брекзит ще включва изискване да се проведе гласуване дали да има втори референдум. Тя иначе сподели позицията си, че е против, но признава, че част от депутатите искат гласуване дали да се организира втори референдум.Това означава, по думите й, че ако депутатите искат втори референдум, те трябва да гласуват за законопроекта.Ако законодателите отхвърлят проектозакона, те ще гласуват за отхвърляне на Брекзит. Някои депутати мислят, че ще има Брекзит без сделка. Но парламентът ще направи всичко необходимо, за да го спре. На практика депутатите ще изберат втори референдум или предсрочни избори, обясни Мей.Ако прокарат законопроекта, ще бъде осъществен Брекзит, продължи тя. Според нея това споразумение полага основата за живота извън ЕС.Министър-председателят каза, че през следващите две седмици правителството ще се опита да убеди депутатите да подкрепят това споразумение. Утре тя ще се обърне към депутатите. Мей е готова за компромис, но законодателите също трябва да са готови да направят компромис.Тереза Мей разкри още, че правителството ще позволи на парламента да реши дали страната да остане в митнически съюз. Тя припомни, че лейбъристите искат митнически съюз, докато правителството предлага временно митническо споразумение. Лейбъристите и правителството не са съгласни, което означава, че парламентът трябва да реши, смята тя.Премиерът отбеляза, че ще постави парламента под юридическо задължение да търси алтернативни споразумения на предпазния механизъм до декември 2020 г. Също ще приеме мерки, за да попречи на бъдещото правителство да раздели Северна Ирландия от Великобритания. По думите й Брекзит се оказа \"по-труден от това, което очаквах\".Мей сподели, че законопроектът със споразумението за напускане на ЕС ще бъде публикуван скоро.\"Нова сделка за Брекзит\" в 10 точки:Всички тези ангажименти ще бъдат гарантирани със закон.", "date": "2019.05.21", "title": "Мей предлага на парламента да реши за втори референдум за Брекзит"}
{"url": "https://news.bg/disasters/poroi-v-germaniya-predizvikvat-navodneniya-ima-zhertvi.html", "text": "Поройни дъждове в Германия предизвикаха масови тежки наводнения, особено в южната част на страната, като засега се съобщава за един загинал човек, информира \"Асошиейтед прес\".Полицията в провинция Бавария уточни, че 44-годишен шофьор е загинал, след като е загубил контрол над автомобила си на мокър път в близост до град Аурах, като се е забил в крайпътни дървета.Допълва се, че покривът на болнично родилно отделение е рухнал в северния град Хелмщед, след като отводнител е бил блокиран.Най-малко три железопътни линии в Южна Германия са били прекъснати заради наводнението.Властите в няколко области се подготвят за преливането на реки и потоци, след като прогнозата е за още дъждове в сряда.", "date": "2019.05.21", "title": "Порои в Германия предизвикват наводнения, има жертви"}
{"url": "https://news.bg/crime/opitvat-se-da-vliyayat-na-sadiite-po-deloto-na-minyu-staykov-ubeden-e-advokatat-mu.html", "text": "Адвокатът на бизнесмена Миню Стайков Лъчезар Таков видя манипулация в изнесените от прокуратурата данни за на неговия клиент.Защитникът посочи, че чува информацията за откритите неща за първи път от медиите. \"Това очевидно представлява някакъв опит за манипулация, тъй като аз съм посещавал моя клиент. Той е на система - вливания на лекарства, така че няма как той да взима някакви лекарства, освен предписаните му от болницата\", категоричен бе Таков.Според него проверката на Стайков тече непрекъснато. \"Опитват се да представят клиента ми, че симулира заболяванията си\", каза той.По думите му обявената гладна стачка от Стайков представлява начин да бъде обърнато внимание върху несправедливостта на делото, което се води срещу него.Таков продължи - изнесените данни за намерени неща при Стайков били опит да се въздейства върху съдиите.Относно информацията, че Стайков е имал стек с безалкохолни напитки Таков попита иронично: \"Това ли е проблемът на българското общество - че някой пие вода?\"Проблемът на прокуратурата не бил какво е намерено при Миню Стайков, а самият Миню Стайков.Адвокатът недоумява и как прокуратурата в установила, че намерените храни и напитки са били на Стайков. Отново попита иронично: \"Негови отпечатъци ли са намерени?\"Той допълни, че няма никаква връзка с намерените напитки и \"крещящата несправедливост на неговото задържане\".Проверките на Стайков били абсолютно тенденциозни.Натиск се упражнявал и върху лекарите, които влизали при Стайков като при смъртник.Защитникът коментира и експертизата, която е направена на клиента му - била направена абсолютно през пръсти. \"Толкова нискокачествена експертиза аз просто не съм срещал\", отсече още Таков.Припомняме,  в шкафчето на Стайков били намерени лекарствата \"Синелан\", \"Прополки\", \"Хексоралетен Ен\", \"Нурофен\", \"Деприм Депресион\", \"Простамакс\", \"Валидол\" и препарат за инсектициди \"Айкън\". Те са били изеети, а някои от тях впоследствие върнати на Стайков.", "date": "2019.05.21", "title": "Опитват се да влияят на съдиите по делото на Миню Стайков, убеден е адвокатът му"}
{"url": "https://news.bg/regions/arhitekt-samouchastieto-na-sobstvenitsite-podobryava-programata-za-sanirane.html", "text": "Нивото на програмата за саниране на жилищни сгради ще се подобри при самоучастие на собствениците на апартаменти. Идеята на държавата да рестартира националната програма за саниране, но по различни правила, е \"момент на отрезвяване\". Това заяви пред БНР архитект Петър Киряков от регионалната колегия на Камарата на архитектите в Стара Загора.Според него самоучастието ще повиши изискванията към изпълнението.\"\", заяви архитектът от Стара Загора.Още в самото начало беше ясно на всички, че трябваше да има друг вариант на тази програма, да се приеме формула, приемлива за всички\", коментира той в предаването \"Нещо повече\".Националната програма за саниране на старите панелни жилища с пари от държавния бюджет беше критикувана като \"несправедлива\". Основната причина е, че се реализира по стандарти, отхвърлени вече от Европейския съюз - с евтини и некачествени материали. Другата причина - всички данъкоплатци плащат за ремонта на жилищата на минимален брой граждани.Въпреки това премиерът Бойко Борисов обеща да се потърси нов и справедлив начин за реализирането на проектите за подобряване на енергийната ефективност на многофамилните жилища.\"Ако трябва да бъде съвършено справедлива, то \", допълни арх. Киряков.Според него \"в известен степен нещата са политизирани, което е зле за този процес, затова трябва да се гледа експертно на програмата\".По-рано днес от Министерството на регионалното развитие и благоустройството обявиха, че за четирите години на Националната програма са санирани близо 2000 сгради за около 2 млрд. лева.Депутатът от БСП Манол Генов коментира, че в последната права преди евроизборите премиерът извадил като гълъбче от ръкава темата за безплатното саниране.", "date": "2019.05.21", "title": "Архитект: Самоучастието на собствениците подобрява програмата за саниране"}
{"url": "https://news.bg/regions/v-sofiya-dva-pati-sa-obrabotvani-parkove-i-gradinki-sreshtu-karlezhi.html", "text": "Два пъти са обработвани паркове и градинки срещу кърлежи, съобщиха от Столична община. Обработките стават при окосени тревни площи и сухо време поне едно денонощие. Столичната Регионална здравна инспекция контролира  използването на препаратите (биоциди). Те са одобрени от Министерство на здравеопазването.Обработени са тревите в Южния парк - 1, 2 част, Борисова градина, Градската градина, градина Докторски паметник, Северен парк и др.Направена е обработка срещу кърлежи и в зелените площи в районите Красно село, Възраждане, Оборище, Изгрев, Лозенец, Триадица, Илинден, Искър, Овча Купел, Люлин, Банкя, Панчарево, Кремиковци, Витоша, Връбница, Слатина и Подуяне.На територията на останалите райони е започнало извършване на обработки и дейността продължава при сухо време.. Наличието на влага и подходяща температура благоприятства развитието и размножаването на третираните организми..Обработките срещу кърлежи се правят рано сутрин до 10.00 часа, а срещу комари късно вечерта след 20.00 часа. Сигналите за общински терени се предават на фирмата изпълнител за допълнителни третирания.", "date": "2019.05.21", "title": "В София два пъти са обработвани паркове и градинки срещу кърлежи"}
{"url": "https://news.bg/world/iran-naredil-na-hizbula-da-atakuva-amerikantsi.html", "text": "Съединените щати са прихванали разговори между Иран и \"Хизбула\", съобщава Kan news, предаде \"Джерусалим пост\".Според информацията Ислямската република е наредила на ливанската групировка да атакува американци.Базираната в Обединените арабски емирства телевизия al-Hadath също разпространява информацията, но не разкрива източника.Междувременно президентът на Иран Хасан Рохани заяви, че САЩ няма да победят страната с икономически натиск.\"Иранската нация няма да бъде победена от САЩ. Белият дом не може да победи иранската нация\", обяви той по държавната телевизия.", "date": "2019.05.21", "title": "Иран наредил на „Хизбула” да атакува американци"}
{"url": "https://news.bg/world/zhena-rodi-shestznatsi-v-polsha.html", "text": "29-годишна полякиня роди шестзнаци, пишат световните информационни агенции.Жената е родила в понеделник. Смята се, че това е първият случай в страната, в който жена е родила 6 деца.Спрямо статистика една на 5 милиарда бременности води до раждането на шестзнаци.И майката и новородените са в добро здраве, информира АП.Четири от бебетата са момиченца, а две - момченца. Майката е родила със секцио в Университетската болница в Краков в южна Полша.Жената е родила в 29 седмица от бременността. Децата тежат между 890 града до 1.3 килограма.Новородените са поставени в инкубатори.По думите на началника на болничното заведение шестте бебета са били изненада за лекарите, защото те очаквали 5 деца. - всичките момичета.Тези бременности са изключително редки. През 2007 година 32-годишна  САЩ. Жената роди 3 момчета и 3 момиченца.Същата година пък - момче и шест момичета. Последният подобен случай беше през декември 1998 година, но тогава най-малкото седемзначе почина седмица след раждането.През 2009 година . Едното от тях почина по-късно.През 2010 година  - 4 момчета и 2 момичета.", "date": "2019.05.21", "title": "Жена роди шестзнаци в Полша"}
{"url": "https://news.bg/society/v-kfn-pristignali-6-zhalbi-ot-blizkite-na-zaginalite-kray-svoge.html", "text": "Към настоящия момент в Комисията за финансов надзор (КФН) са постъпили 6 жалби от близките на общо 7 от загиналите лица при пътния инцидент край Своге, информираха от надзорния орган.По отношение на две от жалбите спрямо застрахователното дружество \" ЗД Бул Инс\" АД са приложени принудителни административни мерки (ПАМ) да изплатят обезщетения по сключената от тях застраховка \"Злополука\" на пътниците в средствата за общински превоз.Минималната сума за изплащане по тази застраховка според Кодекса за застраховането е 50 000 лв. за всеки пътник.Изплащането на сумата от 10 лв. обезщетение за пътник в катастрофиралото превозно средство е противозаконно, защото законът изрично е предвидил минимална сума от 50 000 лв. за всеки пътник, информират от КФН.Проверката на КФН е установила, че при завеждане на претенциите на наследниците пред \"ЗД Бул Инс\" АД заедно с писменото искане са представени констативен протокол за пътно-транспортното произшествие (ПТП), препис - извлечение от акт за смърт; удостоверение за наследници; справка от Информационен център към Гаранционния фонд (ГФ) и удостоверение за банкова сметка.Относно документ, който да доказва, че пострадалите са били пътници, трябва да се посочи, че в констативния протокол за ПТП се съдържа подробен списък на пътниците в автобуса.В тази връзка документите, представени заедно със завеждане на претенциите, напълно установяват основанието за изплащане на застрахователното обезщетение.\"ЗД Бул Инс\" АД с писмо е поискало от Национална следствена служба (НСС) отговор на следните въпроси: дали е установено наличието на алкохол и упойващи вещества в кръвта на водача на автобуса, дали за автобуса има издаден лиценз - Удостоверение на пътно превозно средство за обществен превоз на пътници и дали са изпълнени изискванията за случаен превоз на пътници.Според КФН обаче поисканите от НСС документи нямат пряко отношение за установяване на основанието на претенциите, а биха имали значение единствено за възникването на правото на регрес на застрахователя. Биха могли да се изискват с цел забавяне.Ето защо, освен неморално, е и незаконно да се отказва изплащането на застрахователно обезщетение поради това, че НСС не е отговорила на запитването, а представените документи са установили основанието на претенциите, констатират от регулатора.Наложените от Комисията за финансов надзор на \"ЗД Бул Инс\" АД принудително административни мерки са обжалвани от застрахователното дружество пред административния съд, София Област, като застрахователят е поискал съдът да спре предварителното изпълнение на мерките.По останалите 4 жалби са открити производства за прилагане на принудително административни мерки, като предстои да бъдат издадени решения в рамките на следващата седмица.\"Комисията предприе и ще продължава да предприема необходимите мерки в рамките на законовите си правомощия, за да защити интересите на потребители на застрахователни услуги\", завършват от КФН.По-рано днес news.bg запозна читателите си с отвореното писмо, което семействата на загиналите при инцидента изпратиха до премиера Борисов, омбудсмана Манолова и председателя на КФН Бойко Атанасов. В него те обясняват, че застрахователната компания \"Бул Инс\" АД е изпратила на някои от близките на загиналите сумата от 10 лева вместо полагащите се по закон минимум 50 000 лева. Писмото може да прочетете .", "date": "2019.05.21", "title": "В КФН пристигнали 6 жалби от близките на загиналите край Своге"}
{"url": "https://news.bg/int-politics/rezhisyori-i-aktyori-v-kan-prizovaha-da-glasuvame.html", "text": "В Кан 500 личности от света на киното, сред които и известни български режисьори, подписаха манифест, в който подчертават важността на гласуването на европейските избори тази седмица.Днес на филмовия фестивал в Кан, европейски режисьори представиха манифест, в който се подчертава значението на гласуването на предстоящите европейски избори. Той е подписан от 500 личности от света на киното, сред които Селин Сиама, Вим Вендерс, Мигел Гомеш, Люк и Жан-Пиер Дарден, Валерия Голино, Жак Одиар, Сузане Биер, Павел Павликовски, Джули Бертучели, Коста-Гаврас, Жули Делпи, Стивън Фриърс и много други.Сред подписалите манифеста са известните лица на българското кино: режисьорите Зорница Попганчева, Стефан Командарев, Светослав Драганов, Константин Боянов, Петър Вълчанов, Петър Попзлатев и Илиян Метев.От 23 до 26 май нека да гласуваме!Инициативата за манифеста е на Гилдията на френските филмови режисьори (SRF), Селекция \"петнайсетте (филма) на режисьорите\" (Directors' Fortnight), Европейската филмова академия (EFA), Федерацията на европейските филмови режисьори (FERA) и Асоциацията на аудиовизуалните автори (SAA).\"Да, Европа не е идеална.Понякога я обвиняваме, напълно основателно, че ѝ липсват душа и емоции, че използва език, който малко от нас разбират.Упрекваме я, че не може да се справи с екологичните, социалните и политическите кризи, които я разтърсват днес, с трагедията на бежанците.И все пак, въпреки нейните слабости и недостатъци, виждаме също човечността и красотата ѝ. Опитваме да я обрисуваме чрез изящни изображения и език, който е по-достъпен за всички народи, които я съставляват.Нека не забравяме, че Европа се обедини в името на мира. От първоначалните 6 държави, днес тя сплотява 28 страни в уникален съюз, който вдъхновява цялото човечество.В основата на този съюз са отворените граници, свободното движение, обменът, братството, солидарността и ценностите, които понастоящем са обект на нападки от всички посоки, включително в самата Европа.Този Съюз ни обединява и чрез културата. В Европа, където иновациите и творчеството винаги са били водещи, културата е мечта, копнеж и истинска амбиция.Свободната и демократична Европа е също Европа на свободната мисъл и на свободата на изразяване. Наше задължение е да я защитаваме от екстремизъм и ретроградно мислене, които -отново плъзват като зараза.Длъжни сме да укрепваме и подобряваме това толкова крехко равновесие, като противостоим на онези, които искат да го разрушат чрез разединение, отхвърляне, бягство или изолация.На въпроса как да изградим желаната Европа - Европа, която обединява, която е отворена и предлага пространство на свобода и мир, трябва да отговорим чрез ангажираност и чрез борба на идеите, за да избегнем борбата на оръжията.Затова между 23 и 26 май ще гласуваме на Европейските избори. Залогът е нашето общо бъдеще, нашето бъдеще въобще.\"", "date": "2019.05.21", "title": "Режисьори и актьори в Кан призоваха да гласуваме"}
{"url": "https://news.bg/society/useteno-e-slabo-zemetresenie-v-kresnenskiya-razlom.html", "text": "Слабо земетресение е регистрирано в Кресненския разлом, съобщи Нова телевизия, позовавайки се на Националния институт по геофизика, геодезия и география към БАН.То е било със сила 2,2 по Рихтер и с епицентър в близост до симитлийското село Железница.Земният трус е бил с дълбочина 0 км.Припомняме, че това е третото земетресение за последните няколко дни. На 18 май беше усетено На следващия ден в Доспад беше регистрирано ", "date": "2019.05.21", "title": "Усетено е слабо земетресение в Кресненския разлом"}
{"url": "https://news.bg/society/otkrivat-natsionalen-tsentar-po-seizmichno-inzhenerstvo.html", "text": "Откриват Национален център по сеизмично инженерство.Новият научен център ще има за основна задача да работи за построяване на съвременен лабораторен комплекс, в който експериментално да бъдат проучвани конструкции, подложени на сеизмични въздействия.Пред БНР координаторът на центъра към Университета по архитектура, строителство и геодезия проф. Петър Павлов посочи, че страната ни има богат опит на аналитичните и числени изследвания в областта на сеизмичното инженерство. Въпреки това имало какво още да се желае в областта на експерименталните изследвания. Основната причина за това е липсата на лабораторен комплекс.Балканският полуостров е разположен в опасна сеизмична зона. Всички наши съседни страни - Северна Македония, Гърция, Турция, Румъния, сега и в Хърватия, имат модерни експериментални комплекси за високонаучни изследвания, обясни Павлов.По думите му работата на новия център по осигуряване на лаборатория за експерименти ще съпътства ежедневна работа в областта на стратегическите изследвания, научни, образователни и нормативни дейности.Има сгради, в които не бе извършено достатъчно качествено конструктивно саниране, преди да се извърши енергийното саниране, каза още професорът. Това обаче би оскъпило двойно проекта и при не особено отговорни сгради е намален процентът на това конструктивно саниране, като се е наблегнало на енергийното.", "date": "2019.05.21", "title": "Откриват Национален център по сеизмично инженерство"}
{"url": "https://news.bg/world/bezparichie-dovede-do-ostavkata-na-poslanika-na-venetsuela-v-italiya.html", "text": "Посланикът на Венецуела в Италия подаде оставка. Той обяви, че е невъзможно да продължи работата си заради финансовите затруднения на правителството на латиноамериканската държава, пише \"Гардиън\".В писмо до президента Николас Мадуро, публикувано в \"Туитър\", посланик Исаиас Родригес отбелязва, че уважава битката на Мадуро, но наложените от САЩ санкции означават, че не може да изпълнява задълженията си.Миналата седмица на пресконференция в Рим Родригес заяви, че заради санкциите срещу Каракас не може да плаща заплатите на служителите си и наема в Рим, чиито дълг е в размер на 9 милиона евро.Родригес поясни, че санкциите тежко се отразяват върху финансовия бюджет на посолството и повече не могат да покриват разходите на дипломатическата мисия в Италия. 77-годишният обясни, че иска да се отдаде да \"бъде дядо\".\"Напускам без омраза и без пари. Съпругата ми тъкмо продаде дрехите си от предишния си съпруг, за да оцелее от американското ембарго. Опитвам се да продам колата, която закупих, когато пристигнах в посолството и както знаете, аз нямам банкова сметка, защото грингосите ме санкционираха и италианските банки затвориха вратите си за мен\", обясни той неволите си.\"Искам президентът да знае, че аз съм с него и ще бъда на негова страна\", каза още Родригес, който пое поста през 2011 г.", "date": "2019.05.21", "title": "Безпаричие доведе до оставката на посланика на Венецуела в Италия "}
{"url": "https://news.bg/crime/katastrofa-mezhdu-dva-tira-zatvori-patya-vidin-sofiya.html", "text": "Катастрофа между два тира затвори главния път между Видин и София, в района на Враца, съобщи Нова телевизия.При инцидента няма жертви.Заради удара движението в района ще бъде временно реорганизирано. Шофьорите се пренасочват по обходен маршрут.", "date": "2019.05.21", "title": "Катастрофа между два тира затвори пътя Видин-София"}
{"url": "https://news.bg/int-politics/neizvestni-hvarlyat-chervena-boya-i-dimki-po-parlamenta-v-gartsiya.html", "text": "Вандали са хвърлили червена боя по сградата на парламента в Гърция, една от най-охраняваните сгради в центъра на Атина, преди да се разпръснат в близките улици, съобщава \"Ройтерс\".Атаката, която става няколко дни преди изборите за Европейски парламент, е продължила само няколко минути.Имало е няколко червени петна по фасадата на парламента, гледаща към пл. \"Синтагма\", докато извършителите, които са били пеша, са хвърлили и две димки, уточниха от местната полиция.Подобни нападения са често срещани в Атина, въпреки че са редки срещу парламента.По-рано този месец нападатели хвърлиха черна боя по стените, обграждащи резиденцията на американския посланик в Атина.Отговорност за нападението пое анархистична групировка, протестираща заради отказа на властите да пуснат от затвора мъж, осъден като наемен убиец за терористичната марксистка групировка \"17 ноември\". Най-оцапаната с кръв групировка в Гърция, тя е отговорна за серия убийства от края на 1970-те години до 2000 г.", "date": "2019.05.21", "title": "Неизвестни хвърлят червена боя и димки по парламента в Гърция"}
{"url": "https://news.bg/education/saytat-na-mon-pak-ne-udarzha-na-interesa-kam-maturite.html", "text": "Сайтът на Министерството на образованието и науката се срина. При опит да се влезе в неговата страница се появява грешка. Вероятната причина за това е интересът към изпитните варианти и ключът с верните отговори от днешната матура по БЕЛ, който трябва да бъде публикуван на сайта на МОН след 16 часа. Малко по-късно от Министерството съобщиха, че на днешния държавен зрелостен изпит по български език и литература са се явили 49 334 ученици. Анулираните писмени работи са били 11. Те положиха изпита под надзора на 10 500 квестори. За по-голяма сигурност от МОН осигуриха и видеонаблюдение във всички зали, в които се провеждат изпитите и се размножават изпитните материали.Вторият държавен зрелостен изпит по предмет по избор е на 23 май.", "date": "2019.05.21", "title": "Сайтът на МОН пак не удържа на интереса към матурите"}
{"url": "https://news.bg/int-politics/nato-prouchva-opita-na-ukrayna-v-borbata-sreshtu-ruskata-taktika-na-hibridna-voyna.html", "text": "НАТО проучва опита на Украйна в борбата срещу \"руската тактика на хибридна война\", за да я използва за обучение на военни специалисти в страните от алианса. Това се посочва в описание на програмата на НАТО, съобщава РТ.Също така е посочено, че обучението в областта на борбата с хибридните заплахи ще разшири възможностите на военните образователни институции в страните от НАТО и Украйна.Москва многократно заявява, че не води хибридна война срещу Киев.Инициативата на НАТО има за цел просто да демонстрира подкрепа за украинските въоръжени сили, твърдят експерти.Според тях обаче, Украйна разчита на по-съществена помощ, но не я получава.НАТО планира да разшири възможностите на военните университети на Алианса и Украйна по въпросите на обучението на специалисти в борбата срещу хибридните заплахи, посочва проектът на Научно-техническата организация на НАТО 2019-2020.\"Развитие и разширяване на потенциала на военните университети в НАТО и Украйна за обучение на военни специалисти за идентифициране на заплахи в хибридна война, както и за планиране и прилагане на мерки за реагиране\", се казва в описанието на дейностите по проекта.Според плановете на Научно-техническата организация на НАТО, резултатите от научните изследвания ще бъдат включени в програми за обучение на военни специалисти във висшите учебни заведения на въоръжените сили на Украйна.От 2016 г. една от основните задачи на НАТО и ЕС е борбата с хибридните заплахи.По-специално е създаден Европейски център за върхови научни постижения за борба с хибридните заплахи, разположен във Финландия.В дейностите на центъра могат да участват само държави, които са членки на Северноатлантическия съюз и Европейският съюз.През октомври 2018 г. Северноатлантическият съюз обяви създаването на група за защита срещу хибридни атаки.\"Направихме значителен напредък в създаването на нови групи за защита срещу хибридни заплахи, които ще предоставят техническа помощ на нашите страни-членки за подготовка и отблъскване на хибридни атаки\", коментира генералният секретар на НАТО Йенс Столтенберг.Трябва да се отбележи, че един от най-старите американски университети въведе и курс, наречен \"Руска хибридна война\".Според описанието, на учениците ще бъде разказано за \"тролове и ботове\" и \"информационни операции\".", "date": "2019.05.21", "title": "НАТО проучва опита на Украйна в борбата срещу \"руската тактика на хибридна война\""}
{"url": "https://news.bg/world/opasnost-ot-epidemii-sred-migrantite-v-bosna-i-hertsegovina.html", "text": "В района на Унско-санския кантон (в Босна и Херцеговина) има опасност от появата на болести, епидемии и инфекции сред мигрантите. Хигиенно-епидемиологичната обстановка става все по-опасна, съобщи сръбската агенция ТАНЮГ.Тревожна е ситуацията в приемните центрове на Бира и Мирал, където има около 3 000 мигранти.В Босна и Херцеговина представители на Гранична полиция, омбудсманът за защита на човешките права и на мисията на ОССЕ призоваха гранична полиция да укрепи оперативния си капацитет. Призовават да се увеличи числеността на полицаите.На среща в Сараево е обсъден проблемът с потенциалните нарушения на правата на човека. Обсъдено е състоянието на помещенията за задържане на мигранти в организационни единици и институционалния капацитет на Гранична полиция като цяло.", "date": "2019.05.21", "title": "Опасност от епидемии сред мигрантите в Босна и Херцеговина"}
{"url": "https://news.bg/int-politics/es-okonchatelno-zabrani-plastmasovite-izdeliya-za-ednokratna-upotreba.html", "text": "Европейкият съюз се бори със замърсяването с пластмасови отпадъци, като в тази връзка Европейският съвет днес прие директива, която въвежда нови ограничения за някои продукти от пластмаса за еднократна употреба.Директивата определя по-строги правила за онези продукти и опаковки, които се оказват сред десетте най-често замърсяващи европейските плажове артикули.Новите правила забраняват употребата на някои пластмасови изделия за еднократна употреба, за които съществуват алтернативи. Наред с това се въвеждат конкретни мерки, за да се намали използването на най-често изхвърляните пластмасови продукти.Съгласно новите правила до 2021 г. ще бъдат забранени пластмасовите чинии, прибори, сламки, дръжките на балони и клечките за уши.Страните членки се споразумяха да постигнат до 2029 г. целта от 90% за разделно събиране на пластмасови бутилки, както и целта за рециклирано съдържание на пластмасовите бутилки от най-малко 25% до 2025 г. и 30% до 2030 г.", "date": "2019.05.21", "title": "ЕС окончателно забрани пластмасовите изделия за еднократна употреба"}
{"url": "https://news.bg/world/oisr-targovskata-voyna-na-tramp-s-kitay-shte-navredi-na-ikonomikata-na-sasht.html", "text": "Президентът на САЩ Доналд Тръмп е предупреден от най-влиятелната западна икономическа организация, че допълнителна ескалация на търговската война с Китай ще нанесе значителна вреда върху американската икономика, както и върху останалия свят.Базираната в Париж Организация за икономическо сътрудничество и развитие (ОИСР) обяви, че засилването на спора между Вашингтон и Пекин вероятно ще доведе до спад на световния БВП с 0,7% до 2021-2022 г., пише \"Гардиън\".При такъв сценарий ударът върху световната икономика от по-високи мита може да бъде определен на почти 600 милиарда долара.В оценка на световната икономика ОИСР отбелязва, че икономическият импулс в световен мащаб отслабва. Пояснява се, че САЩ и Китай ще изгубят от по-високи мита. Организацията прогнозира световният растеж да отслабне до 3,2 на сто тази година от 3,5% през 2018 г. За 2020 г. прогнозите са леко покачване до 3,4 на сто.При най-лошия сценарий в търговския конфликт - ако бъдат наложени мита върху целия търговски обмен между САЩ и Китай и вследствие на това инвестициите спрат - БВП на САЩ ще се свие с повече от 0,8%, а на Китай с повече от 1,1 на сто.Търговският спор между двете най-големи икономики в света неочаквано ескалира по-рано този месец, след като  от 10 на с 25%. При друг сценарий ОИСР прогнозира потребителските цени в САЩ да се увеличат с 0,3% през следващата година вследствие на обявените от Тръмп мита по-рано този месец. Организацията също предупреждава, че БВП на двете държави може да се свие с между 0,2% и 0,3% средно до 2021-2022 г.", "date": "2019.05.21", "title": "ОИСР: Търговската война на Тръмп с Китай ще навреди на икономиката на САЩ"}
{"url": "https://news.bg/society/gradushka-udari-i-shkorpilovtsi.html", "text": "В района на Варна и Бургас падна градушка. В Шкорпиловци размерът на градовите зърна е била колкото орех, съобщи bTV.През следващите часове до полунощ, предимно в Източна България и планинските райони, се очаква все още да има условия за силни гръмотевични бури и градушки.По информация на БНР градушка с големината на лешник е унищожила и  насажденията в дворовете на жителите на село Юнец, община Долни чифлик, Варненска област.Кметът на населеното място, което има 30 жители - Стефан Кулев заявява, че ще се наложи хората да пренасаждат посевите си.Припомняме, че Вчера, 20 май, правителството одобри и  Целта е да бъде създадено държавно предприятие, което да извършва радиолокационно измерване на валежите и ще осигурява радарна метеорологична информация на други заинтересувани ведомства.", "date": "2019.05.21", "title": "Градушка удари и Шкорпиловци"}
{"url": "https://news.bg/crime/sled-5-yuni-reshavat-myarkata-na-minyu-staykov.html", "text": "След 5 юни решават мярката за неотклонение на алкохолния бос Миню Стайков. Състав на апелативния спецсъд насрочи делото за тогава, пише \"24 часа\".Причината за това е, че на днешното съдебно заседание се яви само едно вещо лице от общо четирима.След справка от кабинета на директора на \"Пирогов\" проф. Асен Балтов съдът обяви, че тримата отсъстващи лекари са ангажирани със спешни операции и изпити. Те трябваше да бъдат разпитвани като свидетели във връзка с нова съдебномедицинска експертиза за здравето на Стайков.Припомняме, преди дни от \"Пирогов\" публикуваха позиция, че техни лекари не са преглеждали сина на Миньо Стайков - Стайко Стайков.Адвокатът на Стайков - Лъчезар Траков държи на присъствието на всички вещи лица и не желае експертизата да бъде приемана, без разпит на всеки един от тях. Експертизата трябва да установи дали Стайков може да остане зад решетките въпреки болестите и въпреки  стачка.Припомняме, Миню Стайков е обвинен за ръководене и за участие в организирана престъпна група за производство на цигари без бандерол, данъчни престъпления, пране на пари и за злоупотреби с еврофондове.С допълнително обвинение той се сдоби в началото на май, когато стана ясно, че Специализираната прокуратура разследва  и Програмата за конверсия на лозята, като зам.-главният прокурор Иван Гешев определи разследването като \"разбиване на империята \"Карнобат\".След разпита си по разследването срещу Миню Стайков от 9 май в Спецпрокуратурата досегашният , като бивш шеф на ДФ \"Земеделие\", заяви, че е готов да подаде оставка.  и тя бе приета от премиера Борисов.", "date": "2019.05.21", "title": "След 5 юни решават мярката на Миню Стайков "}
{"url": "https://news.bg/society/nyama-da-se-otnemat-detsa-pri-falshivi-signali-uveryavat-ot-sotsialnoto-ministerstvo.html", "text": "Министерството на труда и социалната политика (МТСП) категорично опровергава твърденията в публичното пространство и социалните мрежи, че са приети законодателни промени, с които на социалните работници се дават нови правомощия за \"отнемане на деца след фалшиви сигнали\".Според министерството законодателството не дава нови правомощия на социалните, а подобрява възможностите за подкрепа на семействата.Промените в законодателството в областта на закрилата на децата са приети на 7 март и имат за цел да отразят премахването от 2021 г. на всички домове за деца като форма на грижа и да подобрят , тъй като тя не е отговорност само на социалните работници, пиша от МТСП в прессъобщение.В закона ясно са описани и остават непроменени действащите от много години разпоредби, които определят основанията за настаняване на детето извън семейството. Тези текстове не са разширявани.Настаняването на дете извън семейството както и досега може да стане единствено с решение на съда.Внушенията, че държавните органи \"ще отнемат деца при фалшиви сигнали\" били напълно неоснователни.От 2003 г. в Закона за закрила на детето е регламентирано, че \"лице, на което му стане известно, че дете се нуждае от закрила, е длъжно незабавно да уведоми дирекция \"Социално подпомагане\", Държавната агенция за закрила на детето и Министерството на вътрешните работи\". Същото задължение има и всяко лице, на което това е станало известно във връзка с упражняваната от него професия или дейност, дори и ако то е обвързано с професионална тайна.Според ведомството най-притеснително е разпространяването на неистини, които създават недоверие и страх към държавата, съседите, учителите, лекарите и други.Писмото на МТСП идва във връзка с готвения днес протест на родители, които се обявяват срещу прекалената намеса на НПО-та в държавата и в семейния живот.Според организаторите на протеста се въвежда отнемане на дете, инициирано от непроверен сигнал или инициирано от анонимен сигнал. Позволявал се и безнаказан тормоз на семейства с деца с неверни сигнали например от съседи.Домът на семействата оставал незащитен - според текстовете социалните работници можели да влизат в домовете без съдебна заповед и да правят обиск.", "date": "2019.05.21", "title": "Няма да се отнемат деца при фалшиви сигнали, уверяват от социалното министерство"}
{"url": "https://news.bg/world/pritiskat-pelosi-da-zapochne-protsedura-po-impiychmant-na-tramp.html", "text": "Председателят на Камарата на представителите на САЩ Нанси Пелоси е изправена пред растящ натиск да започне проучване за импийчмънт срещу президента на САЩ Доналд Тръмп, пише \"Вашингтон пост\", позовавайки се на множество източници, запознати със ситуацията.Според източниците най-малко петима членове на лидерския екип на Пелоси я притискат да позволи на Комисията по правосъдие към долната камера да започне проучването. Те смятат, че това ще помогне на разследващите да се сдобият с документите, блокирани от президента на САЩ. Но Пелоси отхвърля искането им, както и молбата на председателя на Комисията по правни въпроси Джери Надлър за започване на процедурата.По-рано председателят на Камарата на представителите заяви, че импийчмънтът не е единственият начин да се научи истината дали Тръмп е бил в сговор с Русия и дали е възпрепятствал правосъдието. По думите й фактите за подвеждане под отговорност на президента на САЩ могат да бъдат открити и извън процедурата по импийчмънт.Екипът на Пелоси е провел няколко срещи в понеделник вечерта. Четирима от членовете са от Комисията по правни въпроси, която има юрисдикцията да задейства такава процедура. Няколко часа по-късно Надлър се е срещнал с Пелоси и е повдигнал въпроса. Но шефът на долната камара е категоричен, че на този етап не трябва да се предприема тази процедура.", "date": "2019.05.21", "title": "Притискат Пелоси да започне процедура по импийчмънт на Тръмп"}
{"url": "https://news.bg/crime/obviniha-petima-zabolekari-i-it-za-iztochvane-na-120-hil-lv-ot-zdravnata-kasa.html", "text": "Софийска градска прокуратура обвини петима зъболекари - Л.Г., Т.М., Д.Б., А.В. и Х. Б., и един от техните помагачи - Г.М., за източване на над 120 хил. лв. от НЗОК, съобщават от държавното обвинение.Според разследването петимата зъболекари от София не са се познавали. Всички те обаче имали сключени договори с НЗОК и ползвали софтуерния продукт, разработен от Здравната каса за отчитане на дейността им- \"Хипократ\".Поради спецификата на програмния продукт зъболекарите ползвали услугите на Г.М., който регистрирал в програмата изготвените от тях амбулаторни листове.През 2015 г. служител при един от лекарите /Т.М/ започнал да му предоставя здравните книжки на различни непълнолетни лица от Ямбол. След това лично съдействал на този зъболекар да оформя амбулаторни листове, в които се отчитало извършване на прегледи и дентални манипулации на тези пациенти.Изготвените документи били с невярно съдържание, тъй като непълнолетните пациенти изобщо не били посещавали зъболекарския кабинет. В тях служителят подписвал родителите на децата.След това тези документи били предоставяни на компютърния специалист Г.М, който ги регистрирал в системата \"Хипократ\".Обемът на така регистрираните амбулаторни листове станал значителен и надминал лимитите, определени от Здравната каса, по инициатива на Г.М, останалите четирима зъболекари- Л.Г., Д.Б., А.В. и Х. Б. - негови клиенти, започнали да отчитат неистинските амбулаторни листове, като свои.Всички те били запознати с невярното съдържание на тези документи, тъй като нито един от непълнолетните пациенти не бил посещавал кабинети им, както и с обстоятелството, че документите не са подписани от законния представител на непълнолетните, каквото е изискването на закона.Самите документи били изготвени и подписани от служителя на доктор Т.М.В резултат на така представяните пред Здравната каса амбулаторни листове, петимата зъболекари получавали ежемесечно по банковите си сметки парични преводи от касата за отчетените дейности по дентална медицина.По този начин за период от септември 2015г. до юни 2018 г. А.В. получил над 23 390 лв.За периода август - декември 2015. доктор Т.М получил общо над 20 420 лв. Доктор Х.Б. пък от януари 2015 г. до юни 2018 г. получил над 44 540 лв. от септември 2015 г. до април 2018 г. доктор Л.Г. е получил неправомерно общо над 28, 290 лв.За периода от май 2017г. до юни 2018г. доктор Д.Б получил неправомерно общо над 7 000 лв.В резултат на престъпните дейности на петимата зъболекари и IT специалиста е нанесена загуба на Здравната каса в обща размер на 123 640 лв.Спрямо шестимата обвиняеми е определена \"парична гаранция\" в различни размери, които те в обжалват пред съда.Предстои бъде привлечен като обвиняем и вторият помагач в извършването на престъплението- лицето, изготвило неистинските амбулаторни листове.Ако бъдат признати за виновни по повдигнатите им обвинения, извършителите могат да получат наказания от 2 до 8 затвор.", "date": "2019.05.21", "title": "Обвиниха петима зъболекари и IT за източване на 120 хил. лв. от Здравната каса"}
{"url": "https://news.bg/int-politics/yunker-kam-avstriya-vinagi-me-slushayte-mnogo-vnimatelno.html", "text": "Председателят на Европейската комисия Жан-Клод Юнкер заяви, че нямал да дава съвет на Австрия как да се справи с видеоскандала, който свали правителството, а след това даде съвет така или иначе.Юнкер беше във Виена за годишната конференция на Европейската конфедерация на профсъюзите. Говорейки пред журналисти пред конферентната зала, той коментира, цитиран от \"Политико\": \"Не аз задействах тази правителствена криза и не дойдох във Виена, за да я оправям. Австрийците сами трябва да направят това. В неделя на изборите за Европейски парламент. Това е денят, който може да бъде използван, за да се обърне гръб на опасността отдясно.\"Той добави: \"Няма да коментирам тук как канцлерът (Себастиан) Курц се справя с тази криза. Не съм отговорен за коментиране на действията на националните правителства, въпреки че бих искал да го сторя... Никога не давам на ръководители на правителства публични съвети, но един съвет би бил винаги да ме слушат много внимателно.\"Юнкер отбелязал, че видеозаписът, който доведе до падане на правителството в Австрия, в който вицеканцлерът и лидер на крайнодясната Партия на свободата Хайнц-Кристиан Щрахе се опитва да търгува държавни поръчки срещу финансова подкрепа за партията си от жена, за която е смятал, че е богата племенница на руски олигарх, \"не е решаващ фактор\".По-важно, заяви той, е \"идеята, че една страна е поставена на сребърен поднос, така че другите да могат да си помагат помежду си\". Това, добави Юнкер, \"не отговаря на моите патриотични чувства\".В речта пред конференцията на синдикатите Юнкер не е споменал австрийската правителствена криза, като само е казал, че събитието е на \"точното място и в точното време\".Той също така е използвал случая, за да говори за Великобритания, като се заял с нея по начин, който не е за пръв път: \"Всеки разбира английски, но никой не разбира Англия.\"Юнкер също така заявил, че е \"доста тъжен\", че времето му в комисията изтича, но заяви, че е \"много доволен\", че се пенсионира.", "date": "2019.05.21", "title": "Юнкер към Австрия: Винаги ме слушайте много внимателно"}
{"url": "https://news.bg/society/masovi-proverki-za-trudovi-dogovori-zapochvat-v-kyustendilsko.html", "text": "Инспектори в Кюстендил започват активни проверки за трудови договори с началото на черешовата кампания. Това съобщи директорът на местната инспекция по труда Валентин Златински, цитиран от БНР.Той обясни, че е възможно и сключването на еднодневни трудови договори за 4-часов и 8-часов работен ден. Еднодневните трудови договори през миналата година за работа в черешовите масиви в Кюстендилско са били 2300, а общият им брой, предимно за селскостопанска заетост - 3154.Проверки за трудови договори започват и в туристическите обекти заради началото на летния сезон. Непълнолетните могат да бъдат наети на работа само с разрешението на Инспекцията по труда. През миналата година инспекторите са издали 64 разрешителни за работа на непълнолетни, две са били отказани.Към момента проверки се извършват в строителни фирми на територията на региона.Най-честите нарушения са свързани с необезопасени контури на технологични отвори и не носене на защитно работно облекло. Спрени са били и три строителни скелета.Спрени са нарушенията, отнасящи се до неизплащане и забавяне на трудови възнаграждения. Констатиран е само един случай на фирма за дограма в Кочериново.", "date": "2019.05.21", "title": "Масови проверки за трудови договори започват в Кюстендилско"}
{"url": "https://news.bg/politics/grazhdanite-na-es-ne-iskat-razpad-a-polititsite-da-reshat-brekzit.html", "text": "Макар и обединени в привързаността си към ЕС, европейските гласоподаватели са разделени в очакванията си за бъдещето на Съюза.Гражданите във Великобритания остават дълбоко разделени по въпроса за Брекзит.Мнозинството от анкетираните от двете страни на Ламанша, се единни в страховете си, че в Европа може да има \"ефект на доминото\" (ако Великобритания напусне, да я последват и други), съобщава \"Галъп интернешънъл\".58% от европейските граждани и 62% от британските смятат, че Брекзит е по-лош за ЕС, отколкото за Обединеното кралство.Но нито европейците, нито британците са абсолютно убедени, че Брекзит най-накрая ще се състои.39% от интервюираните в Европа смятат, че все пак Обединеното кралство ще остане (27% във Великобритания очакват отмяна на резултата на референдума от 2016 г., а 29% не са сигурни).Несигурността ще продължи да доминира в политиката на ЕС.В Източна Европа този възглед преобладава - 48% казват, че Обединеното кралство ще остане в Съюза, докато 37% смятат, че ще напусне.По-голямата част от гражданите от двете страни на Ламанша искат повече гъвкавост от ЕС в преговорите за Брекзит, така че да се постигне споразумение.Това предполага, че ако има несъгласие по текущата сделка, то не е между обикновените граждани, а между политическия елит.Повечето от британците са гласували за Брекзит, защото само част от тях се чувстват европейци (42%).Това разкрива голямата разлика с Европа, където 71% от гражданите на ЕС се приемат за европейци.Съмненията, породени сред поданиците на Обединеното кралство, са следствие на десетилетия на антиевропейска реторика, обхванала британската преса.Факторът идентичност е в сърцето на проблема.Само дни преди европейските избори, гласоподаватели от цяла Европа остават дълбоко разделени относно това дали тези избори ще доведат до промяна.Всеки втори (49%) очаква изборите да имат положително въздействие, докато 41% смятат, че изборите няма да доведат до промяна в ЕС.Положителни очаквания имат шест от десет сред онези, които се идентифицират като граждани на ЕС.Негативните очаквания доминират (65%) сред тези, които се чувстват по-отдалечени от ЕС.Мнозинството в първоначалния блок на ЕС (западните и северните държави-членки на ЕС) не очакват никаква положителна промяна след изборите за Европейски парламент. Южна Европа и новите страни-членки са по-оптимистично настроени по отношение на резултата.Левите в ЕС са разделени (48% оптимисти срещу 45% песимисти) в очакванията си за промяна, произтичаща от предстоящите избори.Крехко мнозинство от избирателите, заемащи по-центристки позиции (50% на 42%), са положително настроени.Ясно мнозинство сред десните избиратели (59% на 35%) очакват положително развитие.Това разделение е един от факторите за увеличаване на подкрепата на популистките партии в ЕС.", "date": "2019.05.21", "title": "Гражданите на ЕС не искат разпад, а политиците да решат Брекзит"}
{"url": "https://news.bg/crime/arestuvaha-11-nelegalni-migranti-kray-svilengrad.html", "text": "Арестуваха 11 чужденци и българин, който ги превозвал с кола на автомагистрала \"Марица\", край Свиленград, съобщиха от прокуратурата. Чужденците (10 афганистанци и 1 пакистанец) били без документи и преминали в България от Гърция през \"зелена\" граница в района на свиленградското село Мезек.Шофьорът, 36-годишен българин, е трябвало да ги превози до вътрешността на страната. Той е задържан за 72 часа с постановление на наблюдаващия прокурор.Предстои съдът да гледа мярка за неотклонение \"задържане под стража\" спрямо него.", "date": "2019.05.21", "title": "Арестуваха 11 нелегални мигранти край Свиленград"}
{"url": "https://news.bg/world/pekin-kam-sasht-ne-se-zabluzhdavayte-kitay-ne-blafira-i-e-sposoben-da-otvarne.html", "text": "Не се заблуждавайте. Китай не блъфира и е способен да отвърне. Това се предупреждава в коментар на китайската информационна агенция \"Синхуа\".Докато търговската война между САЩ и Китай ескалира, Вашингтон, който започна войната, ще получи тежък удар за унилатерализма и протекционизма, докато Пекин е добре въоръжен да отвърне, пише медията.Не се заблуждавайте, Китай не блъфира. Има много възможни варианти като се има предвид зависимостта на двете икономики. Никой не печели от търговска война, но Китай има гъвкава икономика и голям набор от политически инструменти, за да издържи на допълнителни удари в търговската война, докато САЩ скоро ще започнат да губят, предупреждава \"Синхуа\".Без съмнение Китай също ще пострада по време на борбата, но допълнителни едностранни протекционистки ходове от страна на САЩ само ще засилят морала и патриотизма на Китай за обединение като една страховита сила, която ще се противопостави на всички предизвикателства, както многократно е правено в историята на Китай, пише още в коментара.Отбелязва се, че САЩ затварят вратата си за китайски продукти и инвеститорите ще наранят замесените играчи, но ще помогне икономическият преход на Китай да превърне държавата в глобален новатор.Изправен пред агресивната протекционистка позиция на САЩ, Китай демонстрира пълна готовност да отвърне с реципрочни мита. Китай многократно повтаря, че ще отговори, ако САЩ продължат да действат по този начин, предупреждава \"Синхуа\".Триумфът ще е в ръцете на Китай, тъй като мултилатерализмът и свободната търговия са тенденция на времето и се радват на подкрепата на мнозинството в света, заключава медията.", "date": "2019.05.21", "title": "Пекин към САЩ: Не се заблуждавайте, Китай не блъфира и е способен да отвърне"}
{"url": "https://news.bg/crime/plevenchanin-se-nahvarli-na-politsai-zaradi-zabelezhka-za-silna-muzika.html", "text": "37-годишен мъж е задържан заради неподчинение на полицейски служители в Плевен.Около 3.20 часа на 20 май униформените се отзовали на сигнал за силна музика на адрес в града. Те извикали собственика, предупредили го с писмен протокол и след като общественият ред бил възстановен, продължили обхода на района.Десет минути по-късно обаче отново бил получен сигнал за силна музика от същия адрес. Полицаите влезли в къщата и в една от стаите заварили компания от петима мъже. Наредили на 37-годишния да излезе, за да му бъде съставен акт за административно нарушение. Той обаче категорично отказал и започнал да крещи и да обижда униформените.Докато служителите на реда опитвали да го задържат, мъжът скъсал ръкава на униформата на единия от тях. Наложило се полицаите да използват белезници и физическа сила.Агресивният мъж е задържан за 24 часа. По случая е разпоредена проверка.", "date": "2019.05.21", "title": "Плевенчанин се нахвърли на полицаи заради забележка за силна музика"}
{"url": "https://news.bg/int-politics/vaorazhena-grupirovka-ostavi-milioni-bez-voda-v-libiya.html", "text": "Водоснабдяването на либийската столица и околните градове е било прекъснато, след като въоръжена групировка е щурмувала контролна зала, оставяйки милиони хора без вода, докато летните температури започнаха да се покачват, съобщават световните информационни агенции.Въоръжените са пристигнали в неделя в контролната зала в Джафара, управлявана от консорциум, известен като проекта \"Голямата изкуствена река\", който транспортира вода чрез огромна подземна мрежа от тръби от Сахара до Триполи, град с повече от 2 млн. души, както и до други райони, намиращи се на брега на Средиземно море. Групировката принудила служителите да спират водопроводите, свързани с подземни кладенци.От групировката твърдят, че са привърженици на фелдмаршал Халифа Хафтар, лидер на Либийската национална армия. Силите на Хафтар доминират в източната и южната част на Либия и се опитват да завладеят столицата от подкрепяното от ООН правителство на националното съгласие.Връзката с Хафтар е спорна, като някои твърдят, че въоръжената групировка действа независимо и правителството в Триполи прави връзката, за да подкопае подкрепата за спорния генерал.Силите на Хафтар обсаждат Триполи от 4 април с мълчаливата подкрепа от страни като ОАЕ, Саудитска Арабия и Египет, но е общоприето, че плановете на армията на Хафтар за бърза победа и поражението на правителството са били осуетени.Агенцията, която контролира водния проект, първоначално създадена от бившия либийски диктатор Муамар Кадафи, настоя, че никога не е вземала страна в настоящия конфликт, но заяви, че доставките на вода никога не трябва да се използват за постигане на какъвто и да е интерес. \"Водата е дар Божи за всички и не бива да се използва за диктат и спазаряване при каквито и да било условия\", изтъкна агенцията.В резултат на нападението водата ще бъде отрязана до Триполи, но също така и до Гарян и някои други западни планински градове. Не е известно колко време ще е необходимо за възстановяване на доставките, но инцидентът подчертава уязвимостта на гражданството в Либия към продължителна война. Преди това агенцията предупреди, че е трудно да ремонтират течове заради сраженията. Либия периодично страда от прекъсвания на водата.Правителството в Триполи обвини въоръжената групировка в координация със силите на Хафтар, че се стремят да \"блокират водата към столицата, за да сломят духа на жителите ѝ\".По-късно стана ясно, че водоснабдяването на либийската столица и околните градове е било възстановено два дни след като беше прекъснато. ", "date": "2019.05.21", "title": "Въоръжена групировка остави милиони без вода в Либия"}
{"url": "https://news.bg/society/agentsiya-po-gorite-e-s-nov-shef.html", "text": "Агенцията по горите има нов изпълнителен директор,съобщиха от ИАГ. Това е инж. Мирослав Маринов, който доскоро управляваше Регионална дирекция по горите в Сливен.По предложение на министър Десислава Танева досегашният директор Мирослав Джупаров е отстранен от поста си.От ведомството не посочват аргументи за смяната на директора на горската агенция.Припомняме, че , след като смени на директорския стол Григор Гогов. Той подаде оставка след като на 13 септември председателят на партия \"Възраждане\" .Искането за оставка на Гогов бе заради конфликт на интереси - съпругата му е шеф във  срещу глиганите, уточниха от партия \"Възраждане\" тогава.На следващия ден  и той светкавично я подаде. До сега .Григор Гогов управлява Агенцията по горите малко повече от година.Новият директор Мирослав Маринов е магистър по горско стопанство и потомствен лесовъд.Започва работа през 2005 г. в Община Сливен - в отдел \"Екология, земеделие и гори\". Ръководил е Държавно горско стопанство (ДГС) - Стара река, ДГС - Твърдица, ДГС - Тича, както и Регионална дирекция по горите - Сливен.Припомняме, че министър Танева  Преди това бившият земеделски министър , а като мотив посочи, че не желае атаката срещу него да влияе на работата на правителството.", "date": "2019.05.21", "title": "Агенция по горите е с нов шеф"}
{"url": "https://news.bg/world/evroto-e-pod-zaplaha-predupredi-parizh.html", "text": "Еврото е \"под заплаха като никога преди\" не само заради риска от търговската война между Китай и САЩ, но и заради възхода на крайнодесни лидери в Европа, които биха били щастливи да видят края на европейската валута.Това предупреди финансовият министър на Франция Бруно льо Мер, цитиран от АФП.\"Нашата единна валута преди всичко сега е под заплаха политически, защото много европейски лидери не искат да скрият желанието си да видят изчезването на еврото\", подчерта той пред журналисти в Париж.Бруно льо Мер добави, че и други негови колеги смятат, че еврото е под заплаха.\"Никога не е било толкова заплашвано\", отбеляза министърът и поясни, че има риск от финансова криза.", "date": "2019.05.21", "title": "Еврото е под заплаха, предупреди Париж"}
{"url": "https://news.bg/int-politics/obviniha-poroshenko-v-darzhavna-izmyana.html", "text": "Бившият съветник на Виктор Янукович, юристът Андрей Портнов изпрати в Държавното бюро за разследване на Украйна твърдения за престъпленията на доскорошния президент на Украйна Петро Порошенко, съобщи ТАСС.\"Смятам го за замесен с държавна измяна, опит да обсеби държавната власт и превишение на властта и на служебните пълномощия\", написа Портнов в своя Telegram-канале.В твърденията, се казва, че престъпната дейност на Порошенко, при дадена заповед за прехвърляне на украинските военни на кораби през Керченския проток.\"Според плана на Порошенко и организираната група от хора, оглавявани от него,  и в резултат на съществуването на . В резултат на това въвеждането на военно положение трябва да гарантира отмяна и отлагане за неопределен период от \", предаде ТАСС.Припомняме, в неделя Портнов се върна в Украйна след петгодишно отсъствие и обяви плановете си да заведе дело за престъпленията на президента на Украйна Петро Порошенко и неговото обкръжение, по-специално бившият заместник-председател на президентската администрация.  и редица други длъжностни лица.Портнов е бил съветник на президента Виктор Янукович през 2011-2014 г. и по-късно е обвинен в присвояване на собственост.", "date": "2019.05.21", "title": "Обвиниха Порошенко в държавна измяна"}
{"url": "https://news.bg/society/nepravilnite-manevri-i-previshenata-skorost-sa-nay-chestite-prichini-za-ptp.html", "text": "Човешката грешка е един от основните фактори за пътните инциденти. Това заяви пред БГНЕС комисар Росен Рапчев от \"Пътна полиция\", след като беше представен годишен индекс за шофьорското поведение на пътя.Той посочи, че целта е шофьорите да станат съпричастни и да видят какви отговорности имат към пътя. Според него броят на катастрофите би намалял значително, ако се разчита не само на превантивния контрол, но и на отговорността на самите водачи, които дават пример с поведението си на останалите участници в движението.Когато всички водачи спазват правилата, а нарушителите са единици, контролът спрямо тези нарушители е значително по-лесен, коментира комисар Рапчев.Той съобщи, че според статистиката у нас има над 2,5 млн. активни участници в движението. Рапчев обаче изрази мнение, че цифрата всъщност е доста по-висока, тъй като България е транзитна държава.По негови думи е важно системата и инфраструктурата да бъде направена по такъв начин, че автомобилите да запазят живота на пътниците дори при възникване на грешка, каквато е най-честата причина за катастрофи.Комисар Рапчев посочи, че относно шофьорите на тежкотоварни автомобили и на автобуси най-честите фактори за предизвикване на ПТП са неправилните маневри, контролът над превозното средство и превишената и несъобразена скорост.Той напомни, че водачите трябва да се съобразяват с пътната маркировка и с останалите участници в движението. Думите му бяха с оглед на наближаващия летен сезон, който е предпоставка за увеличаване на пътните инциденти с уязвими участници в движението - пешеходци, велосипедисти и мотористи.", "date": "2019.05.21", "title": "Неправилните маневри и превишената скорост са най-честите причини за ПТП"}
{"url": "https://news.bg/world/napadatelyat-ot-kraystcharch-e-obvinen-v-terorizam.html", "text": "Мъжът, обвинен в убийството на 51 души в , е обвинен в тероризъм, съобщава полицията в Нова Зеландия, цитирана от БиБиСи.Брентън Тарант е обвинен в \"участие в терористичен акт\", той вече е обвинен в убийство и за опит за убийство след нападението на 15 март. След това той трябва да се яви в съда през юни. Това е първият случай на обвинен в тероризъм по този закон в Нова Зеландия.Полицията, която проведе срещи със семействата на жертвите и другите оцелели, за да ги информира за обвинението, преди да бъде обявено, заяви, че се е консултирала с правни експерти и прокурори, преди да вземе решение.Нападателят, който е държан в изолация в затвора в Оукланд в Пареморемо, последно се яви чрез видеовръзка в съда през април. Тогава съдията разпореди да се подложи на тестове за психично здраве.Задържаният все още не се е произнесъл по обвиненията.Той е обвинен, че е застрелял мъже, жени и деца, докато се молят в две от джамиите в Крайстчърч: джамията \"Ал Нур\" и ислямският център на \"Линуд\". По-рано съдия разпореди лицето на 28-годишния да не се показва.Две седмици след нападението  на служба и поклонение в чест на загиналите.След това, през април, депутатите в , за да се предотврати подобна бъдеща трагедия.В международен план, министър-председателят Джасинда Ардерн се бори и призовава правителства и технологичните компании да подобрят усилията си за .\"Призивът от Крайстчърч\" е в отговор на разпространеното онлайн видео от нападателя, който предаваше на живо атаката, гледана хиляди пъти.Призивът вече е подкрепен от Австралия, Германия, Индия и Швеция, както и технологични гиганти Facebook, Amazon, Google, Twitter и Microsoft.САЩ обаче отказват да участват.", "date": "2019.05.21", "title": "Нападателят от Крайстчърч е обвинен в тероризъм"}
{"url": "https://news.bg/society/blizki-na-zhertvite-ot-katastrofata-kray-svoge-pishat-na-borisov.html", "text": "\"Знаете ли, че живота на един човек струва 10 лева? Да, 10 лева! На толкова застрахователната компания \"Бул Инс\" АД оцени живота на нашите майки, бащи и деца!\"С тези думи семействата на хората, които загинаха при  миналата година, се обръщат към институциите в страната. Те изпратиха отворено писмо, адресирано до министър-председателя Бойко Борисов, до омбудсмана Мая Манолова, го председателят на КФН Бойко Атанасов.Писмото беше получено на редакционната поща на news.bg.Близките на загиналите пишат, че след представяне на всички необходими по закон документи за изплащане на застраховка \"Злополука на пътниците\" и след 8-месечно разтакаване, фирмата \"Бул Инс\" АД е превела по 10 лева на трима от наследниците на загиналите.\"Нещо повече, след като се обърнахме за съдействие към Комисията за финансов надзор (КФН), от там наложиха принудителна административна мярка (ПАМ) на въпросния застраховател с изрични указания да плати. Въпреки че законът налага незабавно плащане на обезщетения след наложен ПАМ, \"Бул Инс\" АД преведе по 10 лв., вместо законно установения размер\", се посочва в отвореното писмо.Близките на загиналите се обръщат лично към Борисов и му припомнят, че заради катастрофата оставка подадоха трима министри от кабинета, както и че беше сменено и ръководството на пътната агенция. Припомнят и за повдигнатите обвинения.\"Това е черно петно за цялата държава. Но най-много страдаме ние, които загубихме нашите родители и деца!\"Авторите на писмото недоумяват как да се чувстват достойни европейски граждани, когато в държавата се случват подобни неща. Те се чувстват унизени от поведението на застрахователната фирма. Не вярват, че има справедливост.\"Ако \"Бул Инс\" АД нямат финансовия ресурс да платят за смъртта на 20 души, то тогава ние си задаваме въпроса дали няма да се повтори случая със ЗК \"Олимпик\", но този път със стотици хиляди засегнати българи\", питат наследниците на загиналите в заключение.Припомняме, при инцидента заигнаха 20 души. Разследването на произшествието продължава. Към момента . Той е с .Заради , че при ремонтирането на пътя не е използван качествен асфалт, на 27 август следователи , която е сред основните изпълнители на ремонта на пътния участък край Своге.На 28 август властите започнаха   в Дупница, която е партньор на \"Трейс груп\".Катастрофа и  и обвинения в корупция - , съответно министри на вътрешните работи, на регионалното развитие и благоустройството и на транспорта.Ден преди инцидента от неправителствена организация бяха публикували становище, че тази пътна отсечка не е в добро състояние, въпреки .", "date": "2019.05.21", "title": "Близки на жертвите от катастрофата край Своге пишат на Борисов"}
{"url": "https://news.bg/int-economics/imperiyata-ot-restoranti-na-dzheymi-olivar-se-sriva.html", "text": "Империята от ресторанти на Джейми Оливър се срива, рискувайки 1000 работни места. KPMG са назначени и влизат в компанията и 23-те италиански магазина на Джейми, както и ресторантите Fifteen и Barbecoa, съобщава \"Гардиън\".\"Аз съм дълбоко натъжен от този резултат и бих искал да благодаря на всички служители и на нашите доставчици, които вложиха сърцата и душите си в този бизнес повече от десетилетие. Оценявам колко трудно е това за всички засегнати\", коментира Оливър.\"Бих искал да благодаря и на всички клиенти, които ни харесаха и подкрепиха през последното десетилетие и беше истинско удоволствие да ви обслужваме\", допълва той.Групата търси купувачи през последните месеци, след като Оливър реши да я продаде на фона на силната конкуренция, която включва вериги като Carluccio, Byron Burger и Gourmet Burger Kitchen.Одитът идва, след като продажбите на италианския ресторант \"Джейми\" потъна с близо 11% през миналата година до 101 млн. паунда, като бяха затворени 12 ресторанта и съкратени 600 служители.Веригата е спасена от фалит в последната минута с 13 милиона паунда от Оливър, част от почти 17 милиона паунда ново финансиране, предназначено да поддържа ресторантите на повърхността.Оливър получи своя голям пробив, когато гостуващ телевизионен екип го забелязва, докато той е работил в River Cafe в Хамърсмит през 1997 г., което води и до неговото собствено шоу The Naked Chef. Оттогава той изгради телевизионна, издателска и ресторантьорска империя, която има своите възходи и падения.През 2015 г. Оливър затвори последния клон на Recipease, неговата верига от кухненски магазини, последният от четирите му британски ресторанта Union Jacks си отиде по същия начин две години по-късно. През октомври 2017 г. неговото списание за храни \"Джейми\", престана да излиза след почти 10 години.Миналата година бизнес империята се срина до загуба от близо 20 млн. паунда. KPMG отказва да коментира.", "date": "2019.05.21", "title": "Империята от ресторанти на Джейми Оливър се срива"}
{"url": "https://news.bg/world/vot-na-nedoverie-sreshtu-pravitelstvoto-na-avstriya-v-ponedelnik.html", "text": "Канцлерът на Австрия Себастиан Курц ще бъде изправен пред вот на недоверие в парламента в понеделник след скандала, който събори коалицията с крайнодясната Австрийска партия на свободата.Това съобщи председателят на долната камара на парламента, цитиран от АФП.\"Парламентът ще проведе специално заседание на 27 май, понеделник\", обяви Волфганг Соботка пред журналисти.Соботка е от Австрийската народна партия на Курц.Austria Press Agency отбелязва, цитирана от АП, че опозиционни партии са поискали заседанието да се проведе в сряда, но Соботка отбеляза, че иска \"да даде място на кампанията за изборите за Европейски парламент\".Австрия избира депутати за европарламента в неделя.Опозиционната партия за вот на недоверие срещу Курц преди насрочените за септември парламентарни избори.Коалицията между Австрийската народна партия и Австрийската партия на свободата се, където на среща в Ибиса, Испания, жена е предложила на австрийския лидер на крайнодясната партия Хайнц-Кристиан Щрахе да даде пари на партията, а в замяна той щял да предложи доходоносни обществени поръчки. По-късно политикът заяви, че жената е рускоговорящ латвийски гражданин и добави, че целият разговор е бил капан. управлението на партията.Австрийският президент", "date": "2019.05.21", "title": "Вот на недоверие срещу правителството на Австрия в понеделник"}
{"url": "https://news.bg/politics/zhenite-i-mazhete-u-nas-poluchavat-razlichni-zaplati-za-edin-i-sasht-trud.html", "text": "Равното заплащане за един и същ труд все още не е реалност за работещите жени и мъже. Това е един от основните изводи в проекта на доклад за равнопоставеност на мъжете и жените в България за 2018 г., който е публикуван за обществено обсъждане.Разликата в заплащането на мъжете и жените е най-голяма в здравеопазването и социалните дейности - 28 %. .По данни на националната . За целия период от 2010 до 2017 година средното възнаграждение на мъжете е по-високо в интервал от 24 до 27 %.Част от причините са от стереотипи, които влияят в , а те по неписано правило са по-ниско платени - учители, продавачи и работници в текстилната промишленост, шивачки.Според авторите на документа  на жените.България за трета поредна година отчита тенденция за намаляване на въпросната разлика. По данни на Евростат тя намалява от 15,4 % през 2015-а на 13,6 % през 2017-а при средно за тази година 16 процента за ЕС.Според документа приет  е важна стъпка към видимата промяна.", "date": "2019.05.21", "title": "Жените и мъжете у нас получават различни заплати за един и същ труд"}
{"url": "https://news.bg/regions/stolichnata-obshtina-lovi-narushiteli-v-bus-lentite-s-40-kameri.html", "text": "Столичната община ще лови нарушители в бус лентите с 40 камери, съобщиха от По информация на зам.-шефа на \"Пътна полиция\" в София Любомир Костадинов те трябва да са готови до края на месеца.Досега контролът по бус лентите се осъществяваше само от катаджии, тъй като камерите за скорост не могат да се използват за подобни нарушения.Предвижда се новите устройства да снимат всички автомобили, а не само нарушителите. Снимките ще изпращат в КАТ, където ще се налагат глобите. По този начин ще има денонощен контрол.Камерите ще бъдат монтирани на всяка от седемте отсечки за автобуси в столицата.Те ще са на следните места: бул. \"Цариградско шосе\", бул. \"Сливница\" - от Сточна гара до бул. \"Петър Дертлиев\", бул. \"Данаил Николаев\", бул. \"Александър Малинов - от бул. \"Андрей Сахаров\" до \"Цариградско шосе\", бул. \"Евлоги и Христо Георгиеви\" - между \"Черни връх\" и \"Драган Цанков\", бул. \"България\" - между \"Гоце Делчев и \"Пейо Тодоров\" Има и една обособена зона на бул. \"Константин Величков\", между бул. \"Сливница\" и бул.\"Възкресение\".През 2018 г. за шофиране в бус лентите са глобени с 50 лв. общо 3133 души. За първите пет месеца на настоящата година пък в нарушение са хванати 1665 шофьори.", "date": "2019.05.21", "title": "Столичната община лови нарушители в бус лентите с 40 камери"}
{"url": "https://news.bg/int-politics/ministarat-na-energetikata-na-sasht-planira-sanktsii-za-severen-potok-2.html", "text": "Министърът на енергетиката на САЩ Рик Пери коментира, че газопровода \"Северен поток 2\", който ще транспортира природен газ от Русия до Европейския съюз, ще бъде подложен на санкции от Вашингтон. Пери е на официално посещение в Украйна, съобщава ТАСС, цитирайки \"Блумбърг\".Миналата седмица руският заместник-министър на енергетиката Анатолий Яновски заяви, че \", ако САЩ наложат санкции на компании, които понастоящем работят по него.\"Северен поток 2\" ще започне да функционира през следващата година, от руското пристанище Уст-Луга в Балтийско море до германското пристанище Грайфсвалд. Проектът се ръководи от \"Газпром\", като 50% от средствата идват от Uniper, BASF, Shell, OMV и EngieСАЩ силно се противопоставят на новия газопровод от Русия към Европа. Вашингтон многократно заплашва да наложи санкции на проекта и неговите европейски участници.САЩ заявиха, че самите те ще доставят втечнен газ в Европа.По-рано, , с който предлагат да се наложат санкции на редица европейски физически лица и компании, свързани с изграждането на газопровода.", "date": "2019.05.21", "title": "Министърът на енергетиката на САЩ планира санкции за \"Северен поток 2\""}
{"url": "https://news.bg/regions/katastrofa-mezhdu-kola-i-mikrobus-kray-berkovitsa-vze-zhertva.html", "text": "Жена загина при катастрофа между кола и микробус край Берковица, съобщават от Областната дирекция на МВР в Монтана.Пътният инцидент станал около 14,37 часа вчера.48-годишната жена от село Бързия шофирала с несъобразена скорост по мокрия път. Поради тази причина загубила контрол над автомобила, навлязла в лентата за насрещно движение и се блъснала в микробус, управляван от 45-годишен столичанин.Въпреки че жената била откарана незабавно в МБАЛ-Монтана, по-късно починала.Другият шофьор и неговият 58-годишен спътник също били транспортирани до МБАЛ-Монтана, където били прегледани. Водачът е с фрактура на 2 лумбални прешлена, а пътникът - с 4 счупени ребра, счупена дясна ключица и коремна контузия.Пострадалите са оставени за лечение в хирургичното отделение. Те са без опасност за живота.Взетата проба за алкохол на шофьора на микробуса е отрицателна.По случая е образувано досъдебно производство.", "date": "2019.05.21", "title": "Катастрофа между кола и микробус край Берковица взе жертва"}
{"url": "https://news.bg/world/prezidentat-na-indoneziya-dzhoko-vidodo-e-preizbran-vtori-mandat.html", "text": "Индонезийският президент Джоко Видодо е преизбран за втори мандат, показват официалните резултати, цитирани от АП.Избирателната комисия обяви официалните резултати, според които Видодо е получил подкрепата на 55% от избирателите на вота на 17 април, а опонентът му Прабово Субианто е подкрепен от 45,5%.Десетки хиляди полицаи и войници са мобилизирани в Джакарта, където се очакват протести на поддръжници на Прабово Субианто. Сградата, където се помещава Избирателната комисия в центъра на столицата Джакарта, е под засилена охрана.Видодо заяви, че той и заместникът му Маруф Амин \"ще бъдат президентът и вицепрезидентът на целия народ на Индонезия\".Прабово Субианто, който изгуби от Видодо през 2014 г. и неуспешно оспорва резултатите, обвинява властите в огромна изборна измама, но не представя доказателства.Представител на Субианто обяви, че ще оспорват резултатите в Конституционния съд.Полицията този месец е арестувала 31 ислямисти, които са планирали да поставят бомби на очаквани улични протести срещу изборните резултати.Избирателната комисия поясни, че Видодо печели в 21 от 34-те провинции и за него са гласували 85,6 милиона души, а за Субианто - 68,5 милиона души.", "date": "2019.05.21", "title": "Президентът на Индонезия Джоко Видодо е преизбран втори мандат"}
{"url": "https://news.bg/society/izplashtat-zaplatite-na-shivachkite-ot-italianskata-firma-v-dupnitsa.html", "text": "Около 150 шивачки от италианската фирма \"А. М. Шуус\" ЕООД в Дупница вече получават заплатите си за 2016 и 2017 г., информира БНР.По думите им заплатите им се изплащат от фонда за принудителни плащания.Работничките организираха серия от протести, като търсиха и съдействието и на омбудсмана Мая Манолова.Около година продължиха процедурите в Инспекцията по труда в София и в Кюстендил по начисляване конкретните сумите за получаване.Конкретната сума, която получава всяка от шивачките, е от 1500 до около 2000 лева. Някои от шивачките имат да взимат по три заплати за минал период, плюс обезщетения при съкращение, болнични, отпуски.До момента над 70 от работничките получили възнагражденията си по банкомат. По думите на Васил Ватрачки, участник в протестите, директорката на фонда е уверила, че до края на месеца заплатите и обезщетенията на всички ще бъдат изплатени.Припомняме, че на 31 май 2017 г. Окръжният съд в Кюстендел  за обувки \"Абонданца\" в Дупница. В началото на месец февруари 2017 г. шивачките от обувния цех .На 17 февруари омбудсманът Мая Манолова съдейства за подписването на споразумение, в което собственикът и управляващ италианската фирма \"Абонданца\" в град Дупница Луиджино Каприоти се задължи да изплати забавените заплати и обезщетения на четири транша като първият трябваше да бъде на 10 март. Това обаче не се случи, въпреки че срокът за изплащане на заплатите на служителите беше удължен няколко пъти.За това омбудсманът Сотир Цацаров, Националната агенция за приходите (НАП) и Националния осигурителен институт (НОИ) и инспекцията по труда.На 16 януари 2018 г. Главна инспекция по труда стартира проверка в предприятието. Проверката установила до момента, че предприятието е в престой от началото на годината. На управителката на дружеството е връчено предписание за изплащане на възнагражденията в кратки срокове.", "date": "2019.05.21", "title": "Изплащат заплатите на шивачките от италианската фирма в Дупница"}
{"url": "https://news.bg/int-politics/savetat-na-evropa-smamri-ungariya-za-migrantite-npo-tata-i-sadebnata-sistema.html", "text": "Комисарят по правата на човека на Съвета на Европа настоя, че Унгария трябва спешно да обърне внимание на нарушенията на правата на човека, като например задържането на търсещи убежище, а също така и относно сплашването на граждански организации, както и относно опасенията за независимостта на съдебната власт, съобщава \"Асошиейтед прес\".В доклад, публикуван днес, комисар Дуня Миятович, която посети Унгария през февруари, също така установила, че Унгария \"отстъпва в равенството между половете\", като има малко жени в политиката и Унгария все още не желае да ратифицира Истанбулската конвенция за борба и предотвратяване на насилието срещу жени.Според Миятович правителството на Унгария нарушава правата на хората и използва антиимигрантска реторика, която подхранва \"ксенофобските нагласи, страха и омразата\".\"Нарушенията на правата на човека в Унгария оказват отрицателно въздействие върху цялата система за защита и върховенството на закона\" и трябва \"да бъдат адресирани по спешност\".Комисарят, чийто доклад се основава на срещи с министри и организации на гражданското общество, отправи опустошителна критика към унгарската система за предоставяне на убежище, която доведе до \"практически системно отхвърляне на молби за убежище\". Изказвайки тревога от \"прекомерното използване на насилие\" от страна на полицията при недопускането на чужденци, тя разкритикува политиката на отказ на храна на тези, на които им е било отказано убежище.В обширен отговор на доклада унгарското правителство отхвърли критиките във всяка област, като каза например, че е \"абсолютно оправдано\" в поддържането на кризисни мерки, свързани с масовата имиграция, въпреки че към момента до Унгария не стигат почти никакви мигранти, защото има все още много мигранти в близките страни, включително Сърбия и Северна Македония.Търсещите убежище в Унгария сега живеят в две транзитни зони по границата като част от закон, който според ООН нарушава международните задължения на Унгария към бежанците. ", "date": "2019.05.21", "title": "Съветът на Европа смъмри Унгария за мигрантите, НПО-тата и съдебната система"}
{"url": "https://news.bg/crime/izpravyat-pred-sada-obvinyaemiya-za-ubiystvoto-na-taksidzhiya-v-razgrad.html", "text": "Обвиняемият за убийството на таксиметров шофьор в Разград се изправя пред съда.Срещу 22-годишният Сали П. е повдигнато обвинение за грабеж, придружен с убийството, на 63-годишния таксиметров шофьор Кр. И.Припомняме,  тази година на пътя Разград - село Дянково. Ден по-късно Подсъдимият току-що се бил върнал от Германия, където работел. След като проиграл заработените пари в чужбина на ротативки, той решил да ограби таксиджията. В автомобила Сали извадил нож и намушкал водача общо шест пъти в шията. След това успял да извлачи тялото в гориста местност в близост до таксито и  и мобилния телефон на шофьора.На местопроизшествието спряла кола, управлявана от жена. Тя решила, че е станал пътен инцидент.  тъй като помислила, че той е шофьорът на таксито. Така подсъдимият пристигнал в града, където бил засечен от камера в 21,38 часа.Откраднатите 20 лева Сали проиграл в казино, след което отишъл в приятелката си. В нейния дом разследващите намерили кървавите му чорапи. Шубата, с която бил облечен в нощта на убийството, с мобилния телефон в нея се опитал да изгори.Предстои делото да бъде насрочено за разглеждане в Разградския окръжен съд. Ако той бъде признат за виновен, го очаква наказание \"лишаване от свобода\" от 15 до 20 години, доживотен затвор или доживотен затвор без замяна.", "date": "2019.05.21", "title": "Изправят пред съда обвиняемия за убийството на таксиджия в Разград"}
{"url": "https://news.bg/world/naydzhal-farazh-partiya-brekzit-ne-priema-chuzhda-valuta.html", "text": "Британският евроскептик Найджъл Фараж твърди, че неговата Партия \"Брекзит\" не приема дарения в чужда валута, пише \"Гардиън\".Избирателната комисия на Великобритания ще посети офисите на партията, за да разследва финансирането й. Комисията обяви, че ще провери даренията за партията, след като Гордън Браун призова да се разследва финансирането на Партия \"Брекзит\".Браун подчерта, че има реални рискове пред демокрацията, ако партията е получила непроследими дарения чрез онлайн услугата PayPal или дарения в чужда валута. Политически подаръци под 500 британски лири не трябва да бъдат декларирани.Пред LBC Фараж коментира, че преглед показва, че политическото статукво е \"изгнило до основи\".\"Ние не получаваме чужда валута, край на този разговор\", обяви той.В доклад през миналата година Избирателната комисия препоръча да се засили контролът над даренията и заемите, за да се гарантира, че не се използва чужда валута на избори и референдуми на Острова.Фараж твърди, че Партия \"Брекзит\" предимно е финансирана от хора с дарения от по 25 лири, за да се регистрират като поддръжници.", "date": "2019.05.21", "title": "Найджъл Фараж: Партия „Брекзит” не приема чужда валута"}
{"url": "https://news.bg/regions/bivshi-rabotnitsi-ot-himko-chakat-zaplati-ot-17-godini.html", "text": "Бивши работници от  излязоха на протест пред Съдебната палата във Враца, предаде БНР.Недоволството им се дължи на факта, че те все още не са получили  въпреки съдебното решение за изплащането им и наличието на средства за целта.Съдия Снежана Наумова посочи, че , които имат да получават бившите работници, е потвърден от апелативния съд и се очаква решението да бъде върнато във врачанския съд и синдикът да предприеме действия по изплащането на дължимите средства.По нейни думи се очаква също дружеството да бъде заличено от регистъра като юридически субект.Общо 693 работници и бивши служители чакат заплати от \"Химко\", а обезщетенията възлизат на 1 318 532 лева. В списъка с кредиторите са също НЕК и \"Булгаргаз\".", "date": "2019.05.21", "title": "Бивши работници от \"Химко\" чакат заплати от 17 години"}
{"url": "https://news.bg/society/alarmiraha-za-4-mesechno-meche-v-izostavena-kashta-v-selo-kladnitsa.html", "text": "Четиримесечно мече е открито в частен двор на необитаема къща в село Кладница, съобщи bTV.Мечето се покатерило на оградата, след което се озовавало на близкия бор на височина около 15 метра.Местни жители са подали сигнал и служители на Югозападното държавно предприятие.През нощта обаче термокамерите за наблюдение заснемат как час и половина след полунощ животното слиза от дървото и поема към гората.Служители на ловното стопанство \"Витошко-Студена\" дежурят на място, за да проследят дали ще има повторно явяване на мечето.Специалисти коментират, че то не би могло да оцелее само, ако не успее да открие майка си.Мечките са част от екосистемата на Витоша, припомнят ловни специалисти. Броят на мечките в планината е над 15, като числеността им ежегодно се увеличава.", "date": "2019.05.21", "title": "Алармираха за 4-месечно мече в изоставена къща в село Кладница"}
{"url": "https://news.bg/crime/ohranyavat-prokurori-po-deloto-sreshtu-ochite.html", "text": "Неявил се подсъдим отложи делото срещу Димитър Желязков - Митьо Очите. Специализираният наказателен съд трябваше да проведе заседание по обвинението за ръководене на организирана престъпна група (ОПГ) за изнудване, принуда чрез заплахи, палежи и разпространение на наркотици. Групата действала от януари 2013 година до 2 август 2018 година на територията на Бургас, Ямбол, Несебър и Слънчев бряг.Подсъдимият Юмер Мехмед не е бил намерен на адреса, на който живее. Другите десет подсъдими по делото, както и ощетените юридически лица, се явиха в съдебната зала.Припомняме, в края на месец март Специализираният наказателен съд  на Димитър Желязков - Очите заради искане на защитата съдът да разпореди изготвянето на съдебно-медицинска експертиза, която да установи какво е здравословното състояние на обвиняемия. Молбата, постъпила на 22 март, и е била уважена от съда.Днес защитата поиска от съда да се провери дали прокурорският екип е под непрекъсната охрана, с аргумент получени сигнали, че са подготвяни действия за саморазправа с държавното обвинение.Затова адвокатите настояват да се представят документи, които да покажат дали Очите е подготвял каквито и да било действия срещу когото и да било от прокуратурата.Според адвокатите подобни твърдения за Желязков - че подготвял действия за саморазправа с прокуратурата - се правят единствено с цел внушения и във вреда на обвиняемия. Освен това нямало констатирани незаконни действия срещу съдии и прокурори по нито едно от делата срещу Очите до този момент.Съдът се разпореди Юмер Мехмед да бъде обявен за общодържавно издирване, както да бъде извършена пълна проверка относно неговото местонахождение.След като бъде намерен, магистратите ще изменят неговата мярка за неотклонение от \"парична гаранция\" в \"задържане под стража\".Съдът също така изисква справки за това дали е имало образувани наказателни производства срещу подсъдимите лица за отправени заплахи срещу държавното обвинение и дали последните са пострадали от такива дела.Няма основания за изискване на квалифицирана информация.\"Охрана дали има или няма - това са съвсем различни неща и излизаме извън предмета на делото\". Такъв коментар направи прокурор Евгения Станкова пред журналисти относно твърденията, че държавното обвинение е заплашвано от Димитър Желязков - Очите.По думите на прокурорката настоящето дело срещу Митьо Очите е едно от много дела, които са разглеждат от Специализираната прокуратура. Станкова отказа да коментира каквито и да било въпроси по темата.Според държавното обвинение дали има или няма охрана са класифицирана информация и призоваха медиите да се обърнат към ръководството на спецпрокуратурата.На въпрос как досега е бил откриван един от посъдимите - Юмер Мехмед, Станкова отбеляза, че са провеждани процесуално-следствени действия и досега не е имало досега проблем. Досега Мехмед е бил откриван на посочения от него адрес. Тя не може да каже дали за следващата насрочена дата от съда - 14 юни, подсъдимият може да бъде открит, както и дали някой или нещо може да го е уплашило, за да не се яви.Едновременно с това съдът реше Димитър Желязков - Очите да остане в ареста, тъй като може да се укрие, да напусне територията на страната, да извърши ново престъпление и да въздейства върху свидетелите.Решението на съда може да бъде обжалвано пред Апелативния специализиран наказателен съд.", "date": "2019.05.21", "title": "Охраняват прокурори по делото срещу Очите?"}
{"url": "https://news.bg/world/salvini-i-putin-iskat-da-unishtozhat-es-predupredi-gi-verhofstat.html", "text": "Ги Верхофстат, лидерът на либералите в Европейския парламент, предизвика Матео Салвини на дебат и го обвини в заговор с руския президент Владимир Путин за унищожаване на Европа, информира \"Политико\".Във видеопослание бившият премиер на Белгия директно се обърна към италианския вътрешен министър и лидер на крайнодясната партия \"Лига\".\"Предизвиквам те на дебат, тъй като хората имат пълното право да научат какви дяволски планове кроиш в ума си\", обяви Верхофстат няколко дни преди да започнат изборите за Европейски парламент.Либералът свърза Салвини с други еврокспетични фигури, включително и с Хайнц-Кристиан Щрахе, австрийският крайнодесен лидер, който . Верхофстат отбеляза, че такива лидери \"постоянно заговорничат и са платени от Путин, за да унищожат Европа\". Той припомни, че наскоро е провел дебат с италианския премиер Джузепе Конте в Европейския парламент. Но \"ние знаем, че вие сте реалният лидер на италианското правителство\", обърна се той към Салвини.\"Кажете ми къде искате да го направим, в Брюксел или в Италия. Ще бъда там\", закани се либералът.", "date": "2019.05.21", "title": "Салвини и Путин искат да унищожат ЕС, предупреди Ги Верхофстат"}
{"url": "https://news.bg/crime/dashteryata-na-mityo-ochite-ne-znae-i-ne-razbira-v-kakvo-e-obvinena.html", "text": "\"Не мога да разбера в какво съм обвинена. Нямам нито час, дата и място на извършване на престъплението, а само, че съм член на група\". Това заяви дъщерята на Димитър Желязков - Станислава Желязкова пред журналисти по повод повдигнатото й обвинение, че е част от организираната престъпна група на баща си.Преди това, тя е имала таксиметрова компания, която обаче продала, за да може да си гледа детето.Желязкова категорично отхвърли обвиненията, че е участвала в организираната престъпна група на Очите.\"Аз освен да съм му дъщеря, никаква друга функция не съм извършава\", защити се дъщерята на Митьо Очите.Желязкова обясни, че има адвокат, но и той не й е обяснил обвинението, просто защото не го е пишело. Как обаче членувала в организираната престъпна група не й станало ясно, защото не било упоменато.Тя също иска да знае дали държавното обвинение са били заплашвани по някакъв начин от баща й.", "date": "2019.05.21", "title": "Дъщерята на Митьо Очите не знае и не разбира в какво е обвинена"}
{"url": "https://news.bg/int-politics/rusiya-opitite-za-blokirane-na-severen-potok-2-sa-ataka-sreshtu-evropeyskiya-red.html", "text": "Опитите за блокиране на проекта за газопровод \"Северен поток 2\" са атака срещу основни елементи на европейския ред. Това съобщи във Виена заместник-външният министър на Русия Александър Грушко, цитиран от РТ.Той коментира, че е много жалко, защото всъщност се прави опит да се атакуват и европейската сигурност и стабилност.По-рано американският министър на енергетиката Рик Пери, който е на посещение в Киев коментира, че Вашингтон планира да наложи санкции срещу газопровода.В средата на май, , предвиждащ въвеждането на санкции срещу физически лица и фирми, участващи в проекта за газопровод.Водещ анализатор на Националния фонд за енергийна сигурност Игор Юшков в интервю за НСН коментира законопроекта на американските сенатори, \"това е продължение на една история, която е вече почти две години\".Според него е много странно, че американската страна се опитва да блокира самото строителство, макар че преди това признава, че е малко вероятно да може да направи нещо такова.\"Освен това е напълно възможно, ако бъде приет, това няма да се отрази на изпълнението на проекта за газопровода: той ще бъде завършен така или иначе\", обяснява Юшков.Председателят на комисията по енергетика на долната камара на руския парламент Павел Завални обясни по-рано относно законопроекта, че \"съдейки по изявленията на представители на изпълнителната власт и по тези инициативи, се създава впечатление за някаква истерия. Сякаш идва краят на света. Има нови пътища за доставка (независимо дали става дума за \"Турски поток\" или \"Северен поток - 2\"), което увеличава енергийната сигурност на Европа\", обяснява той.Според него американците смятат, че губят в тази конкурентна борба, следователно, както отбелязва депутатът, те правят допълнителни опити за санкциониране и натиска върху партньорите и участниците в строителството.\"При условията, които се оформят, доставянето на газ под формата на втечнен газ на европейския пазар от САЩ е нерентабилно, но за да бъде печелившо, е необходимо да се премахнат други доставчици, да се постави под съмнение доставките от Русия и да се забави строителството на \"Северен поток 2\", допълва Завални.Според него, политиката на САЩ е \"недалновидна\". \"Америка просто ще загуби съюзници. Престава да бъде пример за демокрация и свобода ... престава да бъде морален лидер\", коментира депутатът.", "date": "2019.05.21", "title": "Русия: Опитите за блокиране на \"Северен поток 2\" са атака срещу европейския ред"}
{"url": "https://news.bg/crime/telefon-i-kupishta-lekarstva-izzeli-ot-kiliite-na-mityo-ochite-i-minyu-staykov.html", "text": "Специализираната прокуратура сезира министъра на правосъдието Данаил Кирилов и главния прокурор Сотир Цацаров за резултатите от проверка на ГДНП в болницата към Софийския затвор.Претърсвания и лични обиски на лишени от свобода в спалните помещения на \"Вътрешно отделение\" на болницата към затвора в София са извършени на 17 май.В резултат на проверките са иззети множество забранени предмети, които не са били налични в документацията.В помещение \"Реанимация\", където са настанени Димитър Желязков и Миню Стайков, са намерени и иззети 59 броя CD, 1 карта за цифрова телевизия и 1 разтегателен колан.При извършения личен обиск на Желязков е намерен 1 мобилен телефон марка \"iPHONE\". Желязков лично извадил от колана на кръста си и го ударил в земята, с цел да го унищожи.Установено е, че в спалното помещение, в което са настанени Желязков и Стайков се държат голямо количество хранителни продукти - стекове с безалкохолни напитки, минерална вода, захарни изделия, колбаси, плодове, олио и други.Към момента на извършване на претърсването В помещението са намерени медикаменти и хранителни добавки, за които не са издавани медицински рецепти.В шкаф, ползван от Димитър Желязков, са намерени \"Конкор\", \"Селеногин\", препарат \"Сладки сънища\", \"Ексфордж\", \"Валсартан\", \"Терафлу\", \"Роватинекс\", \"Небилет\", \"Нурофен\", \"Хамацинк крем\", \"Авирон\", аминокиселини, \"Витабиотикс\", \"Простамол уно\", \"Валидол\", \"Алора\", \"Флуанксол\". За тях на името на Желязков няма издадени рецепти, поради което те са иззети с протокол от служители на НОС при затвора в София.На Желязков са върнати осем други медикамента, които по данни на медицинския персонал от СБАЛЛС при затвора са му били предписани.В шкафчето на Миню Стайков са намерени \"Синелан\", \"Прополки\", \"Хексоралетен Ен\", \"Нурофен\", \"Деприм Депресион\", \"Простамакс\", \"Валидол\", препарат за инсектициди \"Айкън\". Те са иззети с протокол от служители на НОС, тъй като за тях няма издадени рецепти. На Стайков са върнати пет от намерените лекарства, които са му били предписани.В спално помещение №1 са намерени и иззети 1 бр. USB кабел, 1 адаптор, 1 телевизор с дистанционно и с адаптор, 1 котлон. В спалня №2 е намерен и иззет 1 бр. USB кабел. В помещение №3 пък е намерен и иззет 1 бр. USB кабел.При личен обиск на лишения от свобода Румен Янакиев е намерен и иззет мобилен телефон \"SAMSUNG\" с поставена в него SIM карта. От спално помещение №4, в което е настанен лишеният от свобода Янко Ваташки, са иззети 1 мобилен телефон \"NOKIA\" със SIM карта, машинка за подстригване, зарядно за телефон, 3 вентилатора, 1 кафемелачка и 1 бр. слушалки.В спално помещение №5, където е настанен лишеният от свобода Пеньо Мангъров, са намерени и иззети мобилен телефон \"ALKATEL\" и зарядно за него, 2 броя USB кабел и 1 адаптор.Иззетите мобилни телефони дават възможност на задържаните да поддържат контакти с трети лица, което от своя страна създава опасност да се влияе на свидетели, както и на нормалния ход на събиране на доказателства по досъдебни производства.За извършената проверка е уведомен правосъдния министър Данаил Кирилов и главният прокурор Сотир Цацаров, които да предприемат съответните мерки за решаване на проблема.", "date": "2019.05.21", "title": "Телефон и купища лекарства иззели от килиите на Митьо Очите и Миню Стайков"}
{"url": "https://news.bg/society/pochti-1-3-ot-zhilishtata-u-nas-sa-neobitaemi.html", "text": "Значението на жилищния сектор е огромно като фактор за икономическото развитие и обновлението на населените места. Това заяви заместник-министърът на регионалното развитие и благоустройството инж. Валентин Йовев на откриването на Residential Forum 2019 в столицата.Той посочи, че сред приоритетите в работата на Министерството на регионалното развитие и благоустройството е разработването на стратегически нормативни документи за стимулиране на развитието на този сектор.Зам.-министърът цитира данни, според които в България има средно 550 жилища на 1000 души, като жилищата са много повече, отколкото домакинствата. Над 97% от собствеността е частна. Броят на необитаемите жилища обаче расте - те са над 31% от всички жилища в страната. Около 40% от домакинствата пък живеят в пренаселени домове.Според Йовев е необходима нова политика за осигуряване на достъпни жилища на всички слоеве от населението. По негови думи трябва да се разработят и мерки за създаване на нов социален жилищен фонд, който да допринесе за справяне с демографската криза и бедността по региони.Той съобщи, че се предвижда и подобряване на механизмите за  и създаването на стимули за подобряване на енергийната ефективност в жилищните сгради.Зам.-министърът напомни, че през март саи процедура за промени в Закона за управление на етажната собственост. Обсъжданите промени са свързани с регламентиране на задължение за качествена поддръжка на сградите и механизми за събиране на таксите за управление; на собствениците и ползвателите в сградите; засилване на функциите на професионалното управление на сгради, както и въвеждане на изисквания за професионалните домоуправители.Голяма част от апартаментите в страната са в сгради, които са на възраст над 30 години, каза още Йовев. По тази причина според него има нужда от масово обновяване на съществуващия жилищен фонд. Като стъпка в тази насока той очерта изпълнението на Националната  на правителството, която осигури 2 млрд. лв. за обновяване на жилища в цялата страна.Той информира, че към момента  а общият брой на жилищните здания, по които ще бъдат изпълнени мерки за енергийна ефективност, е 2022.", "date": "2019.05.21", "title": "Почти 1/3 от жилищата у нас са необитаеми"}
{"url": "https://news.bg/politics/boyko-borisov-otkazva-da-vleze-v-tona-na-ninova.html", "text": "Няма да им вляза в тона, нея я отстраниха когато беше зам.-министър. Това заяви премиерът Бойко Борисов в отговор на въпрос как ще коментира думите на лидера на БСП Корнелия Нинова за това че корупцията е овладяла страната.\"В никакъв случай не трябва да се оставят партиите в ръцете на червените олигарси. Този закон за субсидиите БСП го направи, не съм го направил аз\", каза Борисов пред журналисти в Добруджа, където присъства на откриването на нов завод за преработка на слънчоглед.Посещението в завода в село Карапелит бе предавано на живо в социалната мрежа Фейсбук. По-късно, отново на живо бе излъчвано и от автомобила, който премиерът шофираше самостоятелно, а кметът на Варна Иван Портних обясняваше за квартал \"Владиславово\". Един от коментарите до видеото бе: \"Дошли са хора, които не работят в завода, за да се снимат с премиера\".По време на разходката си из завода Борисов бе информиран от ръководството на фабриката, че всички преработватели (в Европа - б.р.) вече имат сериозен проблем със суровината. Част от проблема е споразумението на ЕС с Украйна (за свободна търговия). Украйна изнася за целия ЕС свободно, но си сложи експортни такси за суровините - може да продават готова продукция, но слънчогледа си не го продават, поясни ръководителят на завода.\"Навремето това не се е знаело\", каза в отговор премиерът, който е трети мандат на този пост. От разговора им стана ясно, че се очаква преразглеждане на договора с Украйна да я задължат да отпаднат тези експортни такси, за да има равен старт.\"Изнасят за целия ЕС, Китай чак кораби шрот, не стига слънчоглед - внасят, за съжаление - внасят и работници, обобщи ситуацията премиерът.По време на посещението си в рафинерията Борисов изтъкна, че все повече трябва да се вдигат доходите, заплатите, за да се връщат българските работници. Дуалното обучение се оказа продуктивно, освен за износ, работят и за българския пазар. Ние строим нови заводи, това е индустриализация на страната, каза Борисов в навечерието на второто десетилетие на 21-ви век - доста след индустриалната епоха.\"Хората са доволни, само трябва да ги задържим в региона - това е златна Добруджа\", каза Борисов и поясни, че 80% от износа на тоя завод е за ЕС, Китай и къде ли не. Понеже всеки ден откривам по един нов завод, да благодаря на работниците. Ако нямаше качеството на вашия труд и продукцията, която изкарвате, ще дойде инвеститора, ще направи една сграда и това ще е. Това че инвестира наново, е тук, е благодарение на вас\", каза Борисов и за пореден път се обърна към ръководството на завода: \"Колегата да вдига заплатите повече, понеже имаме план\".Той поиска българите да получават по-високи заплати, за да не имигрират и да се налага да внасяме работници от Украйна и Беларус.\"Лентите нема да ги правите от трикольорче, ще ги направите сини, червени, бембени, щото говорят по тая тема\", посъветва Борисов хората, които бяха подготвили тържественото откриване на новия завод.В рафинерията инженеринга е турски, а помпите и машините са основно немски и италиански. Там се преработват над 500 т дневно слънчоглед и от тази година вече и внасят слънчоглед. \"От 3-4 г. насам производствените мощности буквално се утроиха в България. Ежемесечно над 3 млн. литра експорт имаме само\", каза шефът на предприятието. Сектор маслопреработка не беше приоритетен, очакваме с новия програмен период да успеем да кандидатстваме и да има повече слънчоглед, допълни той.По време на визитата в завода присъстваха и министъра на финансите Владислав Горанов и вицепремиера Томислав Дончев.", "date": "2019.05.21", "title": "Бойко Борисов отказва да влезе в тона на Нинова"}
{"url": "https://news.bg/energy/malkite-vei-nedovolni-ot-dezhurniya-otgovor-na-petkova.html", "text": "\"Имате ли обвързаност с фирмите, към които не прилагате закона, а трябва?\" Този въпрос отправят малките ВЕИ-та към КЕВР и енергийния министър Теменужка Петкова в своя официална позиция до медиите.Те негодуват, че след искането им за спиране на задкулисието в енергетиката и за равнопоставеност на закона министър Петкова отново е изказала невярно по техни думи твърдение, а именно, че тези фирми са \"двойно подпомогнати\" и \"свръхсубсидирани\".Малките ВЕИ напомнят, че вчера са , че ще запалят една от фалиралите фотоволтаични централи, ако до края на седмицата КЕВР и Министерството на енергетиката не изпълнят исканията им.Вместо това обаче в Козлодуй  по техни думи, че държавата не толерира големите ВЕИ мощности и че въпросът бил решен още през 2015 г., като всички производители били поставени на равна основа с премахването на преференциалното финансиране, което оскъпявало електроенергията.В своята позиция малките ВЕИ-та питат енергийния министър защо, след като е прекратила свръхсубсидирането още преди 4 години, това не само че не е понижило цената на тока, но и дори я е увеличило заради завишаването на цената на такса \"задължения за обществото\".Според тях това се случва заради \"олигархични ВЕИ централи, които получават незаконно свръхсубсидиране и са двойно подпомогнати, но КЕВР и министър Петкова не прилагат закона към тях\".", "date": "2019.05.21", "title": "Малките ВЕИ недоволни от \"дежурния отговор\" на Петкова"}
{"url": "https://news.bg/int-politics/administratsiyata-na-tramp-zabavya-zabranata-na-huawei-s-90-dni.html", "text": "Администрацията на Тръмп издава лиценз, който ще позволи на американските компании да продължат да работят с Huawei за следващите три месеца в опит да ограничат последиците от експортните ограничения за китайския производител на телекомуникационно оборудване, съобщава \"Файненшъл таймс\".Лицензът ще даде възможност за продължаване на операциите за съществуващите потребители на мобилни телефони Huawei и за широколентови мрежи в САЩ, съобщи търговският секретар Уилбърс Рос.\"Временният генерален лиценз предоставя на операторите време да направят други договори и възможност за търговския департамента, да определят подходящите дългосрочни мерки за американците и чуждестранните телекомуникационни доставчици, които в момента разчитат на оборудването на Huawei за критични услуги\", допълва Рос.Основателят на Huawei, Рен Женфей коментира, че отлагането \"не означава много\" за компанията, тъй като тя вече се е подготвила за потенциалния черен списък, и предупреди, че САЩ подценяват Huawei.\"Няма да можем лесно и да изключим американските чипове ... но ако има недостиг на снабдяване, имаме резервен план\", коментира Рен в интервю за китайските държавни медии във вторник. \"Настоящата практика на американските политици подценява нашата сила.\"По-рано в понеделник Google заяви, че ще спре да предоставя на Huawei своя софтуер за Android, за да спази ограниченията за износ, наложени от Доналд Тръмп.Отлагането означава, че Google вече може да възобнови предоставянето на софтуера. Google и Huawei отказаха да коментират.Миналата седмица, когато се разпали търговското напрежение между САЩ и Китай, администрацията на  за износ. Това изисква от американските компании, които искат да продават на Huawei, да получат специален лиценз от правителството на САЩ под \"презумпция за отказ\", което означава, че позицията по подразбиране на Вашингтон ще бъде, че всяко заявление ще бъде отхвърлено.Освен че нанесе удар на Huawei в САЩ и по целия свят, ходът на САЩ доведе до разпродаване на акции на американски технологични компании, включително производители на чипове, които са големи доставчици на Huawei.Джон Нейфър, президент и главен изпълнителен директор на Асоциацията на полупроводниковата индустрия, който представлява близо 95% от американската индустрия за полупроводници, заяви: \"Надяваме се да работим с администрацията, за да разширим обхвата на лиценза, така че да постигнем целите на САЩ в областта на сигурността по начин, който не подкопава способността на индустрията и конкурентоспособността и в световен мащаб и осигурява икономическа сигурност\".В известие във федералния регистър на правителството на САЩ, бюрото на индустрията и сигурността на търговския отдел заявява, че разрешава \"ангажиране в сделки\" с Huawei и неговите филиали при определени условия.Те включват сделки, \"необходими за поддържане и поддръжка на съществуващи и в момента напълно работещи мрежи и оборудване, включително актуализации на софтуер и корекции\", както и тези договори \"необходими за предоставяне на услуги и поддръжка, включително актуализации на софтуер или поправки към съществуващи телефони на Huawei\".В своето изявление американският търговски отдел заяви, че след три месеца ще прецени дали да продължи удължаването на временния лиценз, но повтаря причините, поради които Huawei е поставен на черния списък за износ.\"Отделът заключи, че компанията е ангажирана с дейности, които противоречат на американската национална сигурност или на външнополитическите интереси, включително предоставяне на забранени финансови услуги на Иран и възпрепятстване на правосъдието във връзка с разследването на предполагаемите нарушения на американските санкции, наред с други незаконни дейности \", се казва в него.Ходът на Тръмп да удари Huawei с такива широкообхватни ограничения към американски компании попарва още повече надеждите, че САЩ и Китай могат да закърпят преговорите в търговската война.Тези разговори се провалиха по-рано този месец, след като Тръмп обвини китайските власти, че се отказват от ключовите аспекти на предложеното споразумение, особено от исканията на САЩ да кодифицира структурните реформи, включително защита на американската интелектуална собственост, в китайското право.След това САЩ пристъпиха към увеличаване на митата за китайския внос от 200 млрд. долара от 10% на 25% и заплашиха да наложат 25% върху още 300 млрд. долара китайски внос в края на юни, което драматично повиши залозите в търговската война.Министърът на финансите на САЩ Стивън Мнучин заяви миналата седмица, че са в ход планове за пътуване до Пекин, за да участват в по-нататъшни обсъждания с китайски служители.Очаква се Тръмп да се срещне с китайския президент Си Дзинпин на срещата на високо равнище на Г-20 в Япония следващия месец, която би могла да предложи възможности за ново решение.", "date": "2019.05.21", "title": "Администрацията на Тръмп забавя забраната на Huawei с 90 дни"}
{"url": "https://news.bg/politics/bsp-se-oplaka-ot-buhalkata-na-borisov.html", "text": "Един от най-големите проблеми в България е корупцията и кражбата с еврофондове. Това заяви пред Би Ти Ви лидерът на БСП Корнелия Нинова.Левите не готвят \", по думите й. Борисов управлява чрез всяване на страх, смята соцводачът. Не чета книги на КГБ, изтъкна Нинова за Властимащите се облагодетелстват, по мнението й. За пример тя даде  Това е моделът, който ние искаме да променим, заяви Корнелия Нинова. Тя иска нов закон за КПКОНПИ.Левите искат европейска прокуратура и промяна в българските институции. У хората има усещане за липса на справедливост, смята червеният водач.Корупцията при ГЕРБ е заложена в закон, захапа Нинова. Борбата с корупцията се превърна в заплаха за националната сигурност, недоволна е тя. Да защитаваш правата на хората, се превърна в държавен преврат, допълни още лидерът на БСП.Бойко Борисов се страхувал от президента, затова го Нинова е за Тя настоява тя да е 60% от средната заплата у нас, не както предлага Тимерманс.Левите искат преизчисляване на пенсиите. Според Нинова явно не сме си свършили работата, щом не сме в Шенген и Еврозоната. Тя прогнозира предсрочни избори. Кабинетът не можел така да издържи, по мнението й.Мафията удря жестоко, каза Елена Йончева. Прокуратурата трябва да каже кой е мафията, изтъкна тя. Социалистите са доволни, че  Йончева пита защо Бойко Борисов е против Кьовеши да е европейски главен прокурор. Не се интересуваме от , подчерта социалистката. Тя настоява главният прокурор да проучи офшорни сметки, които водели към Банкя и към братовчеди на лидера на ГЕРБ.. Вярваме, че истината един ден ще излезе наяве, сподели Йончева. Хората, подали сигнали срещу нея, щели да понесат отговорност. Срещу нея вадели бухалка.Социалистката подкрепя  Работещите бедни днес са работещи гладни, смята още Йончева. Това е геноцид срещу българския народ, убедена е тя. Социалистката иска общоевропейска армия. Елена Йончева вижда опасност да изпаднем от европейската сигурност.11 милиарда евро годишно, според нея, се грабели у нас. Този грабеж трябвало да спре.", "date": "2019.05.21", "title": "БСП се оплака от бухалката на Борисов"}
{"url": "https://news.bg/regions/romi-obsadiha-obshtina-burgas-zaradi-spryana-voda.html", "text": "Мирен протест на жители от ромския квартал \"Победа\" в Бургас се проведе тази сутрин пред Общината, съобщава Нова телевизия. На площада пред сградата се събраха около 150 души.Демонстрацията се организира от ромски семейства, останали без питейна вода заради неплатени сметки от 100 000 лева. Те настояват проблемът да бъде разрешен. Много от тях обаче не са присъединени легално към ВиК мрежата.Протестиращите поискаха среща с представители на Община Бургас и водоснабдителното дружество.Кметът Димитър Николов ги увери, че ще се потърси решение на проблема. Градоначалникът обаче обясни, че законността е за всички и не той определя действията на ВиК дружеството.\"Призовавам хората да се успокоят. Няма да допусна размирици и ескалация в центъра на града. Тези крайни призиви за насилие не ги възприемам. Правилата и законите в България важат за всички граждани. Като кмет съм длъжен да съблюдавам дали се спазват тези закони. Мога да им съдействам да си проверят партидите и кой каквото не е платил да си го изплати. След като това се случи, ще им съдействам да бъде възстановено водоподаването\", заяви той.", "date": "2019.05.21", "title": "Роми обсадиха община Бургас заради спряна вода"}
{"url": "https://news.bg/regions/grazhdani-vazmuteni-ot-speshni-meditsi-otkazali-pomosht-na-postradal.html", "text": "Граждани сигнализират за екип на Спешна помощ, отказал да помогне на пострадал в София, предаде bTV.Медиците били извикани заради мъж, който получил епилептичен припадък на улицата. 25 минути по-късно пристигнала линейка, но впоследствие се оказало, че тя е за друг случай.Един от свидетелите разказа, че падайки, припадналият мъж си ударил много лошо главата. Хората незабавно му оказали първа помощ и подали сигнал на 112, след което чакали почти половин час. Когато все пак на мястото пристигнала линейка, медицинският екип обяснил, че е за друг случай и не оказал помощ на пострадалия.Нямаше и една дума, с която да ни насочат дали правилно реагираме в ситуацията, възмущава се свидетелят.Наложило се гражданите да подадат втори сигнал на Спешния телефон. Те са категорични, че адресът е бил подаден коректно.", "date": "2019.05.21", "title": "Граждани възмутени от спешни медици, отказали помощ на пострадал"}
{"url": "https://news.bg/crime/predsedatelite-na-tskb-i-ssi-svidetelstvat-po-deloto-za-evn.html", "text": "С разпит на свидетели в Специализирания наказателен съд продължи делото срещу бившите министри Симеон Дянков, Трайчо Трайков и бизнесмена Иво Прокопиев.Дянков, Трайков и Прокопиев заедно с трима финансисти от компанията \"Булброкърс\" са подсъдими за В съдебната зала от осем призовани свидетели, шестима свидетели се явиха, а от съдебния процес отсъстваше само адвокат Даниела Доковска, което не се оказа пречка делото да продължи с разпит на свидетели.Сред явилите се свидетели бяха служителят по съответствие Доротея Пандова, директорът на Централна кооперативна банка (ЦКБ) Сава Стойнов и председателят на Управителния съвет на Съюза на стопанската инициатива (ССИ) Мирослав Найденов.По време и на днешното съдебно заседание двете страни по делото - прокуратурата и защитата, не пропуснаха да се нападнат за прекъсването на реда по задаване на въпроси, както и вкарването на квалифицирани елементи какво щели да кажат свидетелите.Припомняме, в края на месец януари 2019 г. Мотивите на магистратите бяха, че не са допуснати процесуални нарушения, с които отхвърлиха искането на защитата за спиране на съдебното и наказателно производство. По делото бяха разпитани , както и бивши ", "date": "2019.05.21", "title": "Председателите на ЦКБ и ССИ свидетелстват по делото за EVN"}
{"url": "https://news.bg/int-politics/merkel-inspektira-voyski-na-nato-v-germaniya.html", "text": "Гемрнаският канцлер Ангела Меркел инспектира войските на НАТО в Германия, тя посети 9-ата бронирана бригада на Бундесвера в Мюнстер, която тази година осигурява сухопътни сили за съвместната оперативна група за готовност на НАТО (VJTF), съобщава \"Дойче веле\".Голяма част от основния капацитет, който Бундесверът може да предложи, участва във впечатляващо координирано половинчасово представяне, което канцлерът гледа през бинокъла заедно с генерала Еберхард Зорн и генерал-лейтенант Йорг Волмер, началник на щаба на германската армия.Самото представяне включва и демонстрация на атака с множество бронирани превозни средства, с танкове, пресичащи пълни канали с вода, спасявания на хеликоптери и операции по зареждане с гориво по време на полет. Хеликоптери \"Тигър\", изтребители \"Торнадо\", бойни танкове \"Леопард\", както и амфибийни бронирани превозни средства, мотоциклетисти и камиони за изграждане на мостове.Самата Меркел пристигна на парада във военен полицейски автомобил \"Енок\", преди да позира за снимки с войници и тежко оборудване, тя също така и обядва с някои от войниците.Това е първото посещение на канцлера за седем години в Мюнстер, най-голямата германска военна база в страната и дом на повече от 5000 военнослужещи. В краткото изложение, Меркел коментира политическото значение на VJTF, което НАТО създаде през 2015 г. като пряк отговор на войната в Източна Украйна и потенциалната руска агресия на източните граници на съюза.От 2012 г. \"политическата задача разбира се напълно се промени. С това, което преживяхме (в Украйна), се появи нова ситуация, която направи защитата на собствената територия на съюза отново приоритет\", коментира тя.\"Възможностите, които поставяме на везните, са принос, така че другите да знаят, че сме сериозни в защитата на нашата територия. И затова се откриват възможностите за преговори. Това означава, че не е достатъчно да говорим за мир, трябва да докажем, че сме готови да защитим този мир\", допълни Меркел.\"Ние знаем, че създаването на VJTF дойде във връзка със събитията от 2014 г.\", коментира подполковник Майкъл Вагнер, командир на 93-и брониран батальон. \"Ето защо приемаме мисията особено сериозно. Знаем също така, че освен това трябва да създадем възпиращ ефект\".VJTF включва войници от девет европейски партньори от НАТО, включително Франция, Чехия, Литва и Латвия - последните имат особен интерес да се предпазят от това, което те виждат като все по-голяма руска заплаха. Норвежки, холандски и белгийски офицери също бяха на разположение за демонсрацията, а Норвегия миналата година бе домакин на най-големите военни учения на НАТО в нейната история.Но бригадата все още трябва да бъде подновена за предизвикателствата на дигиталната ера. Войниците заявяват, че през следващите няколко години се планира сериозна реновация и ремонт, GPS проследяване на войници с устройства по време на операции, както и очаквано подобрение на цифровата комуникация между различните международни сили.\"Нещата достигат до войниците и наистина е добре за моите войници, когато видят, че нещо се случва\", допълва Вагнер, който иска да подчертае постигнатия напредък, въпреки информацията за недостиг на оборудване в Бундесвера.Посещението на канцлера е \"голяма чест за нас и отразява статута, който VJTF означава за нея\", допълва Вагнер.Учението се разглежда и като възможност да се покаже на канцлера колко важен е практическият ангажимент на Германия към НАТО, като изявлението на военните за пресата коментира, че задълженията на VJTF \"изискват постоянно наличен материал\".Бундесверът многократно призовава за повече финансови ресурси, най-скоро миналия петък, когато говорител на министерството на отбраната заяви, че германската армия \"е сила, която от много години трябваше да се справя с намаляващите бюджети и намаляващите структури\".Тези призиви са подкрепени от натиска на съюзниците от НАТО, особено САЩ, за постигане на целта на алианса в областта на бюджета за отбрана от 2% от БВП.Германският отбранителен бюджет за 2019 г. е 43,2 млрд. евро, което е с около 5 млрд. евро повече от миналата година, а Меркел не пропусна възможността да подчертае \"значителното увеличение\" във военното финансиране. Но все още е малко под целта от 2%, въпреки че финансовото участие на Германия в НАТО се осъществява и от бюджетите на други министерства, например когато чуждестранни войници от НАТО се настаняват на германска земя.Меркел също така споменава важността на бригадата за НАТО. \"За нас е политически ясно, че е хубаво, когато можем да изпълним задълженията към нашия съюз с тази бригада\", коментира Меркел пред войниците.", "date": "2019.05.21", "title": "Меркел инспектира войски на НАТО в Германия"}
{"url": "https://news.bg/crime/razpitvat-svideteli-po-deloto-sudzhukgeyt.html", "text": "С разпит на свидетели продължи делото срещу бившия депутат от ГЕРБ Живко Мартинов. Той е подсъдим по делото \"Суджукгейт\".Припомняме, на 11 януари Специализираната прокуратура му повдигна  Тогава той беше призован за предявяване на прецизното обвинение, но не се яви поради здравословни причини. Бившият депутат е подсъдим за това, че в периода от януари 2012 г. до януари 2013 г. в Добрич при условията на продължавано престъпление принудил чрез заплахи търговеца Антон Проданов да му предостави общо 4 тона суджук, 30 кг филе \"Елена\" и 30 кг телешка пастърма. С това Мартинов причинил на Проданов значителни имуществени вреди в общ размер на 36 168, 20 лева.За подобно престъпление законът предвижда наказание \"лишаване от свобода\" от 5 до 15 години, глоба от 5 000 до 10 000 лева и конфискация до една втора от имуществото на извършителя.Припомняме, през 2012-2013 г. подсъдимият Мартинов бил Общински представител на политическа партия ГЕРБ за Добрич и се ползвал с голямо влияние в града. През януари 2012 г. той се срещнал с местния бизнесмен Антон Проданов, който развивал частна търговска дейност в сферата на производството и търговията с месо и месни продукти.Мартинов директно поискал от него да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър председателя Бойко Борисов и на други \"високи хора\" от ГЕРБ.", "date": "2019.05.21", "title": "Разпитват свидетели по делото \"Суджукгейт\""}
{"url": "https://news.bg/regions/zadimyavane-v-stolichen-tramvay.html", "text": "Трамвай, движещ се по линия 10, беше обхванат от облаци дим на столичната улица \"Граф Игнатиев\", близо до кръстовището с бул. \"Васил Левски\", съобщи БНР.От столичното дружество \"Елетротранспорт\" обясняват, че заради неизправност в накладка от превозното средство е излизал дим. До пожар не се е стигнало.Няма пострадали пътници. Трамваят е изтеглен до депо, където ще бъде ремонтиран.", "date": "2019.05.21", "title": "Задимяване в столичен трамвай"}
{"url": "https://news.bg/crime/vas-otmeni-ekootsenka-na-neno-dimov-za-obshtiya-ustroystven-plan-na-primorsko.html", "text": "Тричленен състав на Върховния административен съд отмени Становище по екологична оценка на министъра на околната среда и водите, с което е съгласуван Проект на Изменение на Общия устройствен план на община Приморско.Делото беше образувано по жалби на Фондация \"Българска Фондация Биоразнообразие\" и на \"Перла Г\" АД.Магистратите връщат преписката на министъра за ново произнасяне при спазване на дадените указания по тълкуване и прилагане на закона.Според тях са допуснати пропуски и непълноти в Становището, Доклада за екологична оценка и Доклада за оценка на съвместимостта при изследване на характеристиките на околната среда за територии, които ще бъдат засегнати от измененията в Общия устройствен план.Според съда не са взети предвид всички съществуващи екологични проблеми, свързани с проекта, включително тези, които се отнасят до се райони с особено екологично значение. По отношение на някои местообитания не са преценени вероятните значителни въздействия върху биологичното разнообразие, фауната и флората, посочват съдиите.По тази причина те не могат да приемат, че смекчаващите мерки, които са предвидени за предотвратяване на неблагоприятните последствия от осъществяването на плана, ще компенсират негативните въздействия за опазване на околната среда.Решението на ВАС може да се обжалва в 14-дневен срок.", "date": "2019.05.21", "title": "ВАС отмени екооценка на Нено Димов за общия устройствен план на Приморско"}
{"url": "https://news.bg/crime/potroshiha-kolata-na-bivshiya-kmet-na-sozopol-panayot-reyzi.html", "text": "Неизвестни счупиха предното дясно стъкло на колата, която се ползва от бившия кмета на Созопол Панайот Рейзи. Колата е била паркирана по пътя от къмпинг \"Златна рибка\" близо до входа на Созопол.По думите на Рейзи няма нищо откраднато от автомобила. Предстои да се видят записите от камерите за видеонаблюдение, които се намират близо до мястото на инцидента.Към момента от полицията отказват коментар.Припомняме, че на 16 април Апелативният специализиран съд от длъжност кмета на Созопол Панайот Рейзи и главният счетоводител на общината Златка Мусева. Двамата са обвиняеми от март месец за присвояване на средства в особено големи размери. Според съда те не са спазвали договори по ремонтни дейности на територията на община Созопол.След това Панайот Рейзи , но прецени, че  като кмет на Созопол.Той беше след решение на Специализирания наказателен съд.На 5 април  заради отсъствие на адвоката на кмета.", "date": "2019.05.21", "title": "Потрошиха колата на бившия кмет на Созопол Панайот Рейзи"}
{"url": "https://news.bg/regions/70-000-dka-zemedelski-zemi-sa-porazeni-ot-poroite-i-gradushkite.html", "text": "Близо 70 000 дка са засегнатите площи от пороите и градушките в страната.На днешния брифинг министърът на вътрешните работи Младен Маринов съобщи, че още вчера МВР и пожарно-аварийните екипи са започнали съвместна работа с кмета в помощ на местните хора. Той посочи, че няма пострадали при бедствието, но са нанесени сериозни разрушения на пътната и железопътната инфраструктура.По негови думи вече е задвижена процедурата за оформяне на необходимите документи и преписка, за да може при следващо заседание на Комисията за защита при бедствия и аварии, от фонда, предназначен за възстановяване, да бъде включена помощ за общината. Целта е инфраструктурата да бъде възстановена възможно най-бързо.Предвижда се да бъдат прочистени затинените места, за да може при евентуален следващ дъжд водите да се изтичат и да няма допълнителни щети.След оттичане на водите, ще бъдат обследвани площите и ще бъде задействана държавна помощ за компенсиране на щетите, посочи министърът на земеделието, храните и горите Десислава Танева.Двамата министри заедно с директора на ГД \"Пожарна безопасност и защита на населението\" гл. комисар Николай Николов пристигнаха тази сутрин в Свищов. Те ще извършат оглед на място на щетите, причинени от обилните валежи в района, и ще проведат работна среща с местната власт.", "date": "2019.05.21", "title": "70 000 дка земеделски земи са поразени от пороите и градушките"}
{"url": "https://news.bg/world/avstriyskata-partiya-na-svobodata-shte-podkrepi-vot-na-nedoverie-sreshtu-kantslera-kurts.html", "text": "Крайнодясната Австрийска партия на свободата ще подкрепи вот на недоверие срещу консервативния канцлер Себастиан Курц, съобщава онлайн сайтът за новини Oe24, цитиран от \"Ройтерс\".Осведомителната агенция отбелязва, че опозиционни партии подготвят гласуване срещу кабинета на Курц.Oe24 цитира Херберт Кикъл, който е заявил, че крайнодясната партия няма да поиска вот на недоверие, но ако има подобно гласуване, те ще оттеглят подкрепата си за канцлера.Малката лява опозиционна партия \"Сега\" (Jetzt) съобщи, чена следващото парламентарно заседание. Партията обвини канцлера за възникналата криза.Основателят на партията Петер Пилц заяви, че ще търси подкрепата на Австрийската партия на свободата, за да получат необходимото мнозинство.В понеделник Курц предложи Кикъл да се оттегли от поста.Коалицията между Австрийската народна партия и Австрийската партия на свободата се, където на среща в Ибиса, Испания, жена е предложила на австрийския лидер на крайнодясната партия Хайнц-Кристиан Щрахе да даде пари на партията, а в замяна той щял да предложи доходоносни обществени поръчки. По-късно политикът заяви, че жената е рускоговорящ латвийски гражданин и добави, че целият разговор е бил капан. управлението на партията.Австрийският президент Александър Ван дер Белен свика предсрочни избори за септември.", "date": "2019.05.21", "title": "Австрийската партия на свободата ще подкрепи вот на недоверие срещу канцлера Курц"}
{"url": "https://news.bg/world/svetovnoto-morsko-ravnishte-mozhe-da-se-povishi-2-pati-poveche-ot-prognoziranoto.html", "text": "Учените смятат, че световното морско равнище може да се повиши много повече от прогнозираното, поради ускореното топене в Гренландия и Антарктика, съобщава БиБиСи.Дългогодишното мнение бе, че световните морета ще нараснат максимум с малко под един метър до 2100 година. Това ново проучване, базирано на експертни мнения, предвижда, че реалното ниво може да е около два пъти повече.Това може да доведе до миграция на стотици милиони хора, казват авторите. Въпросът за повишаването на морското равнище е един от най-противоречивите въпроси, повдигнати от Междуправителствената експертна група по изменение на климата (IPCC), когато през 2013 г. публикува своя пети доклад.Според него продължаващото затопляне на планетата, без значителни намаления на емисиите, ще доведе до покачване на световния окена между 52 и 98 см до 2100 година.Много експерти смятат, че това е много консервативна оценка.Учените също са загрижени, че моделите, които понастоящем се използват за прогнозиране на влиянието на огромни ледени покривки върху морското равнище, не обхващат всички несигурности за това как те се топят.За да се опитат да получат по-ясна картина, някои от водещите изследователи в тази област проведоха структурирано експертно проучване, където учените правят прогнози въз основа на тяхното познание и разбиране за случващото се в Гренландия, Западна и Източна Антарктика.Според изследователите, ако емисиите продължат по текущата траектория, тогава най-вероятно е световните морета да се повишат с между 62-238 см до 2100 г. Това ще бъде свят, който се е затоплил с около 5°С - един от най-лошите сценарии за глобалното затопляне.\"За 2100 г. приносът на ледената покривка е много вероятно да е в диапазона от 7-178 см, но след като добавите ледниците и ледените шапки извън ледените покривки и топлинното разширение на моретата, се стига над два метра\", казва водещият автор проф. Джонатан Бамбър от Университета в Бристол.Докладът на IPCC през 2013 г. разглежда само това, което е \"вероятно\" да се случи, което от научна гледна точка означава, че те разглеждат 17-83% от обхвата на възможностите.Това ново проучване разглежда по-широк спектър от резултати, обхващащи 5-95% от оценките.За очакваното покачване на температурата до 2 градуса, ледената покривка на Гренландия остава с най-голям принос за покачването на морското равнище. Въпреки това, тъй като температурите надхвърлят това, много по-големи антарктически ледникови пластове започват да влияят.\"Когато започнете да разглеждате тези по-ниски вероятности, но все още правдоподобни стойности, тогава експертите смятат, че има малка, но статистически значима вероятност Западна Антарктика да премине към много нестабилно състояние и части от Източна Антарктика също ще започнат да допринасят за това\", допълва проф. Бамбър.\"Само при тези по-високи вероятности за 5 градуса виждаме този тип поведение\", коментира той.Според авторите този сценарий ще има огромни последици за планетата. Те изчисляват, че светът може да загуби площ от земя, равна на 1,79 милиона квадратни километра.Голяма част от загубите на земя ще бъдат във важни райони за отглеждане на храни като делтата на Нил. Големи части от Бангладеш биха били много трудни за хората. Големи мегаполиси, включително Лондон, Ню Йорк и Шанхай, ще бъдат застрашени.\"За да се постави това в перспектива, сирийската бежанска криза доведе до появата на около един милион бежанци в Европа\", обяснява проф. Бамбър.\"Това е около 200 пъти по-малко от броя на хората, които биха мигрирали при 2-метрово повишение на морското равнище.\"Авторите подчертават, че все още има време за избягване на подобни сценарии, ако през следващите десетилетия настъпят сериозни съкращения на емисиите. Шансовете за достигане на максималния диапазон са малки, около 5%, но те не трябва да се отхвърлят, според водещия автор.\"Ако ти кажа, че има шанс 1 към 20, ако пресечеш пътя, ще бъдеш прегазен, няма да се приближиш до него\", допълва професорът.Дори вероятността от 1% означава, че подобно нещо може да случи в рамките на един човешки живот. \"Мисля, че вероятността от 5% е сериозен риск\", обяснява той.", "date": "2019.05.21", "title": "Световното морско равнище може да се повиши 2 пъти повече от прогнозираното"}
{"url": "https://news.bg/regions/bivshe-uchilishte-v-pavolche-stava-tsentar-za-patriotichno-obrazovanie.html", "text": "Сградата на бившето училище \"Христо Ботев\" в село Паволче става Национален център за православно, екологично и патриотично образование, съобщи БНР.Общинските съветници на Враца приеха сградата да бъде дарена на Министерството на образованието.Очаква се просветното ведомство да инвестира над 1 милион лева за създаването на първия в страната Национален център за православно, екологично и патриотично образование.Идеята е в центъра да се провежда възпитателна програма за учениците от цялата страна, в подходяща среда и напълно обновена материално-техническа база.До решението се стигнало след постъпило писмо от страна на министър Красимир Вълчев, който поискал от местната власт сградата на закритото училище.По думите на кмета на Враца Калин Каменов, това е възможност общината да е първата в страната с пилотен образователен модел.Кметът на село Паволче Емил Василев коментира, че желанието на жителите на населеното място е сградата да бъде обновена и в нея да се обучават млади хора от различни градове в България.", "date": "2019.05.21", "title": "Бивше училище в Паволче става център за патриотично образование"}
{"url": "https://news.bg/health/prizovavat-parite-za-kuvyozi-da-se-harchat-sled-analiz.html", "text": "България не се нуждае от кувьозите на правителството. Това обявиха на пресконференция в БТА организаторите на инициативата \"Капачки за бъдеще\" Лазар Радков и Марина Йорданова, която събира средства за недоносените деца и подмяната на старите и амортизирани кувьози в болниците.От \"Капачки за бъдеще\" апелират Министерство на здравеопазването да пренасочи средствата от 750 000 лева към закупуването на друга апаратура или подобрения, от които новородените реално се нуждаят. \"Ние не даряваме на места, където не е необходимо\", посочи Мартина Йорданова.Радков вярва, че зад решението стоят добри намерения от страна на институциите. В момента обаче няма нужда да се закупуват толкова много кувьози, затова от инициативата призовават и за по-задълбочено проучване. Чудесно е, че държавата е решила да отдели средства, всички искаме това, въпросът е заедно с държавата да вземем най-доброто решение за разходването на средствата, допълни Йорданова. Нека избегнем даряването на кувьози, където отделението е пред затваряне или се раждат малко на брой недоносени деца, или вече има наличен кувьоз каза от своя страна Радков.Необходима е оптимизация на средата на родилните отделения според организаторите на инициативата. \"Родилните маси се клатят, не са стабилни, наистина ли в 21 век трябва българките да раждаме така\", пита Йорданова. Има други ниши, които могат да се покрият с това финансиране, подчерта тя.Те припомниха, че са стартирали кампанията в края на 2017 година с решението, че със събраните капачки ще се даряват средства за закупуването на кувьози. Съществува обаче проблем в малките общински болници, а именно, че в много от тях кувьозите са твърде стари, амортизирани, а някои от тях неработещи от години. Старите кувьози са били произведени около 1976 до 1995 година, уточниха организаторите на инициативата.Така е започнало и събирането на информацията за брой недоносени деца, налична апаратура, година на производство, година на експлоатация и текущо използване. Само през 2017 година чрез благотворителни инициативи са закупени 132 кувьоза за големите болници по Норвежкия финансов механизъм и 19 са осигурени за малки общински лечебни заведения от \"Капачки за бъдеще\".В следващите 30 дни предстои да се дарят кувьози в Харманли, Берковица, Първомай, Левски и Бяла Слатина. Необходими са още 8 кувьоза, от които 5 транспортни и 3 стационарни.\"Нашата цел беше да се погрижим общинските болници да покрият санитарния минимум откъм техника, с която разполагат, за да има основни и нормални условия за бебетата с леки здравословни проблеми\", обясни Лазар Радков.", "date": "2019.05.21", "title": "Призовават парите за кувьози да се харчат след анализ"}
{"url": "https://news.bg/press/joncheva-vnese-signal-v-prokuraturata-i-za-borisov-i-bratovched-mu-gradushka-udari-severozapadna-balgariya.html", "text": "Нарушения. \"24 часа\":Агенцията по вписванията до Мая Манолова: Подават се заявления без платена такса и документиВ Агенцията по вписвания се подават заявления без внесена държавна такса и годишни финансови отчети без нито един документ. Това затруднява регистърното производство и води до постановяване на откази за вписване или указания.Това пише в отворено писмо на Агенцията по вписвания до омбудсмана Мая Манолова, която днес се срещна с адвокати, които предлагат промени в дейността на институцията. Според тях служителите в Търговския регистър, който е част от агенцията, използвали практики на ръба на закона и имали усещането, че се работи основно за събиране на такси.\"Броят на отменените от съда откази пряко рефлектира върху годишната оценка на длъжностните лица по регистрация\", отговарят от Агенцията по вписвания. Оттам посочват и данни за намаляване на отказите от вписване. За периода февруари-май т.г например те са 11 873, а за същия период през 2018 г. са били 13 758. Това е средно 10% от всички разгледани заявления. 5% от тях се обжалвали в съда, който отменя половината.Сигнали. \"Сега\":Йончева внесе сигнал в прокуратурата и за Борисов и братовчед муКандидатът за евродепутат от БСП Елена Йончева внесе сигнали до прокуратурата във връзка с прехвърлянето на бизнеса на Борисов на братовчед му, с когото сутринта премиерът обяви, че не поддържа връзка, съобщи пресцентърът на БСП. Това става факт няколко дни, след като Йончева поиска прокуратурата да провери и т.нар. къща в Барселона. По този повод Борисов каза сутринта, че БСП използват похвати от учебник на КГБ. \"Там пише, че най добрия начин да унищожиш един човек е да подбереш избрани истини за него и да ги съчетаете в определена комбинация\", поясни премиерът.В сигнала се казва, че от справки по партидите на редица дружества, в които Борисов е имал участие като собственик и/или управител става ясно, че преди да стане кмет на Столична община и по-късно премиер, той е прехвърлил бизнеса си именно на братовчед си Радослав Венциславов Иванов. Това са фирмите ИПОН 1, Борко 2000 и БИУМ 99, която от своя страна е собственик на ИПОН-Агенция за сигурност и отбрана. Според справки на търговския регистър, след като Борисов става кмет, а по-късно и министър-председател, братовчедът Радослав Венциславов Иванов сключва множество сделки за недвижими имоти в София и особено за имоти в с. Иваняне.Вторият сигнал е за извършени заменки в полза на братовчеда на Борисов Радослав Иванов. Става въпрос за терен на най-комуникативното място в \"Люлин\".Бедствие. \"Дума\":Градушка удари Северозападна БългарияСилна градушка удари Северозападна България.Пострадали са населени места в Монтана, Ловеч, Плевен, Враца, Тетевен. Граждани публикуваха снимки и видеа в социалните мрежи.Към момента няма информация относно нанесените щети.В последните дни градушки унищожиха реколтата в Нова Загора и Карловско. Преди това силно пострадаха няколко села в Плевенско.Посещение. \"24 часа\":Захариева и Хайко Маас ядоха баница в Халите и се возиха на метротоВъншните министри на България и Германия Екатерина Захариева и Хайко Маас направиха обиколка на историческия център на София, ядоха баница в Халите и след това се качиха на метрото.След официалните разговори в Министерския съвет Захариева разходи германския си колега из забележителностите в центъра на София. Двамата минаха из така наречения квадрат на толерантността, разглеждайки ротондата \"Свети Георги\", джамията и синагогата. Двамата се отбиха и в Халите, където се подкрепиха с баница и айрян, след което от спирка \"Сердика\" се качиха на метрото. С подземния транспорт двамата отидоха до следващото събитие от официалната им програма - първа копка на новата сграда на германското посолство в София.Обещание. \"Монитор\":Борисов: Догодина възстановяваме програмата за саниранеДогодина ще се възстанови програмата за саниране, като в момента се търси модел. Това заяви премиерът Бойко Борисов в Пазарджик.В понеделник министър-председателят бе на поредната обиколка из страната, за да инспектира дадени обекти или да пререже лентата на нова инвестиция. Рано сутринта Борисов започна деня с интервю пред бТВ, където заяви, че очаква нов \"Костинброд\" непосредствено преди евровота.След това мина през Пазарджик, където откри ново хале на завод \"Костал\". Там той заяви: \"Дълги години се говореше за ниска квалификация, а сега не само заводите не си отиват, а все нови и нови откриваме. Така че благодаря на работниците, защото с техния труд много неща се направиха за Пазарджик\". По думите му в момента машиностроенето прави от 25 до 30% от БВП. Той обходи завода и се запозна с работата на специалистите в него. .\"Работниците започват с 1100 лева заплата и ваучери за храна, но да ги вдигате още\", коментира той.", "date": "2019.05.21", "title": "Йончева внесе сигнал в прокуратурата и за Борисов и братовчед му; Градушка удари Северозападна България"}
{"url": "https://news.bg/education/52-650-uchenitsi-se-yavyavat-na-matura-po-balgarski-ezik-i-literatura.html", "text": "52 650 ученици се явяват на матура по български език и литература (БЕЛ) днес.За ДЗИ по БЕЛ са осигурени 4143 зали в 677 училища, като в тях са включени и две училища в чужбина. Вторият държавен зрелостен изпит по предмет по избор е на 23 май. Зрелостниците подали заявления за втори ДЗИ са 41 716.За изпита по желание заявление са подали 888 ученици, а да държат изпит за получаване на Степен на професионална квалификация (СПК) желаещите са 10 421 ученици.Квесторите за изпитите са 10 500 за изпита по БЕЛ, 9 500 за втория ДЗИ и 600 квестори за изпита по желание. Те ще осигуряват пропускателния режим на входа на училището. Учениците трябва да носят лична карта и служебна бележка за допускане.В класните стаи се осигуряват двама квестори, като в коридорите също ще има дежурни квестори. Учениците ще сядат на точно определените за тях места в залите.За по-голяма сигурност от МОН са осигурили и видеонаблюдение във всички зали, в които ще се провеждат изпитите и ще се размножават изпитните материали.На зрелостните изпити се ползва химикалка с черен цвят. ДЗИ продължават 4 астрономически часа.Матурите по български език, по чужд език и всички обществени науки се състоят от 3 модула. Времето за работа по първия модул е 60 минути. Вторият също е 60 минути, а третият - 120. Учениците със специални образователни потребности работят в отделни зали и имат два допълнителни часа за работа.За математика и природни науки модулите са 2. Първият е от 90 минути, а вторият - 150 минути.Зрелостникът няма право да си тръгне до 60 минути след началото на първия модул. Веднъж напуснал, не може да се връща.Резултатите от матурите ще бъдат обявени до 13 юни.", "date": "2019.05.21", "title": "52 650 ученици се явяват на матура по български език и литература "}
{"url": "https://news.bg/society/pochitame-svetite-ravnoapostoli-konstantin-i-elena-6.html", "text": "Православната църква почита светите равноапостоли Константин и Елена на 21 май.Император Константин е владетелят, който обявява свободата на християнската вяра - през 313 г. издава Миланския едикт, с който въвежда християнството като официална религия във Византия.Той царува в Рим (от 306 до 337 г.) и Византия (от 324 до 337 г.)Защитава християнската вяра по време, когато езическият свят заплашва с огън и меч да изтрие от лицето на земята самото име християнин - в края на III и началото на IV век. Свиква Първия вселенски събор през 325 година против ереста на Арий.В историята той остава като Константин Велики, а в християнството е почитан като Равноапостолен.Майка му, царица Елена, остава в паметта на поколенията с благочестивия си начин на живот. В житието на двамата равноапостоли се посочва, че по неин почин е бил открит Кръстът Господен на Голгота.Тя отива на поклонение по местата, където е живял Христос и открива кръста, на който е бил разпнат Исус. Построява манастири.Заради делата си в защита на християнската вяра императорът и неговата майка са канонизирани за светци.В народната традиция днешният ден е посветен и на нестинарството.", "date": "2019.05.21", "title": "Почитаме светите равноапостоли Константин и Елена"}
{"url": "https://news.bg/weather/promenliva-oblachnost-dazhd-na-mesta.html", "text": "Днес ни очаква променлива облачност и превалявания над източните и планинските райони.Това съобщават от НИМХ.Ще духа до умерен вятър от запад-югозапад.Максималните температури ще са между 22 и 27 градуса. През следващите дни съществени промени не се очакват. Припомняме, че вчера Северозападна България", "date": "2019.05.21", "title": "Променлива облачност, дъжд на места "}
{"url": "https://news.bg/world/niki-lauda-pochina-na-70-godini.html", "text": "Световният шампион от Формула 1 Ники Лауда почина на 70-годишна възраст, съобщиха информационните агенции. Новината е била потвърдена от семейството му. Австриецът си отиде 3 месеца след трансплантация на бял дроб и тежко възстановяване. През последните си седмици той отново влиза в болница. Здравословните проблеми на Лауда започват след катастрофата на пистата \"Нюрбургринг\" по време на състезание през 1976 година. Тогава той получава тежки изгаряния на кожата и увреждане на белите дробове. Оттегля се от \"Формула 1\" през 1985 година. Собственик е на авиокомпании. ", "date": "2019.05.21", "title": "Ники Лауда почина на 70 години "}
{"url": "https://news.bg/world/tramp-zaplashi-iran-s-voenen-otgovor-za-vsyaka-provokatsiya.html", "text": "Американският президент Доналд Тръмп заплаши Иран с военен отговор за всяка провокация срещу САЩ, предаде \"Ройтерс\". \"Мисля, че Иран ще направи голяма грешка, ако направи нещо\", каза Тръмп пред репортери, когато напусна Белия дом в понеделник вечер за събитие в Пенсилвания. \"Но нямаме никакви признаци, че ще го направят.\" Иран е увеличил четирикратно производството си на нискообогатен уран на фона на  по отношение на ядреното споразумение с Техеран.Стъпката следва дни на засилено напрежение, предизвикано от разгръщането на бомбардировачи и  в Персийския залив, срещу все още неуточнени заплахи от Иран.На 8 май иранският президент Хасан Рохани обяви официалното  в отговор на едностранното оттегляне на САЩ от него и факта, че участниците по иранската ядрена програма не изпълняват задълженията си. Беше съобщено и че Техеран възобновява работата по обогатяването на уран и модернизация на реактора в Арак.В продължение на 60 дни Техеран няма да изпълни условията по две точки на Директивата за финансовите помощи за развитие. Както обяснява президентът, \"продажбата на обогатен уран и тежка вода в други страни в страната ще бъде спряна\", както предвижда сделката. Уранът и тежката вода ще се съхраняват в Иран. Рохани също така отбеляза, че \"Иран няма друга възможност, освен да намали ангажиментите си\", като страната го прави \"за да осигури правата си\", а също и да постигне \"балансирано прилагане на условията на сделката от всички страни\".На 8 май 2018 г. Доналд Тръмп обяви, че Вашингтон едностранно ще се оттегли от сделката и през ноември са възстановени санкциите срещу Иран, включително забрана за търговия с петрол.", "date": "2019.05.21", "title": "Тръмп заплаши Иран с военен отговор за всяка провокация "}
{"url": "https://news.bg/world/okolo-35-000-palestintsi-sa-napusnali-gaza-za-minalata-godina.html", "text": "Доклад, публикуван в неделя от \"Аарец\", разкрива, че през 2018 г. около 35 000 палестинци са напуснали Ивицата Газа. Това е най-голямата доброволна миграция от Газа през последните години.Повечето от заминалите са млади хора с висше образование и идват от семейства, чийто годишен доход е висок. Сред тях са и 150 лекари от болниците в Газа.Той отбелязва, че мигрантите обикновено се депортират в Турция чрез местни посредници, които организират пътуването си и прехвърлянето им с лодки до Гърция, а след това и в други европейски страни.Сред десетките убити, когато миналия месец една лодка преобърна Турция, бяха и 13 палестинци, избягали от ивицата Газа, се казва в доклада. Това не е първото проучване, което подчертава миграцията от ивицата Газа в резултат на икономическото влошаване и липсата на възможности.Под блокада са около 2 милиона палестинци в ивицата Газа повече от 12 години, по време на които Хамас е управлявал района. Блокадата доведе до драматично повишаване на безработицата и бедността, като процентът представлява повече от половината от населението.", "date": "2019.05.21", "title": "Около 35 000 палестинци са напуснали Газа за миналата година "}
{"url": "https://news.bg/world/stachka-otmeni-polovinata-poleti-na-alitalia.html", "text": "Стачка на пилотите отмени половината полети на Alitalia днес и утре, съобщават италиански медии. Засегнати са както вътрешни, така и международни полети.Агенциите поместват и списък на отменените полети.По график ще летят самолетите в пиковите часове - между 7 и 10 ч. сутринта и от 18:00 до 21:00 часа вечерта.Alitalia е предприела специални мерки, за да намали неудобствата на клиентите, като пуска по-големи самолети по вътрешни и международни маршрути.Дадени са и указания за пътниците, които анулират билетите си.Стачката е организирана от 4 синдиката, преставляващи работещите в авиокомпаниите - включително и наземен персонал.Тя ще продължи 24 часа.", "date": "2019.05.21", "title": "Стачка отмени половината полети на Alitalia "}
{"url": "https://news.bg/crime/16-godishen-namushkan-s-nozh-v-sofiya.html", "text": "Вчера вечерта в района на бившия столичен хотел \"Плиска\" е бил наръган с нож 16-годишен младеж, съобщи bTV.Сигнал за инцидента е бил подаден в 21:30 часа. Настанен е в \"Пирогов\", като състоянието му е било тежко.Тази сутрин стана ясно, че има арестуван за нападението. Той е непълнолетен и с него се работи в детска педагогическа стая. Инцидентът е станал пред клуб за младежи, в двора му се събират особено вечерно време деца. Предполага се, че до него се стигнало заради спор за футболни отбори. Работи се с всички лица, които са присъствали.От пресцентъра на \"Пирогов\" съобщиха, че снощи момчето е било оперирано. Към момента състоянието му е стабилизирано и то е настанено за лечение и активно наблюдение в детската реанимация.", "date": "2019.05.21", "title": "16-годишен намушкан с нож в София "}
{"url": "https://news.bg/regions/gradushki-i-poroi-unishtozhiha-posevite-v-desetki-sela-v-svishtovsko-i-levski.html", "text": "Проливни дъждове и градушки нанесоха щети в Свищовско и в община Левски, предаде БНР.По данни на Националния институт по метеорология и хидрология само за минути в ловешкото село Дерманци са се изсипали над 190 литра на квадратен метър.В Дерманци пък е паднала градушка с размер на грахови зърна.Десетки къщи пострадаха и в няколко села в Свищовско. За четири дни регионът пострада сериозно за втори път. Отново е прекъсната и  От пътническия влак по маршрута са били евакуирани 8 пътници.Нанесени са значителни материални щети на пътната инфраструктура, но няма данни за бедстващи хора.Едно от най-засегнатите села отново е с. Морава.Местните хора разказват, че продукцията им е почти напълно унищожена. Повечето от тях обаче нямат застраховка.Тази сутрин вътрешният министър Младен Маринов, министърът на земеделието Десислава Танева и директорът на Главна дирекция \"Пожарна безопасност и защита на населението\" главен комисар Николай Николов ще направят оглед на пострадалите селища в Свищовско.Градушки унищожиха земеделските посеви на четири землища в община Левски и в монтанското село Горна Вереница.Градушка отново удари и района на община Левски. Няма бедстващи хора. Там напълно унищожени са земеделските насаждения на четири землища.В късния следобед силен дъжд и продължителна градушка с големината на орех падна над град Левски и селата Асеновци, Козар Белене и Аспарухово.\"Говорих със земеделци, нивите са все едно сега са изорани. Всичко е на земята, сто процента. Много е тежка картинката за пореден път\", коментира ситуацията кметът на Левски Любка Александрова.Тепърва ще се извършва оценка на щетите. Местните хора обаче недоумяват защо Агенцията за борба с градушките не е предотвратила бедствието.От Националния институт по метеорология и хидрология прогнозират, че постепенно облачността ще намалява, а през деня ще преобладава слънчево време.", "date": "2019.05.21", "title": "Градушки и порои унищожиха посевите в десетки села в Свищовско и Левски"}
{"url": "https://news.bg/world/balgarski-turist-zagina-pri-intsident-na-olimp.html", "text": "Български турист загина заради инцидент в планината Олимп в Гърция, съобщава Нова телевизия.25-годишният мъж е паднал по скалист път в местността Кофто. Неговият спътник - също българин, незабавно се е обадил за помощ.След мащабна спасителна акция на гръцката спасителна служба сънародникът ни е бил свален от планината жив и е бил откаран в болница в Солун.При падането обаче той е получил черепно-мозъчна травма и други наранявания, които са се оказали несъвместими с живота. Въпреки усилията на лекарите по информация на българския консул в Солун Румен Лозанов младият мъж е починал.", "date": "2019.05.21", "title": "Български турист загина при инцидент на Олимп "}
{"url": "https://news.bg/int-politics/maduro-prizova-za-predsrochni-izbori-vav-venetsuela.html", "text": "Президентът на Венецуела Николас Мадуро призова за предсрочни избори на ново Национално събрание, предаде ТАСС.В момента то е под контрола на опозицията, чийто лидер е Хуан Гуайдо.По думи на държавния глава предложението му цели да постигне разрешаване на политическата криза в страната.\"Днес правя предложение на опозицията - да се съревноваваме на избори. Да проведем предсрочни избори за Национално събрание, за да видим кого подкрепя народът\", призова Мадуро на демонстрация.Той отбеляза, че тези избори биха довели до \"демократично, мирно и конституционно разрешаване\" на тежката политическа ситуация във Венецуела.Следващите избори за законодателното събрание трябва да бъдат в края на 2020 г. Засега Мадуро не посочва конкретна дата за нов вот.", "date": "2019.05.21", "title": "Мадуро призова за предсрочни избори във Венецуела"}
{"url": "https://news.bg/finance/balgariya-gubi-ot-obshta-evropeyska-minimalna-zaplata.html", "text": "Единна европейска минимална заплата е невъзможна. Това каза в ефира на Би Ти Ви икономистът Петър Ганев. Това няма как да стане, изтъкна той. Готви се на европейско ниво за механизъм как да се определя минимална заплата.Кандидатът на Партията на европейските социалисти за ЕК Франс Тимерманс предлага минималната да е 60% от медианната заплата.1135 е средната заплата за 2018 г. Медианната е 795 лева. У нас тя е 70% от средната заплата. Ако вземем предложението на Тимерманс, тя трябва да е 475 лева, изчислил е Ганев. Това означава, че минималната заплата у нас трябва да падне с 30-40 лева.По думите му политиците говорят общо по темата. Като се влезе в конкретика, то се оказва, че губим от механизма на Тимерманс. Ако общата минимална заплата е процент от средната, тогава тя би се повишила, според Петър Ганев.", "date": "2019.05.21", "title": "България губи от обща европейска минимална заплата"}
{"url": "https://news.bg/regions/12-ti-den-bez-sleda-ot-izdirvaniya-stoyan-zaykov-v-kostenets.html", "text": ", съобщава БНТ.Той е заподозрянв извършването на две убийства в региона. Въпреки усилията на органите на реда обаче, до момента беглецът остава в неизвестност.В мащабната акция през последните дни се включиха тежка техника, дронове, термовизионни камери, следови кучета и полицаи от цялата страна. Засега обаче резултат няма.Според полицията Зайков най-вероятно има помощник. Те намалиха присъствието си в региона.Все още не е ясно и дали намерената през уикенда в пчелен кошер разглобена пушка е оръжието, с което е извършено едно от убийствата в Костенец.Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков.Въпреки засилените мерки за сигурност дни по-късно беше извършено и второ убийство.По-късно беше В петък, 17 май, по време на парламентарния контрол вътрешния министър Младен Маринов заяви в кулоарите на парламента, че хора, евентуално От Костенец главният секретар поясни, че Главният секретар Ивайло Иванов Стоян Зайков , откъдето бе получен сигнал, че е забелязан. ", "date": "2019.05.21", "title": "12-ти ден без следа от издирвания Стоян Зайков в Костенец"}
{"url": "https://news.bg/education/varhu-kosachi-na-elin-pelin-pisaha-abiturientite.html", "text": "Върху \"Косачи\" на Елин Пелин писаха зрелостниците на днешната матура по български език и литература, предаде БНР.Темата на съчинението: \"Реалност и измислица в разказа \"Косачи\" на Елин Пелин\", е 41-вият подред въпрос във вариант №13, който беше изтеглен в 5.15 часа тази сутрин в Министерството на образованието и науката. Тестът беше генериран от журналистката Елиана Димитрова от Българската национална телевизия, която бе определена чрез жребий от заместник-министъра на образованието и науката Таня Михайлова.Заместник-министър Таня Михайлова пожела успех на всички зрелостници. Тя ги призова да не се притесняват, да спазват изискванията, да са спокойни и честно да работят по всички модули, за да покажат всичко онова, което са научили през годините.След 16.00 часа в сайта на МОН ще бъдат публикувани изпитните варианти и ключът с верните отговори за изпита. Припомняме, общо  на днешната матура по БЕЛ.Те положиха изпита под надзора на 10 500 квестори.За по-голяма сигурност от МОН осигуриха и видеонаблюдение във всички зали, в които се провеждат изпитите и се размножават изпитните материали.Вторият държавен зрелостен изпит по предмет по избор е на 23 май. Зрелостниците, подали заявления за втори ДЗИ, са 41 716.Резултатите от държавните зрелостни изпити ще бъдат обявени до 13 юни 2019 г.", "date": "2019.05.21", "title": "Върху \"Косачи\" на Елин Пелин писаха абитуриентите"}
{"url": "https://news.bg/your-voice/vie-iskate-1-lev-subsidiya-na-glas-te-si-glasuvat-11-leva-i-nakraya-poluchavat-13-23-lv.html", "text": "Според Закона за държавния бюджет на Република България, за 2018 г. субсидията за партиите е 11 лева за получен действителен глас на последните парламентарни избори. Но дали наистина е 11 лева?След запитване от моя страна, направено по Закона за достъп до обществена информация, получих официален отговор от Министерството на финансите с точните суми на субсидиите за 2018 г., преведени на партиите и коалициите. И така, на база на официалните данни, ние направихме следната проста сметка:ГЕРБ е получила 15 181 092 лв. субсидия. 15 181 092 разделено на 1 147 292 гласа, получени от ГЕРБ на последните парламентарни избори, е равно на 11 лева? Не, равно е на 13,23 лв. на глас!БСП и нейните 5 коалиционни партньори са получили 12 643 144 лв. 12 643 144 : 955 490 гласа, получени от \"БСП за България\" = 13,23 лв. на глас!Партиите в коалицията \"Обединени патриоти\" са получили общо 4 214 592 лв. 4 214 592 : 318 513 получени гласа = 13,23 лв.!ДПС е получила 4 181 028 лв. 4 181 028 : 315 976 получени гласа = 13,23 лв.!\"Воля\" е получила 1 927 084 лв. 1 927 084 : 145 637 получени гласа = 13,23 лв.!\"Възраждане\" е получила 501 444 лева. 501 444 : 37 896 получени гласа = 13,23 лв.!Какво ще кажете? Това партиите да прибират по 13,23 лева на глас, при положение, че 2 516 957 българи ясно поискаха на референдум 1 лев субсидия, е наглост и цинизъм. Брутална наглост и цинизъм! И брутална гавра със суверена.2,5 млн. българи, гласували \"за\" 1 лев субсидия, не били достатъчни, за да е валиден референдумът. Ами, то по тая логика не бива да са валидни и евроизборите от 2014 г., когато, забележете - за всички партии и за всички кандидати гласуваха общо 2 239 430 души. 5 години ние сме имали 17 \"невалидни\" евродепутати! А в неделя вероятно ще си изберем нови 17 \"невалидни\"...Но как става фатката с тия 13,23 лв.? От предоставените справки от Министерството на финансите стигаме до следния извод: Общата сума, предвидена за субсидиране на политическите партии и коалиции, е определена не въз основа на спечелените от тях гласове, а въз основа на всички действителни гласове! Което число обхваща гласовете на всички партии и коалиции, участвали на парламентарните избори, гласовете за независимите кандидати и гласовете \"Не подкрепям никого\"! Казано простичко - вие \"не подкрепяте никого\", но държавата взима 11 лева за вашия протестен глас и ги дава на партиите, които вие не подкрепяте. Благодарение на това преразпределяне се оказва, че партиите всъщност получават 13,23 лева на глас.Вие искате 1 лев субсидия на глас, те си гласуват 11 лева и накрая получават 13,23 лв.!Трябва да отбележа, че Министерството на финансите не предостави, съгласно Закона за достъп до обществена информация, поисканата от мен конкретна формула за изчисляване на размера на държавната субсидия на правоимащите партии и коалиции. Но нашите изчисления показват, че единствената възможна за прилагане формула, за да се получи сумата от над 38 млн. лева, която са взели партиите през 2018 г., е като се използват всички действителни гласове на последните избори. А те са 3 513 490, видно от решение на ЦИК.Пак простичко казано: 3 513 490 гласа са умножени по 11 лева и така се е получила общата сума от 38 млн. лв. държавна субсидия за партиите за 2018 г. Направено е по формула, извън правната, а и житейска логика.При формиране на годишната обща сума на партийните субсидии трябва да се използват единствено гласовете на партиите, които имат право на субсидия според закона. На последните парламентарни избори правоимащите партии са получили 2 920 804 гласа. Не 3 513 490, а точно 2 920 804 гласа трябва да бъдат умножени по 11 лева. Така ще се получи общата сума за субсидиране на партиите, а именно 32 128 844 лв. А не 38 648 384 лв., колкото всъщност са раздадени на партиите за 2018 г. Т.е. само за миналата година бюджетът е бил ощетен с 6 519 540 лева!Друга лоша новина е, че това не е правено само през последната година, а е правено вероятно през почти всички години, откакто има държавни субсидии за партиите - от 2002 г. до днес.Ще отбележа, че ако сумата от 11 лева на глас и \"българската формула\" за включване на всички действителни гласове в изчисляването на общата субсидия, се приложат в Германия, немският бюджет ще трябва да олекне годишно с над половин милиард лева за партийни субсидии. Трудна задача дори за богата Германия.", "date": "2019.05.21", "title": "Вие искате 1 лев субсидия на глас, те си гласуват 11 лева и накрая получават 13,23 лв."}
{"url": "https://news.bg/crime/zadarzhaha-nad-4000-falshivi-markovi-drehi-na-lesovo.html", "text": "Митничари задържаха 4210 спортни комплекта и тениски с обозначения на световноизвестни търговски марки на МП \"Лесово\", съобщиха от Агенция \"Митници\".Стоките са открити при проверка на камион-влекач с полуремарке с турска регистрация, управляван от турчин.Камионът, пътувал от Турция за Германия. Според представените документи, е превозвал текстилни и други изделия.При проверката в товарното помещение са открити 4210 спортни комплекта и тениски с изображения на марките \"LACOSTE\", \"NIKE\", \"PHILIPP PLEIN\" и \"KENZO\", от които 520 недекларирани.За недекларираните 520 спортни комплекта и тениски, срещу водача е съставен е акт за установеното нарушение.Другите 3690 спортни комплекта и тениски, със знаци на същите марки, са задържани.За случая са сезирани правопритежателите на съответните търговски марки.", "date": "2019.05.21", "title": "Задържаха над 4000 фалшиви маркови дрехи на \"Лесово\""}
{"url": "https://news.bg/int-politics/bivsh-shef-v-spetssluzhbite-na-izrael-razkaza-za-porazhenieto-na-zapada-v-ukrayna.html", "text": "Бившият началник на израелската специална служба \"Натив\" Яков Кедми заяви, че всички планове за отслабване на Русия в украинско направление са се провалили. Това коментира той в ефира на руската държавна телевизия \"Россия 1\".Кедми смята, че основното доказателство за това е промяната във външната политика на Вашингтон и Европейския съюз по отношение на Киев.\"Няма политика на САЩ. Дребни чиновници се опитват да играят и ловят риба в мътна украинска вода, като се започне от бившия вицепрезидент на САЩ (Джо Байдън). Американският президент не знае за кой дявол му се е предала тази Украйна, къде тя се вписва в националните интереси на САЩ\", изтъкнал той.В същото време Кедми подчертал, че при смяната на властта в Украйна през 2014 г., когато президентът Виктор Янукович беше свален от власт, САЩ са се надявали да се доближат до границите на Русия, но като резултат тези опити са се провалили и сега лидерите на западните страни обръщат все по-малко внимание на Украйна.\"Основната цел на помайданчването на Украйна беше да нанесе смъртоносен удар по Русия, отнемането на Украйна и преместването на американския флот и бази в Ростов. Всичко това се срина\", допълни израелският експерт.Той подчерта, че резултатът се оказал точно обратният и от този момент Русия станала много по-силна.Освен това Кедми отбелязал, че през годините, които са минали след тези събития, Европейският съюз значително е загубил политическата си тежест и също е започнал да обръща все по-малко внимание на Украйна. В същото време той посочил, че сега Европа е много по-притеснена по отношение на Русия и Китай, а също така и заради нарастващите неразбирателства със САЩ.\"По отношение на Китай става въпрос за икономика и зависимост, по отношение на САЩ - лишават Европа от независимост, а целият грях на Русия по отношение на Европа е намеса в изборите: Брекзит, Барселона и др. Тоест днес на Европа не ѝ е до Украйна\", поясни Кедми.", "date": "2019.05.21", "title": "Бивш шеф в спецслужбите на Израел разказа за \"поражението\" на Запада в Украйна"}
{"url": "https://news.bg/world/sadat-nanese-udar-varhu-tramp-v-bitka-sreshtu-kongresa.html", "text": "Съдия отсъди в полза на комисия към Камарата на представителите на САЩ, която поиска документите с финансовите отчети на президента Доналд Тръмп от счетоводната му фирма, информира \"Ройтерс\".Световната осведомителна агенция коментира, че това е удар върху администрацията на милиардера в съдебната битка с Конгреса.Миналия вторник окръжният съдия Амит Мехта изслуша аргументите на страните дали Mazars LLP трябва да изпълни призовката на Комисията по надзор и реформа към Камарата на представителите.Съдията отбелязва в решението си, че комисията \"показа, че не се е заела просто да издирва доказателства за престъпление във финансовите документи на президента\" и че документите на Mazars LLP могат да помогнат на Конгреса при прокарването на законите и при изпълнението на други основни функции.Мехта допълва, че фирмата има седем дни да изпълни искането на комисията.За първи път федерален съд се произнесе в борбата между Конгреса и Тръмп относно бизнес делата му.Тръмп определи решението като \"лудост\" и се закани да обжалва.\"Напълно погрешно решение, очевидно от назначен от Обама съдия\", коментира той пред журналисти.Американският лидер отказва да сътрудничи на няколко разследвания по въпроси, свързани с данъчните декларации и политически решения относно негов хотел във Вашингтон и достъпа на децата му до секретна информация.Спорът се задълбочи, след като Тръмп поиска от бившия си адвокат в Белия дом Дон Макган да пренебрегне призовка на друга конгресна комисия да даде показания за разследването на специалния прокурор Робърт Мълър.Адвокатите на държавния глава обвиняват Конгреса, че се е превърнал в нещо, което демократите използват като политически инструмент срещу президента и в предизборната кампания 2020 г.Комисията по надзор и реформа провежда разследване и обяви, че се нуждае от документите на Тръмп за финансите му, за да установи дали има конфликт на интереси.Адвокати на президента и на Организация \"Тръмп\" през миналия месец внесоха съдебен иск за блокиране на призовката на комисията, като се аргументираха, че Конгресът превишава конституционните си правомощия.Мехта е назначен за съдия от бившия президент Барак Обама през 2014 г.На 22 май съдия в Манхатън ще чуе аргументите на страните по съдебен иск на Тръмп в опит да блокира призовки към Deutsche Bank AG и Capital One Financial Corp.", "date": "2019.05.21", "title": "Съдът нанесе удар върху Тръмп в битка срещу Конгреса"}
{"url": "https://news.bg/world/liderat-na-kamarata-na-obshtinite-s-ultimatum-kam-tereza-mey.html", "text": "Лидерът на Камарата на общините на Великобритания Андреа Ледсъм отправи предупреждение към премиера Тереза Мей, че не може да приеме нов план за Брекзит, който допуска страната да остане в митническия съюз на ЕС преди кабинетът да финализира предложенията на ключова среща, пише \"Гардиън\".Премиерът е изправен пред сериозни трудности в опитите си да получи подкрепата на министрите за законопроекта за напускане на ЕС.Ледсъм подчерта, че нейната подкрепа е условна.\"Продължавам да подкрепям премиера да прокара споразумението за напускане\", каза тя пред Би Би Си и добави, че ще подкрепи законопроекта, ако предвижда реално излизане от Общността.Андреа Ледсъм подчерта, че може да подкрепи митнически споразумения в плана, но всеки ход за привличане на лейбъристки гласове чрез допускане на възможността за официален митнически съюз, който може да попречи на Обединеното кралство да сключи търговски споразумения с други държави, е недопустим за нея.Позицията ми е много ясна от години - напускане на ЕС означава излизане от единния пазар, напускане на митническия съюз, връщане на контрола над парите, границите и законите ни, продължи политикът.Мей се очаква да представи законопроекта за Брекзит в първата работна седмица на юни.Ледсъм и други поддръжници на Брекзит настояват да се избегнат отстъпки за лейбъристите, особено след като здравният министър Мат Хенкок заяви, че законопроектът може да претърпи поправки при прокарването му, включително и идеи като митнически съюз или втори референдум.Но много малко лейбъристки депутати са склонни да го подкрепят.", "date": "2019.05.21", "title": "Лидерът на Камарата на общините с ултиматум към Тереза Мей"}
{"url": "https://news.bg/int-politics/v-albaniya-zapochva-parva-savmestna-operatsiya-izvan-es-za-granichna-i-bregova-ohrana.html", "text": "Европейската агенция за гранична и брегова охрана в сътрудничество с албанските власти дава началото на първата съвместна операция на територията на съседна държава извън ЕС.От 22 май екипи на Агенцията ще бъдат разположени заедно с албански гранични служители по гръцко-албанската граница, за да помогнат за укрепването на външните граници на ЕС, с пълното съгласие на всички засегнати държави. Тази операция бележи нов етап в граничното сътрудничество между ЕС и партньорите от Западните Балкани и е още една стъпка към постигането на пълна оперативност на Агенцията.Европейските екипи за гранична и брегова охрана ще могат да съдействат на албанските гранични служители например при извършването на гранични проверки на контролно-пропускателните пунктове и предотвратяването на неразрешено влизане.В началото на операцията Агенцията ще разположи 50 служители, 16 патрулни коли и един микробус с термовизионно оборудване от 12 държави — членки на ЕС.\"С първото по рода си разполагане на екипи на европейската гранична и брегова охрана извън ЕС отваряме изцяло нова глава в нашето сътрудничество по въпросите на миграцията и управлението на границите с Албания и целия регион на Западните Балкани. Това е повратен момент, историческа стъпка, която доближава този регион до ЕС, благодарение на съвместната работа по координиран и взаимно допълващ се начин по общите предизвикателства, като например по-доброто управление на миграцията и защитата на общите ни граници\", коментира Димитрис Аврамопулос, комисар по въпросите на миграцията, вътрешните работи и гражданството.\"Днес отбелязваме повратен момент за нашата агенция и за по-широкото сътрудничество между Европейския съюз и Албания. Поставяме началото на първата истинска съвместна операция извън Европейския съюз, която има за цел да подкрепя Албания при осъществяването на граничен контрол и в борбата с трансграничната престъпност\", обяснява Фабрис Леджери, изпълнителен директор на Европейската агенция за гранична и брегова охрана.", "date": "2019.05.21", "title": "В Албания започва първа съвместна операция извън ЕС за гранична и брегова охрана"}
{"url": "https://news.bg/crime/zadarzhaha-ekshibitsionist-zaradi-tormoz-na-mayka-s-dete-v-plovdiv.html", "text": "Полицията задържа ексхибиционист, извършил непристойни действия пред млада майка с малко дете в Пловдив.Инцидентът станал около 15.00 часа вчера в парк край жилищен блок в район \"Тракия\". Свидетели на случилото се станали и други хора.Отзовалите се на сигнала служители на реда били посрещнати агресивно от извършителя. Освен че отказал да се легитимира, той отправил обиди и закани за физическа саморазправа към униформените. Оказал и яростна съпротива при задържането му, поради което му били поставени белезници.В районното управление се установило, че мъжът е 58-годишен пловдивчанин. Той е задържан за 24 часа.По случая е образувано бързо производство.", "date": "2019.05.21", "title": "Задържаха ексхибиционист заради тормоз на майка с дете в Пловдив"}
{"url": "https://news.bg/world/da-kachish-everest-za-24-i-pat.html", "text": "49-годишният Ками Рита Шерпа изкачи най-високия връх в света Еверест за 24-ти път, информира АП.Това е абсолютен рекорд.Подвигът на Рита идва само седмица, след като той .Тогава той подобри собствения си рекорд - миналата .Рекордът отново е подобрен.Алпинистът е прекарал само няколко дни в базовия лагер на Еверест, който е на 5 364 надморска височина, преди да покори върха отново.Рита изкача върха за първи път през 1994 година. Той е покорил и няколко други осемхилядника в Непал.Това със сигурност няма да е и последният път, в който шерпата стъпва на върха на света на 8 848 метра височина. Рита е заявил, че иска да покори Еверест 25 пъти.Този път Рита е качил върха с няколко други алпинисти. Времето е било с тях, информират от официалния туристически департамент на Непал.През този сезон общо 41 отбора с общо 378 катерачи пробват да изкачат Еверест. С тях неотлъчно има шерпи, които им помагат. Някои от отборите вече са покорили успешно върха. Други ще направят опит тази седмица.", "date": "2019.05.21", "title": "Да качиш Еверест... за 24-и път"}
{"url": "https://news.bg/politics/gerb-vs-bsp-obvineniya-v-lazhi-i-falshivi-novini.html", "text": "Призоваваме Корнелия Нинова и кандидатите на БСП да не си служат в предизборната кампания с фалшиви новини и гражданите на България сами да направят избор на базата на фактите и свършената работа от всички нас. Това гласи позиция, изпратена от партия ГЕРБ.Повод за позицията им е изявлението на лидера на БСП Корнелия Нинова от тази сутрин, че един от най-големите проблеми в  и кражбата с еврофондове.  Бойко  да е европейски главен прокурор.За позицията на българския представител при гласуването за кандидат за европрокурор на румънката Лаура Кьовеши от ГЕРБ пишат, че в Съвета на ЕС никога не е имало гласуване \"за\" или \"против\" Кьовеши.. Държавите-членки трябваше да класират кандидатите по точки в тайно гласуване. Кьовеши и германският кандидат получиха всеки по 29 точки. Френският кандидат получи 50 точки.Очевидно е, че тази почти двойна разлика в полза на френския кандидат спрямо останалите двама взети заедно, не е резултат от гласуването само на една или две страни, пишат от ГЕРБ.В тяхната позиция се изтъква, че . От всички държави-членки обаче, само в България опозицията с фалшиви новини за гласуването се опитва да създаде скандал там, където такъв няма, категорични са от партията на Борисов.Те призовават лидерът на опозицията да обясни защо евродепутатите от БСП, които са членове на  не са присъствали на заседания, в които е гласувано за кандидатите за европейски прокурор.", "date": "2019.05.21", "title": "ГЕРБ vs БСП - обвинения в лъжи и фалшиви новини"}
{"url": "https://news.bg/crime/zashtitnitsite-na-bedechka-osadiha-obshtina-stara-zagora.html", "text": "Организацията \"Запазете Бедечка\" осъди община Стара Загора за отказа на кмета на града Живко Тодоров да предостави обществена информация за изразходваните средства за проведения референдум за съдбата на парк Бедечка. е на Върховният административен съд (ВАС) и е окончателно, не подлежи на обжалване.От организацията поискаха от местната управа данни относно всички извършени разходи за материали, услуги и възнаграждения по отделни пера - за рекламни материали във връзка с разяснителна кампания, възнаграждения на избирателни комисии, други договори или други разходи, направени във връзка с проведения на 18 юни 2017 г. местен референдум.Съдът потвърди решението на Административен съд Стара Загора, който също осъди общината. Решението обаче беше обжалвано.С решението на ВАС се отменя отказа за достъп до обществената информация, връща се административната преписка на кмета на общината за ново процедиране и произнасяне по същество по заявление за достъп до обществена информация.Общината трябва да плати разноските по делото.\"Това решение на ВАС е още едно потвърждение, че гражданите, освен задължения да плащат данъци и такси, имат и права да знаят как се разходват бюджетни средства\", пишат от организациите.Защитниците на Бедечка очакват с нетърпение данните, след което обещават да ги направят публични.", "date": "2019.05.21", "title": "Защитниците на Бедечка осъдиха община Стара Загора"}
{"url": "https://news.bg/int-politics/makron-predupredi-za-ekzistentsialna-zaplaha-za-evropeyskiya-sayuz.html", "text": "Президентът на Франция Еманюел Макрон предупреди за \"екзистенциален риск\" за Европейския съюз само няколко дни преди изборите за Европейски парламент, като същевременно омаловажи политическите рискове от личното му участие в предизборната кампания с високи залози.\"Не мога да бъда зрител, а участник в най-важните европейски избори от 1979 г., защото съюзът е изправен пред екзистенциален риск\", коментира Макрон в съвместно интервю, публикувано от регионални френски вестници.Ала критици на Макрон твърдят, че френският държавен глава не трябва да взима страна в европейската надпревара, а поддръжниците му се притесняват, че с действията си той подготвя почвата да падне от власт, ако партията му се представи лошо на изборите.Центристката листа на Макрон е с изравнени сили в социологическите допитвания с тази на крайнодясната партия \"Национален сбор\" на Марин льо Пен, която се надява да препъне опонента си, след като претърпя тежка загуба в балотажа на президентските избори във Франция преди две години.Късно вчера, след среща със социалистическия премиер на Португалия Антониу Коща, Макрон призова за \"голяма коалиция на прогресивни организации\" за борба с \"онези, които искат да разрушат Европа чрез национализъм\".В интервюто той защитил решението си да се впусне в предизборната кампания, след като привърженици се притесняват, че той ще остане на власт.Той също така предизвика учудване, като се появи на предизборен плакат през миналата седмица, заменяйки номиналния ръководител на предизборния щаб на партията си, бившия министър по европейските работи Натали Лоазо.\"Той действа като глава на клан. Не е това неговата роля днес\", изтъкна Жордан Бардела, който е водач на листата на \"Национален сбор\" за евроизборите.Макрон отхвърли обвинението, посочвайки, че европейците са изправени пред жизненоважен избор за това как да се справят с редица предизвикателства от миграцията и търговията до нарастващата мощ на Китай и изостреното напрежение със САЩ.\"Френският президент не е ръководител на партия, но е нормално той да участва в тези фундаментални избори\", подчерта той.Изборите във Франция се оформят като конфликт между проевропейците и евроскептичните популистки партии, но социологическите проучвания показват, че хората, които няма да излязат да гласуват, могат да надхвърлят рекордните 57 процента по време на евроизборите през 2014 г.\"Решението да не се гласува означава решение да се даде глас на онези, които ще унищожат Европа\", настоя Макрон.\"Но не можем да осъществим напредък на Европа, ако има френско-германски раздор\", каза той, имайки предвид признаците за остър спор с Берлин в няколко области.Миналата седмица германският канцлер Ангела Меркел призна за \"различия в манталитета\" с Макрон и \"различия в разбиранията на нашите роли\".Макрон омаловажи разрива, отбелязвайки, че \"уважаваме се взаимно и работим много добре заедно, но не вярвам във фалшиви и стерилни отношения, че трябва да прикриваме различията си\".\"Ако не си казваме нещата, няма да вървим напред\", подчерта френският президент.", "date": "2019.05.21", "title": "Макрон предупреди за \"екзистенциална заплаха\" за Европейския съюз"}
{"url": "https://news.bg/world/predsrochnite-izbori-v-ukrayna-glaseni-za-21-yuli.html", "text": "Украйна може да проведе предсрочни парламентарни избори на 21 юли, обяви съветник на новия президент Владимир Зеленски, след като държавният глава проведе консултации с депутатите, информира \"Ройтерс\".\"Ние виждаме най-приемливата дата за изборите - 21 юли 2019 г.\", обяви адвокат Андрей Богдан пред журналисти.Богдан също добави, че Зеленски днес може да съобщи някои нови назначения. Адвокатът се разглежда като един от възможните кандидати за началник на президентската администрация.Вчера Зеленски положи . Сега иска изборите да се проведат на 21 юли.", "date": "2019.05.21", "title": "Предсрочните избори в Украйна гласени за 21 юли"}
{"url": "https://news.bg/crime/izzeha-nad-25-000-kasa-kontrabandni-tsigari-v-kyustendil.html", "text": "Полицаи иззеха 25 200 къса цигари без бандерол от различни търговски марки в Кюстендил, съобщиха от МВР.Цигарите са открити при проверка на лек автомобил \"Пежо\".Автомобилът бил управляван от 28-годишна жена, която е задържана за 24 часа.По случая е започнато досъдебно производство в РУ Кюстендил, уведомен е дежурен прокурор.", "date": "2019.05.21", "title": "Иззеха над 25 000 къса контрабандни цигари в Кюстендил"}
{"url": "https://news.bg/int-politics/pusnaha-vremenno-na-svoboda-katalunskite-separatisti-izbrani-za-deputati.html", "text": "Петимата каталунски сепаратисти, които са в затвора заради опита си за , но бяха избрани за депутати, излязоха за няколко часа на свобода, за да присъстват на заседанието на законодателните органи, съобщи местната телевизия ТелеСур.На  които се проведоха на 28 април тази година, Раул Ромева беше избран за Сената, а Ориол Жункерас, Жозеп Рул, Джорди Турул и Джорди Санчес бяха избрани за Конгреса.Тази сутрин испанският парламент се събра на първото си заседание след изборите.Припомняме, миналата седмица петимата каталунски политици, срещу които се води дело от повече от година, за да вземат парламентарните си протоколи.\"Разгромих репресията със силата на урните\", заяви лидерът на партията за независимост ERC Ориел Жункерас, който беше зам.-председател на регионалното правителство на Карлес Пучдемон по време на опита за обявяване на независимост през 2017 г.Въпреки че Жункерас е в затвора от над година и половина, той все пак успя да си спечели място в Конгреса.", "date": "2019.05.21", "title": "Пуснаха временно на свобода каталунските сепаратисти, избрани за депутати"}
{"url": "https://news.bg/world/varshava-polsha-ima-pravo-da-poiska-reparatsii-ot-germaniya-za-vsv.html", "text": "Официален представител на Полша обори твърдение на Берлин и обяви, че няма документи или архиви, които да показват, че страната му някога се е отказвала от правото си да търси репарации от Германия за престъпленията през Втората световна война, информира АП.Берлин твърди, че Полша се е отказала от претенциите си през 1953 г., когато е била под контрола на Москва. Но влиятелният депутат от управляващата партия \"Право и справедливост\" Аркадиуш Мулярчик заяви пред осведомителната агенция, че това не е подкрепено с доказателства и че копие на бележка от 1953 г., подписано само от тогавашния лидер на Полша, няма юридическа стойност.Той вярва, че разрешаването на въпроса ще подобри двустранните отношения. Според него Варшава не е била адекватно компенсира за човешките и материалните загуби по време на нацистката окупация.Депутатът оглавява екип от експерти, които изчисляват загубите и се очаква да ги представят пред Германия.", "date": "2019.05.21", "title": "Варшава: Полша има право да поиска репарации от Германия за ВСВ"}
{"url": "https://news.bg/crime/mvr-razshiryava-perimetara-na-izdirvane-na-stoyan-zaykov.html", "text": "МВР разширява периметъра на издирването на Стоян Зайков, съобщи министърът на вътрешните работи Младен Маринов, цитиран от БГНЕС и Нова телевизия. и да издирим извършителя на тежкото престъпление\", каза той.По думите му са предприети съвместни действия по защита с прокуратурата на евентуално застрашени лица, които са имали отношения - както семейни, така и спорове в миналото, с евентуалния извършител. \"\", обясни вътрешният министър.Според Маринов, , а изследването на ДНК профили все още продължават.Припомняме, бившият секретар на МВР Николай Радулов обясни, че експертиза на ловно оръжие няма как да бъде направена, тъй като се ползват различни боеприпаси.\"Към момента не можем да твърдим, че това е оръжието, с което е извършено второто убийство\", каза Младен Маринов.По думите му сред получаваните сигнали имало и злонамерени. \"Искам да призова да не се пускат злонамерени сигнали\", каза вътрешният министър.Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков.Въпреки засилените мерки за сигурност дни по-късно беше извършено и второ убийство.По-късно беше намерено оръжие от едно от двете убийства. - ловна пушка.В петък, 17 май, по време на парламентарния контрол вътрешния министър Младен Маринов заяви в кулоарите на парламента, че хора, евентуално От Костенец главният секретар поясни, че Главният секретар Ивайло Иванов Стоян Зайков , откъдето бе получен сигнал, че е забелязан. Търсенето и там остана без успех.", "date": "2019.05.21", "title": "МВР разширява периметъра на издирване на Стоян Зайков"}
{"url": "https://news.bg/crime/obviniha-trima-ohraniteli-za-ubiystvoto-v-orlandovtsi.html", "text": "Софийска градска прокуратура (СГП) обвини трима служители на охранителна фирма за .Според обвинението тримата са убили жената по особено мъчителен за нея начин.Владислав Д., Георги Я. и Татян Н. са обвинени затова, че на 16 май 2019 г. на територията на месокомбинат \"Родопа-София\" в столицата, в съучастие като съизвършители, умишлено са убили 29-годишната жена.Тримата извършители завързали ръцете на пострадалата и й нанесли множество удари по главата, гръдния кош, корема и крайниците. В резултат на това се развили травматичен и хеморагичен шок, довели до остър срив на хемодинамиката и настъпване на смъртта й.Единият от извършители - Владислав Д., вече е бил осъждан в чужбина за трафика на наркотици.Обвиняемите са задържани за срок до 72 часа, така че да бъдат изправени пред съда, където прокуратурата ще настоява те да бъдат арестувани за постоянно.Ако бъдат признати за виновни по повдигнатите им обвинения, извършите могат да получат наказания в размер от 15 до 20 години \"лишаване от свобода\", \"доживотен затвор\", или \"доживотен затвор без право на замяна\".Разследването по случая продължава.", "date": "2019.05.21", "title": "Обвиниха трима охранители за убийството в \"Орландовци\""}
{"url": "https://news.bg/world/sasht-igrayat-mnogo-mnogo-opasna-igra-v-zaliva-vyarva-zarif.html", "text": "Министърът на външните работи на Иран Мохамед Джавад Зариф предупреди, че САЩ рискуват война с решението си да засилят военното си присъствие в Персийския залив.Пред Си Ен Ен той отбеляза, че с разполагането на всички тези военни активи в малък район се увеличават рисковете от инциденти, изисква се крайна предпазливост.\"САЩ играят много, много опасна игра\", предупреди Зариф.Той изключва преговори с администрацията на Тръмп, освен ако не покаже \"уважение\" и не спази ангажиментите си към ядрената сделка от 2015 г., която САЩ напуснаха през миналата година.\"Не сме склонни да разговаряме с хора, които нарушават обещанията си. Иран никога не преговаря под натиск. Не можете да заплашвате иранеца и да очаквате от него да се ангажира. Начинът да се направи е чрез уважение, а не чрез заплахи\", обясни той позицията на Техеран.", "date": "2019.05.21", "title": "САЩ играят много, много опасна игра в Залива, вярва Зариф"}
{"url": "https://news.bg/int-politics/sarbiya-vavede-dozhivotna-prisada-bez-pravo-na-zamyana-vapreki-kritikite-na-es.html", "text": "Сръбските депутати гласуваха за въвеждане на доживотен затвор без право на замяна и помилване за най-тежките престъпления, въпреки критиките от страна на върховния представител на Съвета на Европа за правата на човека, съобщава \"Асошиейтед прес\".Днес сръбският парламент одобри промените в Наказателния кодекс с 159 гласа \"за\" в 250-местния парламент. Депутатите от няколко опозиционни партии бойкотираха гласуването.Новото законодателство предвижда доживотна присъда за убийство или изнасилване на дете или бременна жена. Това е резултат от петиция, инициирана от бащата на тийнейджърка, която е била изнасилена и убита през 2014 г.Комисарят по правата на човека на Съвета на Европа Дюня Миятович предупреди, че законът е в нарушение на Европейската конвенция за правата на човека, тъй като не предвижда възможност за условно освобождаване или преразглеждане на присъдата.", "date": "2019.05.21", "title": "Сърбия въведе доживотна присъда без право на замяна въпреки критиките на ЕС"}
{"url": "https://news.bg/int-politics/es-shte-razsledva-naydzhel-faradzh-za-cherni-kasi.html", "text": "Европейският парламент ще разследва Найджъл Фарадж за това,  финансирани от \"Арон банкс\".Председателят на Европейския парламент Антонио Таяни, \"днес отнася въпроса за Фарадж към консултативен комитет\", съобщи източник за в. \"Гардиън\".Консултативният комитет е група от петима членове на ЕП, които действат като наблюдатели на кодекса за поведение на европарламента. Той постановява, че всички европейски депутати трябва да декларират скъпи подаръци и да докладват дали трети лица финансират присъствието на събития.Миналата седмица, \"Канал 4\" разкри, че Фарадж е бил щедро финансиран от \"Арон банкс\" в годината на референдума за Брекзит. Фактури, имейли и документи показаха, че Фарадж е ползвал къща в Челси на стойност 13 000 лири на месец, кола с шофьор и промоционални посещения в САЩ през 2016 г.Фарадж, който получава заплата като евродепутат от 102 000 евро годишно, е спечелил до 700 000 евро от други медийни изяви през 2014 година-2018 година, което го поставя на шесто място като най-богатия европейски депутат от външните доходи в Европейския парламент. Точната сума на допълнителните му доходи не е известна, защото членовете на Европейския парламент трябва само да декларират други печалби в широки граници.Консултативният комитет няма да заседава по-рано от 4 юни. Това е седмица след европейските избори тази седмица. Той ще назначи един от своите членове, който да ръководи проверката и да изготви доклад с препоръка за евентуална санкция. Всяко наказание, което може да варира от порицание до разходи за удържане, ще бъде решено от президента на Европейския парламент.Новосъздадената партия на , има реални шансове да спечели най-много гласове във Великобритания на предстоящите европейски избори.Говорителите на Фарадж описаха предишните разследвания на парламента като \"политически мотивирани нападения\" и \"отмъстителна кампания\", насочени срещу евроскептичните евродепутати.Групата на Фарадж в сегашния състав на Европейския парламент беше глобена със 173 000 евро. До рестриктивната санкция се стигна, след като разследване установи, че европейски средства са използвани за национална кампания за Брекзит.", "date": "2019.05.21", "title": "ЕС ще разследва Найджъл Фарадж за \"черни каси\""}
{"url": "https://news.bg/crime/imotnata-mafiya-izhvarli-na-ulitsata-brat-i-sestra.html", "text": "Брат и сестра остават на улицата, след като с изненада научават, че родният им дом в столичния квартал \"Лозенец\" е преподаден няколко пъти от непознати. На финала багер влиза в имота им и разрушава къщата. Двамата дори не успяват да изнесат вещите си, съобщи бТВ.\"Все едно ти се срива целият досегашен живот и го виждаш - ето така. За нас това е жив организъм, който пред очите ни е убит\", разказват Попови.Двамата твърдят, че всичко започнало с фалшифициране на техните подписи преди 8 години. Тогава в наследствената им къща идват мъж и жена, които се представят за служители от общината, извършващи актуализация на имота. Показали папки със скици и квадратура. Поискали Кръстьо и Антоанета да се подпишат, че данните отговарят на истината. Те го направили. Според тях след това подписите им са откраднати и нанесени неправомерно върху предварителен договор за покупко-продажба на имота. Според документа от 2011 г. Попови продават имота от 336 квадратни метра срещу 180 хиляди лева. Получили парите в брой.\"Това е напълно фалшив документ, ние дори не познаваме тези, тази купувачка не сме я виждали, никакви пари не съм ѝ давал, защото никога не сме продавали тази къща. Нито сме я продавали, нито сме имали намерението да я продаваме. Просто тя е била харесана от някого\", казват още братът и сестрата.Криминалистът Сашо Атанасов смята, че е възможно двамата да са се подписали върху празен лист без да подозират.Следват 7 години съдебни битки. През 2018 г. Попови губят делото за имота. Новият собственик е жената, която твърди, че им дала 180 хиляди лева. След финала на съдебната сага започват препродажби на имота.А след като къщата на Попови беше съборена, имотът вече е заграден и под охрана. Бригадирът на обекта разказва, че теренът се готви за строителство.\"Предполагам жилищна сграда, какво може да се строи в този район\", коментира наблюдаващият инженер на обекта Йордан Стоянов.Междувременно е образувано досъдебно производство за измама срещу неизвестен извършител. От районната прокуратура казаха, че към момента няма привлечен обвиняем.Междувременно Антоанета и Кръстьо остават на улицата.\"Ние се чувстваме измамени от мафията, освен това се чувстваме предадени от съда, от прокуратурата и от полицията\", казва Антоанета. Според брат ѝ - Кръстьо, това е едно от най-страшните неща, които са им се случвали.", "date": "2019.05.21", "title": "Имотната мафия изхвърли на улицата брат и сестра"}
{"url": "https://news.bg/disasters/es-hvarlya-aviatsiyata-sreshtu-gorskite-pozhari.html", "text": "С цел подготовка за риска от горски пожари през идващото лято Комисията обяви днес първия флот от противопожарни въздухоплавателни средства по линия на новата система rescEU за справяне с природни бедствия. Засега седем противопожарни самолета и шест вертолета ще бъдат част от флота на rescEU през първоначалния преходен период, като Комисията взаимодейства с участващите държави за добавяне на допълнителни активи през следващите седмици.Председателят на Европейската комисия Жан-Клод Юнкер заяви: \"Системата rescEU е конкретен отговор, реакция на европейско равнище, в помощ на многото наши граждани, които са изправени пред заплахата от природни бедствия. Всички ние бяхме шокирани като европейци, когато много хора загубиха живота си през последните години вследствие на горски пожари било то в Португалия, или в Гърция.Смисълът на европейската солидарност е в защитата на гражданите и взаимопомощта в трудни времена. rescEU предлага практически решения и недвусмислено превръща европейската солидарност в действия\".Комисарят по въпросите на хуманитарната помощ и управлението при кризи Христос Стилианидис добави: \"При горските пожари не може да се чака. За да може да се спасява човешки живот и да се защитават гражданите, ЕС и неговите държави членки обединиха силите си и превърнаха rescEU в реалност. С rescEU имаме допълнителна \"предпазна мрежа\" по време на криза.Много съм горд да видя как нашият европейски флот за гасене на горски пожари ще бъде вече действителност през това лято. Бих искал да благодаря на всички участващи държави членки, които допринесоха за този флот, осигурявайки възможно най-добрата подготовка за евентуални пожари тази година\".Пет държави — членки на ЕС, често засягани от горски пожари през последните години, вече предоставиха на разположение свои самолети и вертолети за преходния флот на rescEU за 2019 г.Първоначалните активи са: 2 самолета от Хърватия, 1 самолет от Франция, 2 самолета от Италия, 2 самолета от Испания и 6 вертолета от Швеция.В допълнение към създаването на флот на rescEU Европейската комисия укрепва своя капацитет за мониторинг и координация с цел подготовка за сезона на горските пожари.През лятото денонощният координационен център на ЕС за реагиране при извънредни ситуации (ERCC) ще бъде подсилен с екип за подкрепа при горски пожари, съставен от експерти от държавите членки.През целия летен период ERCC ще организира редовни видеоконференции с държавите членки за споделяне на информация относно риска от пожари в цяла Европа.Спътниковата система на ЕС \"Коперник\" ще бъде използвана, за да се картографират извънредни ситуации, свързани с горски пожари.Всички държави — членки на ЕС, и държавите партньори участваха в годишната среща в тази връзка в Брюксел, за да се подготвят за следващия сезон на горските пожари.През последните месеци бяха проведени няколко полеви учения във връзка с горските пожари. Това включва полевите учения за гражданска защита и за горски пожари MODEX с участието на експерти и спасителни екипи от различни държави — членки на ЕС, провели се на остров Црес, Хърватия, от 7 до 10 април 2019 г. Бяха проведени и други учения в Сплит, Хърватия и Екс ан Прованс, Франция.Дългосрочната цел е да се увеличат капацитетът и активите, както и да се изгради по-силен резерв на rescEU.През последните години Европа претърпя сериозни природни и причинени от човека бедствия: горски пожари, наводнения, бури и земетресения доведоха до повече от 100 човешки жертви през 2018 г. За по-добра защита на гражданите в нужда rescEU укрепва незабавно колективната способност на Съюза за предотвратяване, подготовка и реагиране при бедствия, които засягат нашите общества.", "date": "2019.05.21", "title": "ЕС хвърля авиацията срещу горските пожари"}
{"url": "https://news.bg/int-politics/sadyat-bivsh-prezident-na-arzhentina-za-koruptsiya.html", "text": "Бившият президент на Аржентина Кристина Киршнер е подсъдима за корупция, съобщи АП.Прокуратурата я обвинява, че е помогнала на бизнесмена Ласаро Баес да получи 51 договора за комунални услуги в родната провинция на Кристина Киршнер - Санта Крус.Предприемачът е получил апетитните договори между 2007 до 2015 г. Това е станало по време на президентския мандат на Кристина Киршнер.Ако бъде намерена за виновна по обвиненията, тя може да бъде осъдена на 10 години затвор.Кристина Киршнер се кандидатира за вицепрезидент на предстоящите избори през есента. Ако спечели изборите, то тя ще получи имунитет. Аржентина често е разтърсвана от корупция.", "date": "2019.05.21", "title": "Съдят бивш президент на Аржентина за корупция"}
