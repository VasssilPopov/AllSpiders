{"url": "https://news.bg/world/moskovski-top-menidzhar-e-nameren-obesen-v-kabineta-si.html", "text": "Топ мениджърът от Висшето училище по икономика в Москва Сергей Калашников е намерен мъртъв в кабинета си, съобщи агенция \"Новости\".Не се уточняват подробности, но в други руски медии се появи информация, че той е намерен обесен в гардероб.Първоначалната версия е, че става дума за самоубийство.На мястото работи екип от следователи.51-годишният Калашников е оглавявал дирекцията по общообразователна подготовка.", "date": "2018.02.26", "title": "Московски топ мениджър е намерен обесен в кабинета си"}
{"url": "https://news.bg/society/kzp-se-otteglya-ot-proekta-az-klientat.html", "text": "Комисията за защита на потребителите (КЗП) се оттегля от проекта \"Аз-клиентът\" - електронно приложение, което свързва пряко потребителите с търговците и КЗП. в края на месец ноември 2017 година. От тогава на приложението са изпратени едва 10 сигнала, от които само 1 е разрешен. Останалите сигнали за нередности, подадени от потребителите, са със статут \"обработване\" и по тях развитие няма от месеци.Преди повече от месец, на 24 януари, Владимира Янкова посочи за news.bg, че новото приложение на КЗП \"Аз-клиентът\", което свързва пряко всички заинтересовани страни, а именно потребител-търговец-КЗП, всъщност не функционира. Тогава . От комисията посочиха, че приложението за подаване на жалби от потребители към търговци \"Аз-клиентът\" е проект, администриран от фирмата SOCOURT. Следователно фирмата следи постъпващите сигнали и в случай, че търговецът не реагира до 5 дни, фирмата следва да препрати оплакването до компетентната институция - КЗП. До края на януари обаче в КЗП сигнали от администраторите на приложението не са постъпвали. На 24 януари КЗП увери, че във връзка със сигнала до news.bg ще се предприемат действия за установяване на причините, поради които е възможно да има забавено препращане на сигнали от потребители от страна на фирмата, администрираща електронно приложение на \"Аз-клиентът\".На 26 февруари, вече повече от месец след като КЗП пое този ангажимент, все още нито един от подадените сигнали в приложението не е разгледан и към тях няма отговор, което стана повод за още възмущения относно дейността на КЗП и институциите в България като цяло.Във връзка с това КЗП отново отговори на news.bg. Този път от комисията категорично посочват, че снема доверието си към проекта. Причината - месец след като КЗП предприела действия по установяване на обстоятелствата за проблема в приложението, то все още не функционира. От фирмата, администрираща проекта, обяснили на КЗП, че има забавено препращане на потребителски сигнали от страна на администриращите системата. Фирмата уверила, че проблемите ще се отстранят, което месец по-късно все още не се е случило.Комисията за защита на потребителите напомня, че остават достъпни всички нейни официални канали за подаване на жалби и сигнали и предоставяне на консултации на гражданите:- националният телефон на потребителя 0700 111 22;- официалната интернет страница на институцията и- регионалните представителства в страната.", "date": "2018.02.26", "title": "КЗП се оттегля от проекта \"Аз-клиентът\""}
{"url": "https://news.bg/politics/opozitsionni-partii-v-edin-glas-sreshtu-sdelkata-za-chez.html", "text": "Партии, останали извън парламента, подкрепиха критиките на БСП за сделката, при която ЧЕЗ одобри купувача в лицето на \"Инерком България\" със собственик Гинка Върбакова.Придобиването на активите на ЧЕЗ в България от сравнително малка и слабоизвестна компания е поредната проява на непрозрачно преразпределение на собственост, случващо се в ущърб на обществения интерес, при активната роля на държавата или услужливата пасивност на държавните институции, е позицията на Движение 21.Публичната власт вече е овладяна до такава степен от мафията, че възпрепятства ефективното функциониране на демократичната правова държава и на пазарната икономика.В страната ни на практика е невъзможно да съществува и да се развива значимо предприятие - било то в индустрията, в банковата сфера, в туризма, в услугите, в електронните или печатни медии и в много други сектори, без по подходящ начин да бъде спечелено благоволението на висши представители на формалната и неформална власт. ОТ Движение 21 припомнят бързата продажба на Общинска банка, опитът за незаконно придобиване на ЕМКО и Дунарит, продажбата на Дипломатическия клуб, на телевизия BiT и други, извършвани по сходна схема, в полза \"неясен субект\", имащ интереси идентични на властовия център, олицетворяван от Делян Пеевски.\"Случаят с продажбата на електроразпределително дружество е особено сериозен, тъй като засяга естествен монопол и обекти от критичната енергийна инфраструктура на страната, със значение за националната сигурност\", посочват още от Движение 21 и заявяват, че ще продължат да работят за отстраняване на днешното правителство, за предсрочни парламентарни избори и за разбиване на картела, контролиращ политическия, икономическия и обществения живот в България.От ПП \"Движение Да България\" също излязоха с остра критика към сделката - според тях тя е \"нетърпима за Българската страна\". От партията призовават сделката да бъде предотвратена и настояват:От Единна народна партия (ЕНП) заявяват, че компетентните български органи трябва да имат необходимата информация, и съответно да са осведомили поне изпълнителната власт за сигурността на доставките и произхода на капитала.\"Не можем да приемем, че премиерът Бойко Борисов тепърва научава за сделката с ЧЕЗ и няма подробности за казус. Това засяга националната сигурност на България. В противен случай са необходими спешни оставки в тези служби и търсене на отговорност за престъпно бездействие.\"Според ЕНП оставката на Теменужка Петкова остава необяснима за гражданите, но при \"ненадейно хрумване на идеята\" на премиера за рестартиране на проекта АЕЦ \"Белене\" на стойност 20 млрд. лева има обяснение.\"С този ход третото правителство на Борисов се изправя срещу решение на първото правителство на Борисов и изхвърля от редиците си човекът, ръководил проверката на Агенцията за държавен финансов контрол, която установи милиони злоупотреби в проекта АЕЦ \"Белене\".От ЕНП очакват публичен отговор от премиера Бойко Борисов по повдигнатите от нас въпроси.Припомняме, на 22 февруари 2018 г. стана ясно, че чешката ЧЕЗ е одобрила . По предварителна и непотвърдена информация стойността на сделката е около 320 милиона евро. Тя включва \"ЧЕЗ Електроразпределение\", \"ЧЕЗ Електро\", \"ЧЕЗ Трейд\", както и ВЕИ активи. \"Енерго-про\", която също имаше интерес, е предложила 300 милиона евро.Министърът на енергетиката , защото познава собственикът на фирмата, закупила ЕРП-то - Гинка Върбакова.Самият  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.Лидерът на социалистите  държавният глава Румен Радев да вземе отношение по сделката, а днес .", "date": "2018.02.26", "title": "Опозиционни партии в един глас срещу сделката за ЧЕЗ"}
{"url": "https://news.bg/crime/pitbuli-vkaraha-47-godishna-zhena-v-bolnitsa.html", "text": "Няколко кучета порода питбул са нападнали 47-годишна жена в село Ръжена, община Казанлък, област Стара Загора.Вследствие на нападението жената получила разкъсни рани. Тя е настанена в здравно заведение за лечение с ухапвания по лицето, ръцете и тялото.Инцидентът станал по-рано днес, около 15 часа, предаде БГНЕС. Кучетата нападнали жената в двора на семейна къща. До инцидента се стигнало, след като синът на пострадалата пуснал кучетата, които се сбили. Жената се опитала да разтърве животните, когато те я нападнали.По случая е образувано досъдебно производство.", "date": "2018.02.26", "title": "Питбули вкараха 47-годишна жена в болница"}
{"url": "https://news.bg/regions/sapyori-ot-belene-pomagat-za-bitkata-s-prespite.html", "text": "Войници от Сухопътни войски помагат на населението в тежката зимна обстановка, съобщиха от Министерството на отбраната.Бойци и военна техника се включиха в битката със зимната обстановка от 17.00 часа в понеделник.Военнослужещи с верижна и колесна специализирана техника от 55-ти инженерен полк - Белене под ръководството на капитан Йордан Йорданов, потеглиха към района на селата Лозица, Любеново и Въбел. Те са на територията на Община Никопол, Област Плевен.Там бойците разчистват затрупани пътни участъци и помагат на бедстващи хора. Този полк е специализиран в сапьорна дейност, припомнят запознати.Въпреки височината на преспите, намалената видимост и снегът, който продължава да вали, военнослужещите показват отлична подготовка и професионални умения в усложнената обстановка, информират от ведомството на Красимир Каракачанов.", "date": "2018.02.26", "title": "Сапьори от Белене помагат за битката с преспите"}
{"url": "https://news.bg/int-politics/yuzhna-koreya-zove-severna-koreya-da-se-otkazhe-ot-yadrenite-si-orazhiya-za-da-ima-mir.html", "text": "Северна Корея трябва да се откаже от ракетните и ядрените си програми и да позволи на мира да пусне корени на Корейския полуостров. За това настоя външният министър на Южна Корея, съобщава от \"Ройтерс\".Той също така е призовал да бъдат възстановени посещенията на разделените корейски семейства, което е въпрос с хуманитарни измерения, засягащ човешките права, особено с оглед на това, че много от представителите на тези семейства са навършили 80-годишна възраст.\"Духът от Пьончанг трябва да продължи да живее още дълго, за да може мирът да пусне корени на Корейския полуостров\", изтъкна първият дипломат на Южна Корея пред Съвета на ООН за правата на човека в Женева.\"Северна Корея трябва да се вслуша и да се откаже от ядрено-балистичните си програми\", добави той.", "date": "2018.02.26", "title": "Южна Корея зове Северна Корея да се откаже от ядрените си оръжия, за да има мир"}
{"url": "https://news.bg/your-voice/sdelkata-za-chez-ima-vrazka-s-natsionalnata-sigurnost.html", "text": "Свидетели сме на една голяма сделка за продажбата на акции на активи в енергетиката, която всички очаквахме от дълго време. Знаехме заинтересовените, проследихме \"шушукането\" в енергийните, но и в политическите среди. Президента на Чехия дойде в България за \"да информира българския министър-председател г-н Борисов\" за сделката и избрания купувач\", така поне коментираха посещението му някои централни медии.И последва изненадата.Едно българско дружество току-що основано, с история по-къса дори от една човешка бременност закупи акциите на най-голямото електроразпределително дружество в България с годишен оборот от над 1,5 млрд лева на година. В публичното пространство се спряга бюджет на сделката от порядъка на 320 милиона евро. За системния анализ на възможните рисковете от това прехвърляне на акции и лиценз трябва да се вземат предвид редица обективни обстоятелства, като например стратегическото значение на този бизнес, покриващ повече от 40% от територията на България, но с много по-голяма тежест за българската енергетика като се вземе предвид, че и главата на държавата-столицата София като най-големия потребител на енергия в страната е също в обсега на услугите на този оператор.Нямам нищо против купувача, дори адмирирам предприемачеството му досега да прави бизнес в една по-отровна от сярна киселина бизнес-среда на възобновяемите енергийни източници в България. Но експлоатацията и поддържането на едно толкова важно енергийно дружество като електроразпределителната мрежа на Западна България и столицата е съвсем различна работа, защото касае една от най-важните критични енергийни инфраструктури в страната. И не е само въпрос на \"намиране\" на въпросните няколкостотин милиона евро за разплащане по сделката и прехвърляне на лиценза (които, според мен най-вероятно ще бъдат гарантирани от някое офшорно дружество...). Много по-сериозни ще се окажат другите два проблема: за наличието на експертен потенциал и визия на собственика на капитала за управление и развитие на мрежовия оператор, както и осигуряване на достатъчна ликвидност на компанията за експлоатацията, поддържането и развитието на мрежовите услуги, които вероятно са съизмерими с цената на сделката. Защото експертите много добре знаят колко сериозни и капиталоемки са новите пазарни изисквания за развитие на мрежовите оператори в енергетиката съгласно европейските изисквания и стандарти за либерализация на енергините пазари - въвеждане на нови умни мрежи, съпроводено с подмяна на електромерите с нови, интелигентни, както и с развитието на нови комплексни мрежи за приложение на принципа \"потребител-производител на енергия\". И може би това бяха, според мен, водещите причини ЧЕЗ да изоставят този бизнес у нас като се имат предвид необходимите предстоящи значителни инвестиции в мрежите, както и консервативната регулаторна политика в България по задържане на цените на дребно и трудното утвърждаване на разходи за модернизация като присъщи за дейността на мрежовите оператори.В последните дни сме свидетели на какви ли не идеи на някои политици - от идеята за изкупуване на акциите на ЧЕЗ от държавата, до \"разпъването на кръст\" на министър Петкова за това че не се е намесила без да се има предвид, че тя практически няма никакви юридически основания не само за искане на информация за сделка между две частно-правни търговски дружества, камо ли за намеса и въздействие върху нея. Но, заслужава си да се проверят твърденията за нарушения в процедурата от страна на други кандидати за сделката, които са загубили. Още повече, че това са реномирани международни компании с голям опит в този бизнес. Но, това не касае българските институции, а по-скоро държавната ЧЕЗ и изискванията при такива сделки да се спазват европейските стандарти за прозрачност и равнопоставеност на кандидатите. И ако в бъдеще има някакво обжалване от на сделката от другите кандидати, то това трябва да се осъществи по законодателството и процедурите за общалване на Чешката република.Разбира се, и българската държава име своите различни лостове за въздействие, особено от страна на КЕВР, на който Закона за енергетиката чл. 21, т. 23 вменява правото да \"разрешава/ респективно да не разрешава извършването на разпореждане с имущество, с което се упражнява лицензионна дейност в енергетиката в определени случаи, които водят или могат да доведат до нарушаване сигурността на снабдяването по различни причини\", както и членовете в същия закон чл.51,ал.1 и чл.59, ал.1, т.2, които регламентират случаите и реда на отнемане на придобития лиценз по различни причини. В този специфичен случай, в който обществото е особено заинтересовано да получи повече информация за произхода на средствата на бъдещия собственик на акциите разследвания и отговори ни дължат както КФН , така и ДАНС.А идеята за изкупуване на акциите на ЧЕЗ от държавата, която няколко политически сили лансираха тези дни е несъстоятелна по няколко причини. Първо, това ще доведе рязко влошаване на макроикономическите показатели на бюджета на държавата и повишаване на дефицита, и второ, дори това да е преодолима пречка, достатъчно е да се сравнят икономическите показатели на болшинството държавни енергийни компании в България с тези на частните дружества, за да се убедим че почти всички държавните дружества изпитват сериозни ликвидни пробеми. И тук няма нищо ново, от десетки години насам тези дружества, освен поради лошо управление и липса на реформи са подложени и на външен натиск от държавни, политически, профсъюзни и общински институции \"да помагат\". И това по-точно означава спорни назначения и раздуване на щатовете, спонсориране на различни инициативи, необосновани обществени поръчки и т.н..Аз обаче съм песимист относно вероятността някога до обществото да достигне истинската информация за истинските собственици на акциите на бъдещето ЕРП \"България Запад\", например....", "date": "2018.02.26", "title": "Сделката за ЧЕЗ има връзка с националната сигурност"}
{"url": "https://news.bg/society/otmeniha-poleti-ot-rim-do-sofiya-zaradi-loshoto-vreme.html", "text": "Заради усложнената метеорологична обстановка в Рим, няколко полета до София са отменени. Става въпрос за полети на авиокомпаниите \"Райън Еър\" и \"Уиз Еър\", съответно от летищата \"Чампино\" и \"Фиумичино\".В Министерството на външните работи постъпи информация за около 100 български граждани, които са останали в италианската столица по тази причина. Българският консул в Рим е осъществил контакт с тях и е получил уверения, че авиокомпаниите са им предоставили актуална информация и съдействие. Българите са били настанени в хотел, като престоят им е осигурен до намиране на начин да се завърнат в България.Министерството на външните работи препоръчва на българските граждани при възможност да се въздържат от пътувания от и до Рим.Българските граждани могат да се обръщат за съдействие към дипломатическата ни мисия в Рим, Италия, на телефон: 00393203261848", "date": "2018.02.26", "title": "Отмениха полети от Рим до София заради лошото време"}
{"url": "https://news.bg/int-economics/shefat-na-etsb-ikonomikata-vse-oshte-se-nuzhdae-ot-stimuli.html", "text": "Управителят на Европейската централна банка (ЕЦБ) Марио Драги обяви, че икономиката на еврозоната все още се нуждае от изобилие от стимули за повишаване на инфлацията до по-нормални равнища, дори и в условията на засилване на възстановяването след финансовата криза, съобщава \"Асошиейтед прес\".Драги допълни, че \"търпението и постоянството\" все още са необходими в паричната политика.Той коментира пред евродепутатите, че \"развитието на инфлацията остава изключително зависимо от наличието на достатъчно парични стимули\".ЕЦБ ограничи закупуването на облигации от 60 млрд. евро на месец на 30 млрд. евро на месец в началото на тази година, което е използвано като стимул за икономиката в еврозоната. От банката заявиха, че покупките на облигации ще продължат поне до септември и по-нататък, ако е необходимо.Купуването на облигации налива новонапечатани пари в икономиката с надеждата да се повиши инфлацията от настоящите 1,3 процента годишно.", "date": "2018.02.26", "title": "Шефът на ЕЦБ: Икономиката все още се нуждае от стимули"}
{"url": "https://news.bg/int-politics/tramp-bi-iskal-da-razgovarya-sas-severna-koreya-no-shte-vidim-kakvo-shte-stane.html", "text": "Американският президент Доналд Тръмп обяви, че САЩ, които засилват натиска върху Северна Корея заради нейните ядрени и ракетни програми, биха искали да разговарят с Пхенян, но само при подходящите условия, съобщава \"Ройтерс\".Тръмп, говорейки с губернатори на американски щати в Белия дом, коментирал, че Китай бил сторил повече относно Северна Корея, отколкото някога е правил преди неговата администрация да поиска това от него. Но той посочил, че много стоки влизат в Северна Корея през Русия, въпреки санкциите срещу Пхенян.\"Ще видим какво ще стане\", каза Тръмп за перспективата за преговори със Северна Корея.", "date": "2018.02.26", "title": "Тръмп би искал да разговаря със Северна Корея, но \"ще видим какво ще стане\""}
{"url": "https://news.bg/politics/ginka-i-slavcho-varbakovi-sa-podstaveni-litsa-spored-atanas-atanasov.html", "text": "Гинка и Славчо Върбакови са подставени лица в сделката за ЧЕЗ. Те нямат нито управленски опит, нито достатъчно финансов ресурс, за да участват в подобна сделка. Това заяви пред bTV лидерът на ДСБ Атанас Атанасов.Атанасов е категоричен, че енергоразпределителната система на държавата е част от . По думите му ако българските служби не са проявили интерес, значи някой им е казал да не се занимават с това. Според лидера на ДСБ този някой е премиера Борисов, защото той ръководи службите.Атанасов е категоричен и че съществуват достатъчно данни за това, че има заплаха от пране на пари в сделката - може да има скрити играчи, които ще участват при финансирането на сделката. Лидерът на ДСБ посочи още, че е подозрително мълчанието около банката, която ще участва в сделката. По думите му финансирането ще стане по три канала и само един от тези канали ще е от банка.\"За обществото е важно поведението на правителството, което е длъжно да се грижи на националната сигурност, а тук има неглижиране\", посочи Атанасов. Според него аферата с ЧЕЗ има заряда да свали правителството.\"Учудвам се на арогантния непукизъм на премиера, ето вече излиза с идея за балканско Белене.\"Според Атанасов двигателят на семейния бизнес е съпругът на Гинка - Славчо Върбанов. Той бил и известен на ДАНС покрай афера с фалшиви телефонни импулси, които източвали БТК.Припомняме, на 22 февруари 2018 г. стана ясно, че чешката ЧЕЗ е одобрила . По предварителна и непотвърдена информация стойността на сделката е около 320 милиона евро. Тя включва \"ЧЕЗ Електроразпределение\", \"ЧЕЗ Електро\", \"ЧЕЗ Трейд\", както и ВЕИ активи. \"Енерго-про\", която също имаше интерес, е предложила 300 милиона евро.Министърът на енергетиката , защото познава собственикът на фирмата, закупила ЕРП-то - Гинка Върбакова.Самият  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.Лидерът на социалистите  държавният глава Румен Радев да вземе отношение по сделката, а днес .", "date": "2018.02.26", "title": "Гинка и Славчо Върбакови са подставени лица според Атанас Атанасов"}
{"url": "https://news.bg/disasters/smahnato-vreme-v-arktika-po-toplo-ot-mnogo-mesta-v-evropa.html", "text": "Неестественото затопляне в района на Северния полюс изпраща вълна от арктически студ към Европа, което е признак на \"смахнато\" време и което може да се случва по-често със засилването на предизвиканото от човека глобално затопляне, предупредиха учени, цитирани от \"Ройтерс\".На северния край на Гренландия метеорологичната станция Кейп Морис е регистрирала рекордните 61 часа температури над нулата досега през 2018 г., което е свързано с рядкото отдръпване на морския лед в зимния мрак на Арктика.\"Никога не е имало такива крайности\", изтъква Рут Мотрам, климатичен учен от Датския метеорологичен институт. Топлината нахлува в Арктика както от Атлантическия океан, така и от Беринговия проток, изтиквайки студения въздух на юг.На цялата територия на Арктика температурите сега са около 20 градуса над нормалното, около минус 8 градуса по Целзий.На юг, рядка снежна буря удари италианската столица Рим, а в белгийската столица Брюксел планират да арестуват бездомници през нощта, ако откажат подслон, като температурите се очаква да паднат под минус 10 градуса през тази седмица.Ударени от източни ветрове, идващи от Сибир, в градове от Варшава до Осло беше много по-студено от обичайното за сезона.", "date": "2018.02.26", "title": "\"Смахнато\" време: В Арктика по-топло от много места в Европа"}
{"url": "https://news.bg/politics/sdelkata-za-chez-mozhe-i-da-ne-minava-na-odobrenie-prez-kevr.html", "text": "Продажбата на ЧЕЗ не изисква одобрението на Комисията за енергийно и водно регулиране (КЕВР). Това заяви преди bTV Гинка Върбакова, собственичка на пазарджишката фирма \"Инерком\", която купи активите на ЧЕЗ у нас.От КЕВР потвърдиха това - ако става въпрос за прехвърляне на акции между ЧЕЗ и \"Инерком\", няма основания за доказване на опита на компанията и промяна на лиценза. Подобна процедура може да се наложи единствено, ако част от електроразпределителната мрежа се заложи като обезпечения към банката, която финансира сделката.Относно това Гинка Върбакова обясни, ще бъде направено прехвърляне на акции и електроразпределителната мрежа няма да бъде залог по кредита, а ще се смени само собствеността. По думите ѝ сделката ще протече по същия ред, по който преди шест години \"Енерго Про\" купи активите на немската \"Еон\" в Североизточна България. Върбакова отрече да има намерение да продава ЧЕЗ в близките година-две.По този начин се оказва, че ако Комисията за защита на конкуренцията (КЗК) одобри сделката, няма да има пречи пред финализирането ѝ.Върбакова заяви още, че не познава нито премиера Бойко Борисов, нито бизнесмена Христо Ковачки. Върбанова обаче отново посочи, че е приятелка и позната с . Петкова не знаела за намеренията на Гинка да купи активите на ЧЕЗ в България.", "date": "2018.02.26", "title": "Сделката за ЧЕЗ може и да не минава на одобрение през КЕВР"}
{"url": "https://news.bg/regions/frenski-turisti-zakasaha-v-prespite-na-pat-za-rilskiya-manastir.html", "text": "Туристи от Франция бедстваха в снежните преспи на път за Рилския манастир, съобщи БНТ.Чужденците наели кола под наем. Малко преди обед тръгнали за Рилския манастир. Туристите споделят, че са объркали пътя. По думите им те тръгнали от София към манастира рано сутринта, но навигацията на автомобила ги объркала. Те преминали през село Смочево към град Рила. Заради лошите атмосферни условия обаче колата на туристите поднесла на заснеженото платно и заседнала в снежните преспи край пътя за град Рила.Пътниците не са пострадали при инцидента. Според тях пътят не е бил добре почистен от снега.Според община Рила пътят в района е бил добре почистен и най-вероятно до инцидента се е стигнало заради несъобразената скорост, с която пътували туристите.Около 4 часа след инцидента фирмата, от която туристите наели колата, изпрати друг автомобил, с който туристите да се върнат обратно в София.", "date": "2018.02.26", "title": "Френски туристи закъсаха в преспите на път за Рилския манастир"}
{"url": "https://news.bg/education/obshto-41-uchilishta-ostanaha-zatvoreni-dnes-zaradi-loshoto-vreme.html", "text": "В 41 училища на територията на страната днес не се провеждаха учебни занятия заради влошените метеорологични условия и пътна обстановка.В област Разград бяха затворени най-много училища - 10 на брой. Това са ОУ \"Св. Климент\" в село Юпер, ОУ \"Паисий Хилендарски\" в село Равно, ОУ \"Н. Й. Вапцаров\" в село Бисерци, СУ \"Христов Ботев\", ПГ по ветеринарна медицина и земеделие и НУ \"Васил Левски\" в Лозница, ОУ \"Виделина\" в село Сейдол, ОУ \"Иван Вазов\" в село Веселина, ОУ \"Христо Ботев\" в село Гороцвет и ОУ \"Кирил и Методий\" в село Трапище.В област Силистра 8 училища останаха празни днес. Две от тях в Тутракан - СУ \"Христо Ботев\" и СУ \"Йордан Йовков\". По едно училище беше затворено в Главиница и селата Сокол, Стефан Караджа, Зафирово, Цар Самуил и Нова Черна. Тези училища ще останат затворени и утре, 27 февруари 2018 г.Заради , в област Перник врати не отвориха ОУ \"Св. Иван Рилски\", ОУ \"Св. К. К. Философ\", VI СУ \"Св. Св. Кирил и Методий\", СУРИЧЕ \"Д-р Петър Берон\" и ПМГ \"Христо Смирненски\".По пет училища останаха затворени и в областите Видин и Враца, а в област Шумен - 4 учебни заведения.По едно училище в областите Кърджали, Плевен, Русе и Пазарджик не са провеждали учебни часове - ОУ \"Иван Вазов\" в село Костино, ОУ \"Васил Левски\" в село Беглеж и ОУ \"Св. Климент Охридски\" в село Сваленик и ОУ \"Константин Величков\" в село Паталеница. Заради усложнената пътна обстановка не учиха и пътуващи ученици от общините Павликени и Свищов. Във вторник и сряда, 27 и 28 февруари, всички ученици от общините Враца, Добрич и Лозница ще бъдат в дървена ваканция. До 1 март включително няма да учат и в пет общини от област Смолян - Смолян, Доспат, Борино, Баните и Мадан.В община Вълчи дол, област Варна, учениците ще почиват до края на седмицата, 26 февруари - 2 март включително.", "date": "2018.02.26", "title": "Общо 41 училища останаха затворени днес заради лошото време"}
{"url": "https://news.bg/world/kogato-v-myusyulmanskite-strani-noseha-kasi-poli.html", "text": "Гамал Абдел Насър е видимо развеселен. Така поне го показва едно видео, заснето през 1958 година, в което елегантно облеченият египетски президент разказва пред голяма публика какво му бил казал наскоро лидерът на \"Мюсюлманското братство\". Думите му били: \"Всички жени в Египет трябва да носят забрадки!\". \"Отвърнах му така: Та това ще ни върне в Средновековието! Твоята дъщеря следва медицина и не носи никаква забрадка, а ти искаш да накарам 10 милиони жени да се забраждат\", казва Насър във въпросното видео, а цялата зала се превива от смях.Имало едно време...Клипът е качен на страницата на една група във Фейсбук, която бе създадена през декември 2017 под името \"Преди шериатът да отрови всичко\" (Before Sharia Spoiled Everything), разказва германският вестник \"Ди Велт\" в публикация по темата и пише, че целта на хората, организирани в тази група, е да припомнят за наличието на силно изразени светски тенденции в редица мюсюлмански общества. Както съобщава \"Ди Велт\", групата се радва на растяща популярност и отбелязва силен приток на нови членове, които постват семейни снимки, изпращат изрезки от вестници и списания, разказват лични спомени - като доказателство за това, че преди голямата вълна на реислямизация западният стил на живот е бил широко разпространен в техните страни.Много от снимките показват ученически класове от селските райони на Турция, където през 30-те години на миналия век не е имало нито едно момиче със забрадка. Или млади жени в Техеран и Кайро, облечени по модата на 1960-те години - с къси поли и разпуснати коси. Други снимки са запечатали семейни тържества, на които почти всеки има пред себе си чаша с вино или бира, а по плажовете младите жени се разхождат разголени. Снимки от Алжир, правени през 1970-те години, показват ученички и ученици, чийто външен вид по нищо не ги отличава от европейските им връстници, разказва \"Ди Велт\".По-нататък изданието ни среща с един от инициаторите на Фейсбук-групата - швейцарския адвокат от турски произход Емра Еркен, който разказва, че е живял в Турция до 1979 година и че дотогава изобщо не бил виждал хиджаб: \"В детството си, разбира се, съм виждал традиционните забрадки на жените от селата, но тези мантии, които покриват жената от глава до пети, почти не се срещаха едно време в Турция\", казва Еркен пред \"Ди Велт\" и обяснява, че създадената от него Фейсбук-група има за цел да обори тезата, според която в мюсюлманския свят секуларизмът е бил разпространен само сред привилегирования градски елит. В тази връзка \"Ди Велт\" посочва, че тъкмо през 1979, когато Еркен напуска Турция, в Иран започва Ислямската революция, а в Афганистан - нахлуването на СССР. Малко по-късно в Турция е извършен военен преврат, който довежда до засилване на религиозните тенденции в страната.\"По друг начин стоят нещата в Турция\"Който разглежда снимките, поствани във Фейсбук-групата \"Преди шериатът да отрови всичко\", неизменно се пита какво ли се е случило с всички тези мъже, жени и деца, които се усмихват от фотографиите, пише \"Ди Велт\" и отново дава думата на Емра Еркен: \"Мнозина избягаха от Афганистан, от Иран емигрираха голям брой светски настроени хора, а тези, които останаха в страната, бяха принудени да се нагодят към новите условия. По друг начин стоят нещата  - там светски настроените хора далеч не са изчезнали от градските среди. Но значително се увеличи броят на онези мюсюлмани, които са привърженици на шериата\", казва Еркен.", "date": "2018.02.26", "title": "Когато в мюсюлманските страни носеха къси поли"}
{"url": "https://news.bg/int-politics/partiyata-na-merkel-podkrepi-golyama-koalitsiya-sas-sotsialdemokratite.html", "text": "Християндемократическия съюз (ХДС), чийто председател е канцлерът Ангела Меркел, подкрепи на конгреса си съставянето на коалиционно правителство с Германската социалдемократическа партия (ГСДП), съобщават германските медии.Коалиционното споразумение със социалдемократите е било одобрено от присъстващите 975 делегати, като само 27 делегати са се обявили против.Решението на ХДС е предпоследна стъпка по пътя към бъдещото правителство на Германия.Сега остава решението на ГСДП, чиито членове гласуват до 2 март по коалиционното споразумение с ХДС. В гласуването участват над 460 000 души. Партията ще обяви решението им на 4 март.На конгреса си ХДС също така избра съюзничката на Меркел - Анегрет Крамп-Каренбауер, за свой генерален секретар. ", "date": "2018.02.26", "title": "Партията на Меркел подкрепи голяма коалиция със социалдемократите"}
{"url": "https://news.bg/bulgaria/uslozhnena-obstanovka-po-patishtata-ogranicheniya-po-magistralite-zatvoreni-prohodi.html", "text": "В цялата страна пътната обстановка е усложнена заради обилните снеговалежи. Настилките са мокри, на места заледени, съобщават от АПИ.Въведени са ограничения по магистралите \"Тракия\", \"Хемус\" и \"Люлин\". Безпроблемно е движението по \"Струма\", \"Марица\" и \"Черно море\"Заради зимната обстановка са затворени напълно Дюлинският и Твърдишкият проход. За движението през Обзорския, Пампорово, Превала, Рожен, Прохода на републиката и Ришкия проход са въведени ограничения за товарните автомобили.Временни ограничения има за Предела, Котленския и Троянския проход.Остават в сила целогодишните ограничения за Върбишкия и Златишкия проход.Температурите са в интервала от -12° до 2°.Температури от метеостанциите на АПИ:Предела: -6.4°Кресна: -1.5°Прохода на републиката: -10.3°Костандово: -6.8°Шипка: -15.5°Петрохан: -18.1°Проблемните участъци се обработват. В снегопочистването са ангажирани 2375 машини.2.1. Проходи:2.1.1. Ограничения по проходите за текущия период:- Дюлински - забранен за всички МПС- Обзорски - забранен за МПС над 12 тона;- Пампорово - забранен за МПС над 3,5 т; задължително движение за всички МПС с вериги;- Превала - забранен за МПС над 12 т с ремаркета и полуремаркета; задължително движение за всички МПС с вериги;- Републиката - забранен за МПС над 12 тона;- Ришки - забранен за МПС над 12 тона;- Рожен - забранен за МПС над 12 т с ремаркета и полуремаркета; задължително движение за всички МПС с вериги;- Твърдишки - забранен за всички МПС;- Печинско - забранен за МПС над 12 т с ремаркета и полуремаркета; задължително движение за всички МПС с вериги;2.1.2. Временни ограничения по проходите:- Котленски - затворен за МПС над 12 тона;- Предела - затворен за МПС над 12 тона;- Троянски - забранен за всички МПС; 2.1.3. Целогодишни ограничения за движение по проходите:- Върбишки - затворен за всички МПС;- Златишки - затворен за всички МПС;- Вратник - забранен за МПС над 10 т;- Дюлински - забранен за МПС над 3,5 т;- Петрохан - забранен за МПС над 12 т;- Шипка - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4.2.2. Автомагистрали:- А1 \"Тракия\":Ограничено е движението за всички МПС в двете посоки от Карнобат до Бургас поради намалена видимост и снегонавявания.- А2 \"Хемус\":- Ограничено е движението на МПС над 12 тона по АМ \"Хемус\" в двете посоки поради обилен снеговалеж- Ограничено е движението на всички МПС по АМ \"Хемус\" в участъка Каспичан - Варна. Обходен маршрут по път III-2008 Варна - Девня по крайезерния път.- Ограничено е движението на МПС над 12 тона по път I-9 от Бяла до Обзор поради обилен снеговалеж и влошени метеорологични условия;- Ограничено е движението за всички МПС по път III-208 от разклон Ветрино до гр. Провадия, поради почистване. Обходен маршрут: през с. Габърница - с. Петров дол - Провадия. /въвведено в 13:25 ч./- Ограничено е движението на МПС над 12 тона двупосочно по път I-4- Ограничено е движението на всички МПС по път I-2 от граница Шумен до Ветрино поради обилен снеговалеж и влошени метеорологични условия;- Ограничено е движението на всички МПС по път III-208 от пътен възел Ветрино до Провадия, поради обилен снеговалеж и влошени метеорологични условия;- Ограничено е движението на всички МПС по път III-2072 Вълчи дол - Добротич поради обилен снеговалеж и влошени метеорологични условия;- Ограничено е движението на всички МПС по път III-2901 Аксаковска панорама - Ветрино поради обилен снеговалеж и влошени метеорологични условия;- Ограничава се движението на всички МПС по АМ \"Хемус\" в участъка ПВ \"Каспичан\" - граница ОПУ Варна поради обилен снеговалеж и влошени метеорологични условия- А3 \"Струма\": няма ограничения.- А4 \"Марица\": няма ограничения.- А5 \"Черно море\": няма ограничения.- А6 \"Люлин\":- Ограничено е движението на МПС над 12 тона двупосочно в участъка от София до пътен възел \"Даскалово\" поради обилен снеговалеж и снегопочистване2.3. Други въведени извънредни ограничения на движението::- Ограничено е движението по път II-84 Разлог - Велинград е ограничено за МПС над 12 тона с ремаркета и полуремаркета /въведено в 19:35 ч. на 25.02/;- Ограничено е движението по път II-79 Вълчаново - Средец поради ПТП. Водачите изчакват на място- ограничено за всички МПС по път III-906 гр.Варна - Горица затворен за всички МПС поради снегопочистване- ограничено за всички МПС по път III-7305 от Камчия - Люляково поради снегопочистванеОграничение на движението за всички МПС по път II-27 Червенци - Бдинци поради нулева видимост, силен вятър и снегонавяване.:- Ограничено е движението по път III-405 Алеково - Козловец поради снегонавяване и нулева видимост /въведено в 00:37 ч./.- Ограничено е движението по път III-407 Павел - Совата за МПС над 12 т. поради снегонавяване и нулева видимост /въведено в 00:51 ч./.- Ограничено е движението на МПС над 12 тона двупосочно по път I-4:- Ограничено е движението по път III-1412 от разклона за с. Бранковци до с. Раковица от км 2+150 до км 14+000 поради снегонавявания. Обходен маршрут: Кула - Киряево - Раковица. /въведено в 08:24 ч./;- Ограничено е движението по път III-1413 Грамада - Синаговци за всички МПС, поради обилен снеговалеж и снегопочистване. /въведено в 09:26 ч./- Ограничено е движението на всички МПС по път III-121 от разклон за с. Раброво до разклон за с. Бориловец от км 20+860 до км 31+300 в двете посоки поради снегонавяване. /въведено в 10:55 ч./- Ограничено е движението за всички МПС по път III-121 от с. Шишенци до гр. Кула от км 33+400 до км 50+300 поради снегонавяване.- Движение на МПС над 12 тона по път I-1 Сумер-Ботевград се осъществява двупосочно задължително с вериги поради силен снеговалеж.- Ограничено е движението на МПС над 12 тона двупосочно по път I-4 за територията на област Габрово поради обилен снеговалеж и снегопочистване. /въведено в 15:52 ч/- Ограничено е движението за всички МПС по път II-27 Добрич - Владимирово - Бдинци поради обилен снеговалеж и влошени метеорологични условия;- Ограничено е движението за всички МПС по път II-27 Добрич - Балчик поради обилен снеговалеж и влошени метеорологични условия;- Ограничено е движението на всички МПС по път II-29 Добрич - Генерал Тошево - ГКПП \"Йовково\" поради обилен снеговалеж и влошени метеорологични условия.- Ограничено е движението на всички МПС по път II-71 Добрич - Силистра поради обилен снеговалеж и снегонавявания;- Ограничено е движението на МПС над 12 тона по път III-207 Тервел - Алфатар - Силистра поради обилен снеговалеж и снегонавявания;- Ограничено е движението на всички МПС по път III-207 Кочмар - Тервел поради обилен снеговалеж и снегонавявания;- Ограничено е движението на всички МПС по път III-293 Добрич - Крушари поради обилен снеговалеж и снегонавявания;- Ограничено е движението на всички МПС по път III-296 Генерал Тошево - Каварна поради обилен снеговалеж и снегонавявания;- Ограничено е движението на всички МПС по път III-2077 Кочмар - Тервел - Межден поради обилен снеговалеж и снегонавявания;- Ограничено е движението за всички МПС по път III-2702 Генерал Киселово - Ведрина - Добрич поради обилен снеговалеж и влошени метеорологични условия;- Ограничено е движението за всички МПС по път III-7105 Добрич - Житница - Балик поради обилен снеговалеж и влошени метеорологични условия;- Ограничено е движението на МПС над 12 тона по път III-7106 Кочмар - Карапелит поради обилен снеговалеж и снегонавявания;- Ограничено е движението за всички МПС по път III-2075 Орляк - Зърнево поради обилен снеговалеж и влошени метеорологични условия;- Ограничено е движението на всички МПС по път III-2903 Генерал Тошево - Росица поради обилен снеговалеж и влошени метеорологични условия;- Ограничено е движението по за всички МПС по път III-2904 Кардам - Дуранкулак поради снегонавявания и лоша видимост- Ограничено е движението за всички МПС по път III-2932 Крушари - Росица поради обилен снеговалеж и влошени метеорологични условия;- Ограничено е движението за всички МПС по път III-7102 Тервел - Ангеларии поради обилен снеговалеж и влошени метеорологични условия;- Ограничено е движението за всички МПС по път III-7103 Oногур - Телериг - Крушари поради обилен снеговалеж и влошени метеорологични условия;- Ограничено е движението за всички МПС по път III-9002 Балчик - Генерал Тошево поради снегонавявания и лоша видимост- Ограничено е движението по път III-865 Кърджали - Ардино за всички МПС с ремаркета и полуремаркета; /въведено в 07:51 ч./;- Движението в участъка от път l-5 надлез Кирково - ГКПП Маказа се извършва задължително с вериги; /въведено в 16:23 ч./- Ограничено е движението на МПС над 12 т. по път III-507 Кърджали-Мост поради обилен снеговалеж и влошени метеорологични условия.- Движение с вериги на всички МПС по път II-58 Комунига-Тополово-Асеновград в участъка с. Комунига - гр. Асеновград- Ограничено е движението по I-6 Кюстендил-ГКПП Гюешево за ППС над 12 т. с ремаркета и полуремаркета поради силен снеговалеж и навявания- Ограничено е движението за всички МПС по път III-358 Шипково - Рибарица, поради обилен снеговалеж и почистване. /въведено в 16:25 ч./;- Ограничено е движението на МПС над 12 тона двупосочно по път I-4 Ябланица - Севлиево поради обилен снеговалеж и снегопочистване. /въведено в 15:44 ч./;:- Временно движението по път II-84 Разлог - Велинград е ограничено за МПС над 12 т поради снегопочистване. /въведено в 19:35 ч. на 25.02/;- Ограничено е движението на МПС над 12 тона по път II-37 Пещера-Батак-Доспат, за всички останали МПС са задължителни вериги. /въведено в 14:51 ч./;:- Временно движението по път III-1801 Перник - Голямо Бучино е ограничено за всички МПС поради снегопочистване. /въведено в 06:59 ч/;- Ограничено е движението за МПС над 12 тона двупосочно по път I-6 Перник - ГКПП Гюешево /въведено в 12:21 ч./- Временно е ограничено движението на МПС по път II-52 Никопол - Лозица поради снеговалеж и снегопочистване. /въведено в 09:11 ч./- Движението на МПС над 12 тона се осъществява задължително с вериги на територията на цялата област;- Временно е ограничено движението за МПС над 12 тона с ремаркета и полуремаркета по път III-866 Девин - Кричим, поради силен снеговалеж и снегопочистване. /въведено в 08:58 ч./- Временно е ограничено движението на МПС над 12 тона с ремаркета и полуремаркета по път II-86 Асеновград - Смолян поради силен снеговалеж и снегопочистване. /въведено в 08:58 ч./- Движението на всички МПС по път II-58 Новаково - Кърджали задължително се осъществява с вериги; /въведено в 16:42 ч./- Ограничено е движението за всички МПС по път I-2 Русе - Разград - граница област Шумен поради влошени метеорологични условия.Ограничено е движението за всички МПС по път II-23 Русе - Дулово поради влошени метеорологични условия.Ограничено е движението за всички МПС по път II-49 Разград - Тутракан поради влошени метеорологични условия.Ограничено е движението за всички МПС по път III-205 Исперих - Стефан Караджа поради влошени метеорологични условия.Ограничено е движението за всички МПС по път III-702 Пристое - Лъвино поради влошени метеорологични условия.Ограничено е движението за всички МПС по път III-2001 Ветово - Глоджево поради влошени метеорологични условия.Ограничено е движението за всички МПС по път II-2002 Цар Калоян - Захари СтояновоОграничено е движението за всички МПС по път ІІІ-2003 Дряновец - Сеново поради влошени метеорологични условия.Ограничено е движението за всички МПС по път III-2004 път I-2 - Балкански - път III-204Ограничено е движението за всички МПС по път III-2005 Самуил - Подайва поради влошени метеорологични условия.Ограничено е движението за всички МПС по път ІІІ-2102 Черешово - Бисерци поради влошени метеорологични условия.Ограничено е движението за всички МПС по път ІІІ-2302 Сеново - Просторно поради влошени метеорологични условия.Ограничено е движението за всички МПС по път ІІІ-2304 Малък Поровец - Острово поради влошени метеорологични условия.Ограничено е движението за всички МПС по път ІІІ-2305 Исперих - Зебил поради влошени метеорологични условия.Ограничено е движението за всички МПС по път ІІІ-2306 Тодорово - Къпиновци поради влошени метеорологични условия.Ограничено е движението за всички МПС по път ІІІ-4902 Побит Камък - Веселец поради влошени метеорологични условия.Ограничено е движението за всички МПС по път ІІІ-7002 Ясенково - Голям извор поради влошени метеорологични условия.- Ограничено движение по път I-5 Русе - Бяла за МПС над 12 тона поради силен снеговалеж и снегонавявания; /въведено в 07:50 ч./- Ограничено е движението на всички МПС по път I-2 Русе - Разград поради влошени метеорологични условия.- Ограничено е движението на всички МПС по път II-21 Русе - Силистра поради силен снеговалеж и ограничена видимост;- Ограничено е движението на всички МПС по път II-23 Русе - Карнобат поради обилен снеговалеж и влошени метеорологични условия.- Ограничено движение по път II-51 Бяла-Попово за МПС над 12 тона поради силен снеговалеж и снегонавявания;- Ограничено е движението за всички МПС по път III-5402 Ценово-Обретеник поради снегонавявания.- Ограничено е движението за всички МПС път I-7 Шумен - Силистра поради влошени метеорологични условия. /въведено в 15:06 ч./- Ограничава се движението на всички МПС по път II-21 Русе - Силистра, поради влошени метеорологични условия;- Ограничено е движението на всички МПС по път II-71 Силистра - Добрич поради обилен снеговалеж и снегопочистване;Ограничено е движението на МПС над 12 тона по път III-2077 Каблешково - Межден поради обилен снеговалеж и снегопочистване;- Ограничено е движението на МПС над 12 тона по път III-207 Алеково - Тервел поради обилен снеговалеж и снегопочистване;- Ограничено е движението на всички МПС по път III-205 Тутракан - Веселец поради нулева видимост и снегонавявания. Обходен маршрут: с. Шуменци, Варненци, Белица, Царев дол.- Ограничено е движението за всички МПС по път I-6 Гурково - Сливен поради обилен снеговалеж и влошена метеорологична обстановка.- Ограничено е движението за МПС над 12 тона по път II-55 Гурково - Нова Загора поради влошена метеорологична обстановка.- Ограничено е движението за всички МПС път III-662 поради нулева видимост и влошена метеорологична обстановка.- Временно движението по път ІІІ-866 Девин - Михалково е ограничено за МПС над 12 т с ремаркета и полуремаркета поради снегопочистване. /въведено в 05:28 ч./;- Временно движението по път III-864 Пампорово - Стойките е ограничено за МПС над 12 т с ремаркета и полуремаркета поради снегопочистване; /въведено в 05:28 ч./; задължително движение на всички МПС с вериги; /09:53 ч./- Временно е ограничено движението на МПС над 12 тона за цялата област. /въведено в 07:51 ч./- Временно движението на МПС над 12 тона по път II-37 Пазарджик - граница област София е ограничено, поради обилен снеговалеж и почистване. /въведено в 12:40 ч./- Временно движението по път II-37 Батак - Доспат е ограничено за МПС над 12 т с ремаркета и полуремаркета поради снегопочистване./въведено в 06:57 ч./;- Движението на МПС над 12 тона по път I - 6 проход Гълъбец /Долно Камарци - Буново/ се осъществява само с вериги поради продължителен и обилен снеговалеж. /въведено в 11:53 ч./- Движението на МПС над 12 тона по път I-1 Мездра - Ботевград се осъществява задължително с вериги;- Временно движението по път I-6 София - Карлово в посока София двупосочно е ограничено за МПС над 12 т поради снегопочистване. /въведено в 06:18 ч./;- Ограничено е движението за всички МПС по път I-6 Мъглиж - Николаево поради лоши метеорологични условия.Обходен маршрут: път I-5 Казанлък-Стара Загора - път II-66 Стара Загора-Нова Загора и II-55 Нова Загора-Гурково. /въведено в 14:00 ч./;- Ограничено е движението за МПС над 12 тона по път I-4 поради обилен снеговалеж и влошени метеорологични условия;- Ограничено е движението за всички МПС по път I-2 граница Разград - Шумен - граница Варна поради влошени метеорологични условия.- Ограничено е движението за всички МПС по път I-7 Шумен - Силистра поради влошени метеорологични условия.- Ограничено е движението на МПС над 12 тона двупосочно по път I-4- Ограничено е движението за всички МПС път II-27 Памукчи - граница Варна поради влошени метеорологични условия.- Ограничено е движението на МПС над 12 тона път II-73 Смядово - Карнобат поради влошени метеорологични условия.- Ограничено е движението за всички МПС по път III-731 Радко Димитриево - Друмево поради влошени метеорологични условия.Ограничено е движението за всички МПС по път III-205 Исперих - Стефан Караджа поради снегонавявания и ограничена видимост.- Ограничено е движението за всички МПС път III-207 Векилски - Тервел поради влошени метеорологични условия.- Ограничено е движението за всички МПС път III-2006 Мадара - Каспичан поради влошени метеорологични условия.- Ограничено е движението за всички МПС път III-701 Нови Пазар - Никола Козлево поради влошени метеорологични условия.- Ограничено е движението за всички МПС път III-702 Пристое - Духовец поради влошени метеорологични условия.- Ограничено е движението за всички МПС път III-2007 Каспичан - Златна Нива поради влошени метеорологични условия.- Ограничено е движението за всички МПС път III-2073 Никола Козлево - Векилски поради влошени метеорологични условия.- Ограничено е движението за всички МПС път III-2075 Зърнево - Никола Козлево поради влошени метеорологични условия.- Ограничено е движението за всички МПС път III-7003 Каолиново - Златна Нива поради влошени метеорологични условия.- Ограничено е движението за всички МПС път III-7005 Тодор Икономово - Каолиново поради влошени метеорологични условия.- Ограничено движение за всички МПС по път Стефан Караджово - кръстовище с път II-79 Голямо крушово-Болярово поради снеговалеж, силен вятър и ограничена видимост.- Ограничено e движението за всички МПС по път II-53 Калчево - Зорница поради снеговалеж, силен вятър и ограничена видимост.", "date": "2018.02.26", "title": "Усложнена обстановка по пътищата, ограничения по магистралите, затворени проходи "}
{"url": "https://news.bg/bulgaria/babh-umartvi-nad-100-ptitsi-nyama-danni-da-sa-bili-bolni.html", "text": "Агенцията по храните умъртви над 100 птици, които бяха настанени в столичния зоопарк след конфискация. Не е имало признаци те да са болни, предаде bTV.Сред птиците, конфискувани преди няколко дни на Дунав мост при Видин, е имало и защитен вид.Уточнява се, че са приети в столичния зоопарк със заповед на регионалната екоинспекция в Монтана, след молба за съдействие от страна на областната дирекция по безопасност на храните във Видин. Поставени са под карантина, а два дни по-късно в зоопарка е получена заповед за евтаназирането им.Тази сутрин екип от агенцията по храните е натоварил 124-те птици в микробус и без да подпише протокол ги е откарал в неизвестна посока.\"Защо, ако имаше притеснение за здравословния статус на тези птици те не бяха евтаназирани още на границата на република България, защо след като те са настанени на място, на което има над 2 хиляди животни и са поставени под карантина на тях не бяха направени изследвания за определяне на здравословния им статус?\" - попита директорът на Столичния зоопарк Добромир Бориславов.От агенцията по храните обясняват действията си с \"опасения за птичи грип\". Зоопаркът нямал право да приема каквито и да животни без документи и затова птиците са иззети и незабавно унищожени, което противоречи на протокола, с който са постъпили в зоопарка, \"затова птиците са иззети и незабавно унищожени.\"Явор Гечев от фондация \"Четири лапи\" е категоричен, че правомощията на агенцията са престъпно повишени. \"Това е единственият коментар, който може да бъде направен по отношение на действията им. Нарушени са няколко нормативни акта от българското законодателство.\" - поясни той.Междувременно административният съд е отменил изпълнението на заповедта за евтаназиране на животните, която от агенцията са дали на зоологическата градина.", "date": "2018.02.26", "title": "БАБХ умъртви над 100 птици, няма данни да са били болни "}
{"url": "https://news.bg/politics/tsvetanov-petkova-podade-ostavka-zaradi-personalnata-ataka-sreshtu-neya.html", "text": "Теменужка Петкова е подала оставка като енергиен министър, тъй като е била персонално атакувана заради близостта си с купувача на ЧЕЗ Гинка Върбакова. Това заяви заместник-председателят на ГЕРБ Цветан Цветанов пред bTV.По думите му Петкова не е искала да остави абсолютно никакви съмнения за това, че под някаква форма може да се намеси в реализирането на тази сделка.Цветанов допълни, че политическият съвет между ГЕРБ и Обединените патриоти ще вземе окончателното решение за оставката, като по всяка вероятност това ще стане в сряда или четвъртък.Той подчерта, че в момента няма сделка за ЧЕЗ, а предварителен договор.\"Тази сделка е изповядана с предварителен договор в Чехия между две частни компании\", подчерта Цветанов, като посочи, че българските институции правят проверки.Ще се види дали има съответните средства, кой е източникът на тези средства, всичко това ще бъде установено, увери той.Докато не бъде проверено всичко това от българските органи, не смятам, че трябва да правим някакви заключения, коментира Цветан Цветанов по повод на публикацията в чешки вестник, според която половината от средствата са от офшорна фирма.", "date": "2018.02.26", "title": "Цветанов: Петкова подаде оставка заради персоналната атака срещу нея"}
{"url": "https://news.bg/world/vodeshtata-ruska-televiziya-tirazhira-feyk-reportazh-za-siriya.html", "text": "Водещата телевизия в Русия - Первий канал, тиражира скрийншот от компютърната игра Arma 3, като го представи за сюжет от Сирия, съобщи опозиционното издание Медуза. Фалшивият материал е показан в предаването \"Воскресное время\" на 25 февруари.Впоследствие от пресслужбата на телевизионния канал обясниха фалшивия кадър с \"грешка на режисьора по монтажа\".Видеото е било посветено на т. нар. Ден на защитника на отечеството. В него се е разказвало за войник, загинал в Сирия, удостоен посмъртно със званието Герой на Русия. Скрийншотът от видеоиграта се е появил с надпис \"Досие. Сирия\" (таймкод 2:36).От екипа на създателите на играта Arma 3 - Bohemia Interactive, заявиха, че не са давали разрешение на Первий канал да използва техния продукт за свои цели.Това не е първият подобен случай.През ноември 2017 г. Министерството на отбраната на Русия разпространи в социалните мрежи снимки, за които твърдеше, че са направени наскоро в Сирия. Те бяха публикувани като \"доказателство\", че САЩ подкрепят терористите от ИДИЛ. Впоследствие се оказа, че са използвани кадри на иракски военни от 2016 г., както и скрийншот от мобилната игра AC-130 Gunship Simulator: Special Ops Squadron.След като това беше разкрито, министерството свали снимките с обяснението, че вината за публикацията е на \"граждански сътрудник\".предизвика президентът на Русия Владимир Путин, който показва на американския режисьор Оливър Стоун кадри на американски хеликоптер \"Апачи\", обстрелващ бунтовници в Афганистан през 2013, представяйки ги за героична акция на руските военни в Сирия.През юни 2017 г. Стоун посети Русия, за да заснеме филм за Путин.", "date": "2018.02.26", "title": "Водещата руска телевизия тиражира фейк репортаж за Сирия"}
{"url": "https://news.bg/world/podgotvyat-plan-za-reshavane-na-konflikta-v-donbas-saobshti-timoshenko.html", "text": "Лидерът на украинската опозиционна партия \"Отечество\" Юлия Тимошенко съобщи за подготовка на допълнителен стратегически план за разрешаване на конфликта в Донбас и установяване на мир в страната, съобщи РИА Новости.По думите й, обсъждането е в \"големи аналитични кръгове\". В него участват както членове на \"Отечество\", така и представители на Украйна. \"Ние вярваме, че в Украйна ще бъде установен мир, ако висшето ръководство на страната иска да не работи за кръв и война, а да установи мир\", подчерта Тимошенко по време на заседанието на Помирителния съвет на парламентарните фракции в понеделник.Тя не уточни детайли на този план и неговите автори. Украинските власти през април 2014 г. започнаха военна операция срещу самопровъзгласилите се Луганска народна република и Донецка народна република, които заявиха независимостта си след държавния преврат в Украйна през февруари 2014 г. По последни данни на ООН, жертвите от конфликта са над 10 хил. души.Проблемът за урегулиране на украинската криза се обсъжда на преговори в различни формати, в частност в \"Нормандски формат\". Във Варшава предлагат да преобразуват преговорите в \"Женевски формат\" - с участието на САЩ и Полша като съседна на Русия и Украйна.Договореностите за прекратяване на огъня станаха възможни в Минск по време на срещата на контактната група с посредничеството на Русия и ОССЕ. Престрелките продължиха дори и след споразумението за примирие между страните в конфликта.", "date": "2018.02.26", "title": "Подготвят план за решаване на конфликта в Донбас, съобщи Тимошенко"}
{"url": "https://news.bg/int-politics/rusiya-bila-gotova-da-vazobnovi-otnosheniyata-s-evropa.html", "text": "Руският външен министър Сергей Лавров заяви, че Москва е готова да възобнови сътрудничеството си с европейските страни на всички фронтове без каквито и да е условия, съобщава ТАСС.По време на пресконференция след среща с португалския си колега Аугусто Сантос Силва, руският първи дипломат отбеляза, че Русия е склонна да възобнови партньорствата си с Европейския съюз, които бяха прекратени заради санкциите.\"Смятам, че демонстрираме достатъчно добра воля, доколкото имаме готовност да отворим отново без никакви предварителни условия всички канали за диалог, сътрудничество и взаимноизгодни проекти, които бяха замразени след пролетта на 2014 г.\", коментира Лавров.Той подчертал, че мнозина правителствени служители в страните от ЕС били против наложените настоящи санкции и че Русия е благодарна за усилията им да сложат край на ембаргото.\"Ние сме готови да си сътрудничим с нашите европейски партньори и правителства, така че този обективен интерес на нашите бизнес среди да бъде взет под внимание\", заключи Лавров.", "date": "2018.02.26", "title": "Русия била готова да възобнови отношенията с Европа"}
{"url": "https://news.bg/crime/osadiha-mazh-izpochupil-avtobus-na-gradskiya-transport.html", "text": "Наказаха с \"Пробация\" за девет месеца мъж, повредил автобус от градския транспорт, съобщиха от прокуратурата. Споразумението е с характер на влязла в сила присъда и не подлежи на обжалване или протест.На 4 юни 2017 г. около 20:40 часа мъж ударил и автобус на \"Столичен автотранспорт\" ЕАД на спирка в гр. Нови Искър.Автобусът бил на спирка \"Детски дом\" в града. Той ударил бус марка \"BMC\", собственост на \"Столичен автотранспорт\" ЕАД. Счупил стъкло от трипласт на предна врата, счупил девет броя сектори на заден десен и ляв стоп, деформирал метална част на предна дясна чистачка, деформирал метална колона над капака над двигателния отсек.Мъжът е осъден на \"Пробация\" по споразумение на Софийска районна прокуратура.", "date": "2018.02.26", "title": "Осъдиха мъж, изпочупил автобус на градския транспорт"}
{"url": "https://news.bg/int-politics/25-tsivilni-izbiti-pri-vazdushni-udari-na-sasht-sreshtu-daesh.html", "text": "Най-малко 25 цивилни, сред които седем деца, са били убити при въздушни удари в Източна Сирия на оглавяваната от САЩ международна коалиция, която се сражава срещу терористичната групировка ДАЕШ (\"Ислямска държава\"), съобщава \"Франс прес\", позовавайки се на Сирийския център за наблюдение на правата на човека, чието седалище е във Великобритания. Въздушните удари са били извършени в неделя по и около село Ал Шаафах, което се намира северно от бившия бастион на ДАЕШ Албукамал, близо до границата с Ирак, уточниха от Сирийския център за наблюдение на правата на човека. ", "date": "2018.02.26", "title": "25 цивилни избити при въздушни удари на САЩ срещу ДАЕШ"}
{"url": "https://news.bg/crime/zadarzhaha-vnuk-za-ubiystvoto-na-dyado-mu-v-ruse.html", "text": "Полицаите в Русе задържаха 27-годишен мъж по подозрения за убийството на 81-годишния му дядо, съобщиха от Областната дирекция на МВР в града.Разследването по случая започва, след като в 10.30 часа тази сутрин на телефон 112 постъпва сигнал за силен шум и викове от апартамент в блок на улица \"Алеи Възраждане\" в Русе.На мястото пристига екип на полицията, който установява, че въпросното жилище е местопрестъпление. В апартамента униформените откриват трупа на 81-годишния собственик на жилището. По тялото на мъжа са забелязани прободни рани.В апартамента полицаите установяват и арестуват 27-годишния внук на жертвата, в който имало нож.На адреса на местопрестъплението е изпратена дежурна оперативна група на МВР и съдебен лекар, извършен е оглед на местопроизшествие. По случая е започнало разследване в рамките на досъдебно производство под надзора на Окръжната прокуратура в Русе.", "date": "2018.02.26", "title": "Задържаха внук за убийството на дядо му в Русе"}
{"url": "https://news.bg/economics/tri-varianta-za-rayonirane-predlaga-mrrb.html", "text": "МРРБ с три варианта за териториално райониране.Министърът на регионалното развитие и благоустройството (МРРБ) Николай Нанков предложи на обществено обсъждане три варианта за териториалното районно планиране на страна.Първият вариант предвижда в страната да има пет района от ниво 2 - Югозападен, включващ областите София-град, Софийска област, Перник, Кюстендил и Благоевград; Южен Централен, с области Пазарджик, Пловдив, Смолян, Хасково и Кърджали; Югоизточен, включващ областите на Стара Загора, Ямбол, Сливен и Бургас; Североизточен, включващ областите Търговище, Русе, Разград, Силистра, Добрич, Варна и Шумен; Северозападен, включващ областите Видин, Монтана, Враца, Ловеч и Плевен.Вторият вариант предвижда в страната да има 4 района от ниво 2: Югозападен, включващ областите Софийска, София-град, Благоевград, Кюстендил и Перник. Тракийско-Родопски район, обхващащ областите Пазарджик, Пловдив, Стара Загора, Хасково, Кърджали и Смолян. Черноморски район, в който влизат областите Сливен, Ямбол, Бургас, Варна, Добрич и Шумен. Дунавски район, включващ областите Търговище, Видин, Монтана, Враца, Плевен, Ловеч, Габрово, Велико Търново, Русе, Разград и Силистра.Третият вариант предвижда запазване на броя на районите - 6, но с променен обхват. В Западния район ще се включват областите Софийска, Благоевград, Кюстендил, Перник, Видин, Монтана и Враца. Северният централен район ще обхване областите Плевен, Ловеч, Габрово, Велико Търново, Русе, Разград и Силистра. В границите на Североизточния район ще попадат областите Добрич, Варна, Шумен и Търговище. Югоизточния район ще включва областите Стара Загора, Сливен, Ямбол и Бургас. Южният централен район ще обхваща областите Пазарджик, Пловдив, Хасково, Кърджали и Смолян.При първия вариант, по думите на Нанков, основното предимство е, че се запазват Южните райони, а основният недостатък е, че Югозападният район остава с двойно по-голямо население.Вторият вариант лично според министъра е най-удачен и най-обективен. Това е най-балансираният район и той се доближава до най-голяма устойчивост между районите, които спадат там, коментира Николай Нанков. При третия се запазва броят на сегашните шест района, с София-град ще се обособи като самостоятелен район.Институтът по пазарна икономика (ИПИ), с председател Десислава Николова също взе отношение по темата и предложи още един, 4-ти вариант за районно планиране на страната.Предложението на ИПИ е броят на районите да са четири, но с променен обхват. В Западния район ще се включат областите Софийска, Кюстендил, Перник, Благоевград, Видин, Монтана и Враца; Черноморският район ще обхване областите Варна, Бургас, Добрич, Шумен и Ямбол; Североизточният район ще обхване Добрич, Шумен, Варна и Търговище; Тракийско-Родопският ще включва областите Пловдив, Стара Загора, Хасково, Кърджали и Смолян. Аргумент на ИПИ е, че при този вариант ще има по-голямо развитие на Северозападна България.Припомняме, в момента България е разделена на шест района от ниво 2 - Северозападен, Северен централен, Североизточен, Югозападен, Южен централен и Югоизточен. Предложението на Междуведомствената работна група с участие на експерти от различни институции е да се направят промени, като за целта се предлагат 3 варианта - с 6, 5 и 4 района. Всеки от тях има своите плюсове и минуси, предимства и недостатъци, затова предложенията ще бъдат обект на широко обществено обсъждане през следващите месеци и едва когато се чуят всички мнения, всички позиции и аргументи, ще бъде взето решение. В края на 2018 г. ще бъде избран най-добрият модел за България.Целта на промяната е да бъдат създадени силни и жизнени райони, които да са добре географски обособени и стабилни по отношение броя на населението. Промените трябва да създадат и по-добри условия за европейско финансиране в предстоящия програмен период.", "date": "2018.02.26", "title": "Три варианта за райониране предлага МРРБ"}
{"url": "https://news.bg/crime/zadarzhaha-gratski-tiradzhiya-predlozhil-podkup-na-paten-politsay.html", "text": "Полицаите в Монтана задържаха гръцки шофьор на ТИР, след като направил опит да подкупи полицай, съобщиха от Областната дирекция на МВР в града.Арестуваният тираджия е от град Лариса. Той е спрян от полицейски патрул около 15 часа вчера, 25 февруари, на пътя между село Студено буче и Монтана. Полицаите спрели камиона, защото по пътя е забранено придвижването на тежкотоварни превозни средства над 12 тона. Тогава водачът предложил на униформените подкуп от 50 евро, за да не му съставят акт за нарушение на Закона за движение по пътищата.Полицаят обаче не приел подкупа. Той веднага повикал колегите си и водачът бил задържан за срок до 24 часа. По случая е образувано досъдебно производство.", "date": "2018.02.26", "title": "Задържаха гръцки тираджия, предложил подкуп на пътен полицай"}
{"url": "https://news.bg/health/zam-ministar-da-ne-se-ochakva-mnogo-ot-demonopolizatsiyata-na-nzok.html", "text": "Засилване на контрола с промяна на модела на финансиране в здравеопазването очаква заместник-министър Бойко Пенков, след като се стигне до консенсус за вариант на демополизация на Националната здравноосигурителна каса.На въпрос демополизацията на НЗОК ще реши ли проблемите в здравеопазването, заместник-министър Пенков коментира, че очакванията са твърде големи към един подобен акт. Коментарът Пенков направи, след като участва в конференция в рамките на българското председателство на Съвета на ЕС 2018 на тема: \"Защита на здравето на всеки гражданин на ЕС\".Заместник-министър Пенков даде пример с Германия, където от самото начало са въведени много фондове. По думите му и там вървят обратни процеси - фондовете се обединяват, за да могат да покрият нуждите на хората.Той даде пример и със съществуващото в момента здравно застраховане, което ни дава една възможност за надграждане и за покриване на допълнителен риск при заболяване.Друг пример представлявала Словакия, където в рамките на две години правителството е дало възможност на частни дружества да наберат 2,5 млн. души потребители, които да се осигуряват при тях. \"Това означава достатъчно голям, необходим ресурс, за да не фалира дадения фонд и там като приключи, се оформят на практика конкуриращи се за здравна услуга дружества в страни, в които е задължително осигуряването\", коментира той. Подобна била структурата в Израел.Пенков бе категоричен, че трябва да има повече пазар, така че по друг начин да бъдат формирани отношенията между доставчиците на медицинска, дентална и лекарствена помощ и здравноосигурителни институции.По думите му демополизацията дава възможност за съревнование, конкурентност. Пенков посочи, че при един такъв модел, е абсолютно забранена негативната селекция. Тоест, ако пациент има повече от едно заболяване той може и да не бъде желан от осигурителния фонд. Затова и този принцип е задължителен. Съветът на германските участници във форума е в такъв момент да има \"национален преливник\", тоест на национално ниво да има отделени средства от осигурителните вноски, за да може там, където има повече хора с повече здравни нужди, те да бъдат подпомогнати.\"Трябва да видим всички практики, как са се случили, кое е хубавото, къде има проблеми\", категоричен бе зам.-здравният министър. По думите на Пенков обсъждат се много идеи, но въпросът е кое ще бъде най-добро за България.На въпрос как може да стане демополизацията на НЗОК, Пенков каза: \"Това е нов тип на предлагане на здравноосигурителна услуга и оттам нов начин на финансиране на лечебните заведения. Надяваме се, че по този начин като се променят нещата, значимо ще се подобри контрола върху изразходваните средства и няма да имаме такъв тип измами. В Германия има до 5% измами в здравноосигурителната система - въпросът е да не са повече\". На въпрос за колко време може да бъде извършен процесът на демополизация на НЗОК, Пенков отговори: \"Чисто теоретично за мен идеалния срок това да се случи, без да има стрес за хората, е до две години. Това е ново законодателство, избор преценка, стандартизация на самите процеси, гаранции за сигурността на средствата\". По думите му за целия този процес е необходима подкрепата на парламента.\"Надявам се в тези дебати, които имаме да изкристализира максимално моделът, който ще предложим на хората\", заяви Пенков.Той коментира още, че това е философия на промяна, която се нарича заместващо осигуряване - не в един национален фонд, в който се осигуряват всички, а в заместващи - ти да избереш къде. Заместник-министър Пенков даде и друг пример с Франция, където имат една основна социална каса, която покрива базови нужди и 90% от французите имат допълнителна осигуровка в частни здравни осигурителни институции.\"Допълнителна в смисъл надграждаща\", обясни Пенков. Така, ако се случи счупване на става - няма да се налага доплащане в размер на 1500 лв., каквато е практиката у нас, а тези средства ще се осигуряват от допълнителното здравноосигуряване, допълни още зам.-министърът.", "date": "2018.02.26", "title": "Зам.-министър:  Да не се очаква много от демонополизацията на НЗОК"}
{"url": "https://news.bg/int-politics/boris-dzhonsan-predlozhenieto-na-korbin-shte-napravi-velikobritaniya-koloniya-na-es.html", "text": "Британският външен министър Борис Джонсън обяви, че решението за нов митнически съюз между Великобритания и Европейския съюз след Брекзит, предложено от лидера на опозиционната Лейбъристка партия Джереми Корбин, би направило страната \"колония\" на Европейския съюз, съобщават британски медии.\"Планът на Корбин за Брекзит ще превърне Обединеното кралство в колония на Европейския съюз, неможейки да поеме обратно контрола върху нашите граници или търговската ни политика. Бяло знаме от лейбъристите преди преговорите дори да са започнали\", написа Джонсън в \"Туитър\" и добави, че \"циничният и заблуден план\" на лидера на Лейбъристката партия \"предава гласувалите за излизане от ЕС\".По-рано Корбин призова за митнически съюз между Великобритания и Европейския съюз след Брекзит, за да се облекчи търговското споразумение с Общността, тъй като търговските споразумения със САЩ и Китай не биха били достатъчни за Великобритания.Междувременно говорителят на британския премиер отхвърли възможността за митнически съюз с ЕС.", "date": "2018.02.26", "title": "Борис Джонсън: Предложението на Корбин ще направи Великобритания колония на ЕС "}
{"url": "https://news.bg/crime/spipaha-kradtsi-na-skapi-drehi.html", "text": "След разследване криминалистите от РУ-Сливен спипаха крадци на маркови дрехи. В операцията, преминала под надзора на местната районна прокуратура, са задържани 48-годишният В.М и 49-годишната И.У. Те са хванати в крачка докато крадяли дрехи от магазин в Сливен. Стойността на откраднатите артикули била близо 3000 лв.Двамата имали устройство, с което махали защитния механизъм, прикрепен към дрехите. В колата на крадците полицаите открили много вещи, откраднати по същата схема.Събраната от полицията информация сочи, че двамата са извършвали кражби в цялата страна. Обект на престъплението били известни магазини за дрехи, предлагали стоката си в големи търговски вериги.Още не е ясно какъв е размерът на нанесените от крадците щети. Те са с наложена мярка за неотклонение \"задържане под стража\" и са приведени в ОЗ \"Следствени арести\"-Сливен.По случая е образувано досъдебно производство, в рамките на което, под наблюдението на прокуратурата, продължава работата по разкриване и документиране на цялостната престъпна дейност на двамата задържани.", "date": "2018.02.26", "title": "Спипаха крадци на скъпи дрехи"}
{"url": "https://news.bg/politics/rumen-radev-zagrizhen-za-lipsata-na-informatsiya-za-chez.html", "text": "Президентът Румен Радев е загрижен от липсата на достатъчно информация, както и на прозрачност в процеса на придобиване на активите на една от най-големите компании в стратегически сектор като енергетиката. Темата е обсъдена на работна среща на \"Дондуков\" 2 на държавния глава с председателя на Комисията за енергийно и водно регулиране (КЕВР) Иван Иванов.Освен актуалния въпрос в енергийния сектор, сделката за закупуване на активите на ЧЕЗ в България от компанията \"Инерком България\", президентът Радев е обсъдил с Иван Иванов и отговорностите на КЕВР по Закона за енергетиката.Президентът беше категоричен, че българските институции трябва с действията си да гарантират защитата на обществения интерес и на държавата в този случай.Припомняме, още в петък - ден след като стана ясно, че  - лидерът на БСП Корнелия Нинова призова от парламентарната трибуна държавният глава да вземе отношение по възникналия скандал. Само преди ден президентът Георги Първанов заяви също по повод на сделката, че енергетиката трябва да стане тема на Консултативен съвет по национална сигурност. Ден след като чешката ЧЕЗ одобри сделката министърът на енергетиката , защото познава собственика на фирмата, закупила ЕРП-то - Гинка Върбакова.Самият  по отношение на сделката и по-точно спрямо това дали купувачът има опит и дали може да осигури поддръжката на ЕРП на една трета от България. Същия ден премиерът ", "date": "2018.02.26", "title": "Румен Радев загрижен за липсата на информация за ЧЕЗ"}
{"url": "https://news.bg/int-politics/sauditska-arabiya-pozvoli-na-zhenite-da-vlizat-v-armiyata.html", "text": "Саудитска Арабия за първи път позволи на жени да се запишат в армията. Жените могат да подават заявление за позиции с ранг на войник в провинциите Рияд, Мека, Ал Касим и Медина, съобщава \"Ройтерс\".Ролята им вероятно няма да включва военни действия, но ще им даде възможност да работят в сферата на сигурността.Списък от 12 изисквания гласи, че кандидатките трябва да са саудитски граждани на възраст между 25 и 35 години и да имат завършена гимназия.Жените и техните мъжки настойници - обикновено съпруг, баща, брат или син - трябва да са записани с място на пребиваване в същата провинция като местоработата.Решението за наемане на жени войници е една от редицата реформи, които засилват правата на жените, въведени през последните месеци в консервативната мюсюлманска монархия.Крал Салман е постановил, че на жените ще им бъде разрешено да шофират от юни, а жените-зрители получиха разрешение да присъстват на футболни мачове от миналия месец.Активисти за правата на човека обаче твърдят, че дискриминационната система на мъжки настойници на Саудитска Арабия остава незасегната, въпреки обещанията на правителството да я премахнат.", "date": "2018.02.26", "title": "Саудитска Арабия позволи на жените да влизат в армията"}
{"url": "https://news.bg/economics/mitnicharite-zadarzhaha-zhivotni-prevozvani-bez-dokumenti.html", "text": "Митничари на на ГКПП \"Дунав мост II\" задържаха животни, превозвани в лоши условия и без необходимите ветеринарномедицински документи, съобщиха от АМ \"Митници\". Случаят е от 20 февруари 2018 г. Животните са от видовете алпаки, мечета, гъски, патици, гълъби и патета.Решено е птиците да бъдат умъртвени по хуманен начин. Причината е епизоотичната обстановка в Европа и рисковете, които могат да предизвикат за птичи грип.Превозвачът няма лиценз за превоз, необходими познания за транспорт на животни и документи, с които да удостовери техния произход. Животните са взети от Белгия, Словакия и Унгария, по думите на човека, който ги превозвал.Митничарите са уведомили служители на РИОСВ Монтана, заради съмнение дали няма животни от защитените видове. Превозваните четириноги и птици са конфискувани на основание Закона за биологичното разнообразие и са настанени в Зоологическа градина в София град.Зоологическата градина София град разполага с карантинен център, предназначен за нейните потребности. Той не може да бъде използван за спасителен център за конфискувани животни и всяко въвеждане на животни с неясен статус крие риск от въвеждане и разпространение на заболявания в зоологическата градина.Всяко незаконно въвеждане на животни в страната крие рискове от въвеждане и разпостранение на заболявания по животните, включително заболявания опасни и за хората (зоонози), като инфлуенца по птиците.В съобщението се припомня, че между 2016 - 2018 г. високопатогенната инфлуенца по птиците тип А (HPAI H5N8) предизвика една от най-големите епидемии за огнищата на домашни птици, географската площ и броя на мъртвите диви птици, регистрирана в Европейския съюз.Заболяването засегна и България през 2016 - 2017 със загуби от 6 000 000 млн., затваряне и рестрикции за движение и търговия на животни, загубен здравен статус на държавата, припомнят от Митниците.", "date": "2018.02.26", "title": "Митничарите задържаха животни, превозвани без документи"}
{"url": "https://news.bg/regions/snegovalezhite-ostaviha-bez-tok-desetki-naseleni-mesta.html", "text": "Обилният снеговалеж и силните снегонавявания оставиха без ток десетки населени места в страната.Десетки аварии са регистрирани в общините Пазарджик, Панагюрище и Септември, съобщи Нова. Без електроподаване са 15 населени места. Причината - тежките атмосферни условия.В селата Алеко Константиново, Дебръщица и Црънча, област Пазарджик, електроподаването спряло още през нощта.Във всички места без ток са изпратени екипи, които да отстранят повредите, увериха от електроразпределителното дружество \"ЕВН\". Причината за липсата на ток в Пазарджишко била скъсан далекопровод.По информация на БНТ около 8 000 домакинства в Западна България са без електричество. Прекъснато е захранването с ток в село Селановци, община Оряхово, заради скъсан електропровод. Екипи на ЧЕЗ работят за отстраняването на повредата. ", "date": "2018.02.26", "title": "Снеговалежите оставиха без ток десетки населени места"}
{"url": "https://news.bg/int-politics/putin-naredi-humanitarna-pauza-v-iztochna-guta.html", "text": "Руският президент Владимир Путин е разпоредил 5-часова ежедневна хуманитарна пауза на сраженията в Източна Гута - предградие на Дамаск, което е контролирано от сирийските бунтовници, противници на режима на сирийския президент Башар Асад, съобщават руските медии.Хуманитарната пауза ще започне във вторник и ще включва създаването на \"хуманитарен коридор\", който да позволи на цивилните да напуснат анклава.Източна Гута беше подложена на масирани бомбардировки от страна на сирийското правителство, подкрепяно от Русия, в продължение на повече от седмица.Това доведе до повече от 540 жертви.Руският военен министър обяви решението на Путин, посочвайки, че спирането на огъня ще продължава от 9 до 14 часа местно време всеки ден.Съветът за сигурност на ООН призова за 30-дневно примирие през уикенда. Резолюцията настоява \"всички страни незабавно да прекратят военните действия\" и също така призова за осигуряване на достъп на хуманитарна помощ и извеждане на нуждаещите се от медицинска помощ.Източна Гута е последният голям район, контролиран от бунтовниците близо до столицата Дамаск, като той е обсаден от 2013 г. насам от сирийските военни с подкрепата на Русия и подкрепяни от Иран милиции.", "date": "2018.02.26", "title": "Путин нареди \"хуманитарна пауза\" в Източна Гута"}
{"url": "https://news.bg/bulgaria/selektsiya-ot-muzeynite-sbirki-v-ndk.html", "text": "Над 40 регионални и национални музеи и няколко галерии от цяла България се представят в първия по рода си \"Салон на музеите\". Инициативата е на Националния дворец на културата, а проектът е част от официалната национална културна програма на Българското председателство на Съвета на ЕС.Това е едно ключово събитие, което е посветено не само на Българското председателство на Съвета на Европа (ЕС), но и на Европейската година на културното наследство. С тези думи зам.-министър на културата Амелия Гешева откри официалната церемония по отваряне на първия за тази година \"Салон на музеите\" в НДК.Тя благодари на всички ръководни фактори за инициативата на културната институция и сподели, че се надява догодина вторият \"Салон на музеите\" да събере още повече хора.Гешева открои, че в \"Салона на музеите\" могат да се разгледат абсолютно всички музеи от цялата страна, обединили под един покрив цялото културно наследство на България. Тя уточни, че салонът ще е отворен в рамките на Българското европредседателство на Съвета на ЕС, с което това е начин да покажем културното ни наследство на всички гости.\"Това е мисия, усилие и труд на всички българи\", завърши Гешева.Според председателя на Съвета на директорите на НДК Борислав Велков НДК е естественото място да се открие \"Салон на музеите\". Велков допълни, че неговата мисия е да представя българската история, култура и традиции по най-добрия и организационен начин.Той заяви своята идея, че с такива подобни културни прояви НДК трябва да се превърне в едно общо културно и организационно място.В \"Салона на музеите\" могат да се видят още макет на космат мамут в реални размери, част от Регионалния исторически музеи, както и макет на форума - най-голямата сладководна риба в света и макет на Плаващата воденица от колекцията на музея в Тутракан, които са част от колекцията на музея в Тутракан.Специално място в експозицията заема и уникалния археологически резерват Сборяново, чиито обекти са разположени сред живописни карстови образувания и редки растения.В музея могат да се видят още редица златни и сребърни накити, предоставени от Историческия музей.В \"Салона на музеите\" ще участват над 50 представители на културните институции, като днес участие взеха Етнографския музей, Историческия, Археологическия, Природонаучния, Музей Земята и хората, Регионален исторически музей - Перник, Исторически музей - Карлово, Етнографски музей - Тутракан, Къща-музей Иван Вазов и Исторически музей - Правец и други.Сред другите участници в събитието, бяха още организаторът на проекта Ивелина Кючукова, директор на НДК Ангел Митев и председателят на Съвета на директорите Борислав Велков.Софиянци и гости на столицата ще могат да разгледат експозициите на \"Салон на музеите\" от 3 до 5 март с вход свободен, като влизането и излизането от сградата ще става през вход А4.", "date": "2018.02.26", "title": "Селекция от музейните сбирки в НДК"}
{"url": "https://news.bg/regions/15-kilometrova-opashka-ot-tir-ove-na-kapitan-andreevo-v-posoka-balgariya.html", "text": "Опашката от товарни автомобили на ГКПП \"Капъкуле-Капитан Андреево\" вече е 15 километра, съобщи БНР. Към момента на границата на Капъкуле има над 600 ТИР-а, които чакат да бъдат обработени документите им, за да могат да напуснат Турция и да влязат в България.Според Анадолската агенция опашката от тежкотоварните автомобили е вследствие на голямото струпване на ТИР-ове на границата, с което българските гранични власти не успяват да се справят.На \"Капитан Андреево\" има и 5-километрова опашка от товарни автомобили, чакащи да излязат от България. Опашката на ГКПП \"Лесово\" в посока Турция е 3 километра, съобщи ГД \"Гранична полиция\".На ГКПП \"Кулата-Промахон\" вече се пропускат ТИР-ове. Там преминаването през границата за тежкотоварни автомобили беше преустановено с часове заради силния снеговалеж в южната ни съседка. На ГКПП \"Илинден - Ескохи\" гръцките гранични власти пропускат само леките и товарни автомобили, които са оборудвани с вериги. На останалите гранични пунктове с Гърция пропускателният режим е нормален.Припомняме, по-рано днес стана ясно, че македонските власти са преустановили пропускането на товарни автомобили и в двете посоки на ГКПП \"Деве баир - Гюешево\". Към 17 часа преминаването там е възстановено. В района беше създадена организация на движението, трафикът от товарни автомобили се отбиваше преди зоната на българския пункт.На граничните пунктове \"Дунав мост - Русе\" и \"Дунав мост - Видин\" трафикът е интензивен. Не работят фериботите при Сомовит и Свищов. Стана ясно, че на входовете на Видин са се образували големи опашки от товарни автомобили.Трафикът на българо-сръбските гранични пунктове е нормален.", "date": "2018.02.26", "title": "15-километрова опашка от ТИР-ове на \"Капитан Андреево\" в посока България"}
{"url": "https://news.bg/int-politics/ungariya-iska-glavata-na-varhovniya-komisar-na-oon-za-pravata-na-choveka.html", "text": "Унгария настоя за оставката на върховния комисар на ООН за правата на човека заради неговите \"неприемливи\" и \"неподходящи\" критики към антиимиграционната реторика на унгарския премиер Виктор Орбан, съобщава \"Франс прес\".\"Очевидно е, че Зейд Раад ал Хюсеин трябва да подаде оставка. Той не е достоен за позицията си\", изтъкна унгарският външен министър Петер Сиярто пред Съвета на ООН по правата на човека в Женева, заклеймявайки критиките на върховния комисар на ООН за правата на човека към Орбан като \"много неподходящи\".", "date": "2018.02.26", "title": "Унгария иска \"главата\" на върховния комисар на ООН за правата на човека"}
{"url": "https://news.bg/regions/zatvoreni-sa-patishtata-varna-aksakovo-i-ruse-veliko-tarnovo.html", "text": "Няма затворени пътища за Североизточна България. Затворен е старият път от Варна към Аксаково. Затворен е пътят Русе - Велико Търново към Свиленград. Това заяви инж. Дончо Атанасов след заседание на междуведомствения щаб за усложнената зимна обстановка, свикан от регионалния министър Николай Нанков.Ограничено е движението за камиони в Ловешка област към София, Велико Търново - Габрово. По автомагистралите няма ограничения, навсякъде се движат и камионите.Няма бедстващи хора, нямаме сигнали за закъсали. Имаме сигнали там, където не е било почистено. Това са единични случаи. Над 2000 машини са по републиканската пътна мрежаПоривите на вятъра е над 15 м/с в Североизточна и Северна България. Очаква се над 30 см сняг в Североизточна България. Обстановката ще се усложнява в Югоизточна и Североизточна България.Тежка е обстановката в Смолян, там има ограничения за движението. Няма бедстващи хора, снеговалежът е силен, чистим ако се наложи, ще се вкарат и ротори.В момента е отворена границата с Македония. Движението е нормално - Кюстендил-Гюешево. Всички тирове посока Калотина към \"Капитан Андреево\" се движат нормално.Относно сутрешната катастрофа с турски тир край Пазарджик, инж. Атанасов обясни, че турски тир е изпреварил други два тира. Шофьорът е подминал сигнала на пътните полицаи да спре и е блокирал пътя. Движението е отпушено към 12 часа, каза инж. Атанасов. Ситуацията се усложнява особено от чуждестранните шофьори, които не изпълняват и нарежданията на полицията, допълни председателят на АПИ.Към 16 часа е възстановено пропускането на камиони през граничния пункт Кулата - Промахон на изход от България, съобщиха от Гранична полиция.На пункта Илинден - Ескохи гръцките гранични власти пропускат леки и товарни автомобили само с вериги. На останалите пунктове с Гърция преминаването е нормално.Възстановено е пропускането на камиони в двете посоки и през ГКПП Гюешево - ГКПП Деве баир.Продължава да е интензивен трафикът на товарни автомобили на българо-турската граница. На и на изход, на Лесово са около 2, 5 км.Граничните пунктове със Сърбия са проходими при зимни условия. На пунктовете с Румъния трафикът е нормален.", "date": "2018.02.26", "title": "Затворени са пътищата Варна-Аксаково и Русе-Велико Търново"}
{"url": "https://news.bg/int-politics/varhovniyat-sad-na-sasht-nanese-udar-na-tramp-za-imigrantite-mechtateli.html", "text": "Върховният съд на САЩ нанесе удар на американския президент Доналд Тръмп, като изиска от неговата администрация да запази протекциите, които тя се опита да прекрати, на стотици хиляди имигранти, доведени нелегално в САЩ като деца, съобщава \"Ройтерс\".Съдиите са отказали да разгледат жалбата на администрацията на Тръмп срещу решението на федерален съдия на 9 януари, което наложи възбрана на действията на Тръмп по прекратяването на програмата DACA, която е от полза на имигрантите, известни като \"мечтателите\" и която беше въведена през 2012 г. от неговия предшественик Барак Обама.Съгласно действията на Тръмп протекциите на \"мечтателите\" трябваше да започнат постепенно да бъдат отменяни от началото на март, като започне тяхната депортация от САЩ.В краткото решение съдиите не са посочили аргументи, но изтъкват, че жалбата е била \"отхвърлена без предразсъдъци\".  Съгласно програмата DACA приблизително 700 хил. младежи, повечето латиноси, получават защита от депортиране и им се предоставят разрешителни за работа в рамките на две години, след изтичането на които те трябва да кандидатстват отново. Общо около 1,8 млн. души отговарят на условията на програмата, което е значитална част от над 11 млн. имигранти, живеещи в САЩ нелегално. ", "date": "2018.02.26", "title": "Върховният съд на САЩ нанесе удар на Тръмп за имигрантите \"мечтатели\""}
{"url": "https://news.bg/health/d-r-jordanka-penkova-stava-podupravitel-na-nzok.html", "text": "Д-р Йорданка Пенкова е назначена за подуправител на Националната здравноосигурителна каса (НЗОК).Назначението на Пенкова идва поради . Пенкова временно ще изпълнява неговите функции.Д-р Пенкова е досегашен директор на Районната здравноосигурителна каса в Шумен, пост който заема вече пети мандат.", "date": "2018.02.26", "title": "Д-р Йорданка Пенкова става подуправител на НЗОК"}
{"url": "https://news.bg/education/darvena-vakantsiya-zaradi-silniya-snegovalezh-v-stranata.html", "text": "В много населени места учебните процеси се преустановяват заради тежките атмосферни условия, съобщи БНР.Заради усложнената зимна обстановка, учебните занятия се отменят за днес и утре, 26 и 27 февруари в общините Бяла, Девня и Суворово, област Варна. В община Вълчи дол, област Варна, учениците ще почиват до края на седмицата, 26 февруари - 2 март включително.В Свищов и Смолян учениците ще почиват утре и в сряда, 27 и 28 февруари. На тези дати няма да учат и децата в редица общини в областите Шумен, Плевен и Видин. На 27 и 28 февруари няма да се учи и в общините Добрич, Добричка, Шабла, Крушари и Тервел.В община Лозница, област Разград, няма да учи от днес до сряда включително.Възможно е неучебните дни да се увеличат при тежки атмосферни условия. Ваканцията за учениците идва най-вече заради силното снегонавяване. Някои родителите не пускат децата си на училище и заради минусовите температури.", "date": "2018.02.26", "title": "Дървена ваканция заради силния снеговалеж в страната"}
{"url": "https://news.bg/society/prilozhenieto-az-klientat-na-kzp-prodalzhava-da-ne-raboti.html", "text": "Приложението на Комисията за защита на потребителите (КЗП) \"Аз-клиентът\" продължава да не работи. За това сигнализира читател на news.bg.Преди повече от месец, на 24 януари, Владимира Янкова посочи за news.bg, че, което свързва пряко всички заинтересовани страни, а именно потребител-търговец-КЗП, всъщност не функционира.Тогава . От комисията посочват, че приложението за подаване на жалби от потребители към търговци \"Аз-клиентът\" е проект, администриран от фирмата SOCOURT. Следователно фирмата следи постъпващите сигнали и в случай, че търговецът не реагира до 5 дни, фирмата следва да препрати оплакването до компетентната институция - КЗП. До края на януари обаче в КЗП сигнали от администраторите на приложението не са постъпвали. На 24 януари КЗП увери, че във връзка със сигнала до news.bg ще се предприемат действия за установяване на причините, поради които е възможно да има забавено препращане на сигнали от потребители от страна на фирмата, администрираща електронно приложение на \"Аз-клиентът\".Вече месец след като КЗП пое този ангажимент, все още нито един от подадените сигнали в приложението не е разгледан и към тях няма отговор.\"Оставам с впечатлението, че институциите в България неглижират хората, медиите и всичко, защото по никакъв начин не изглеждат съпричастни или притеснени от въпроси като този\", посочва още Янкова.", "date": "2018.02.26", "title": "Приложението \"Аз-клиентът\" на КЗП продължава да не работи"}
{"url": "https://news.bg/politics/podpaliha-traktor-na-obshtinski-savetnik-predi-vazhno-glasuvane.html", "text": "Подпален е трактор на общинския съветник Атанас Мавродиев от Стамболийски, съобщи bTV. Инцидентът е станал в събота.На днешната сесия в общината бе гласуван заем от 4 млн. лв. С парите ще бъдат ремонтирани градинките и детските площадки в града. Предвидено е закупуването на нова техника.Според някои общински съветници между инцидента с трактора и гласуването има връзка. Самият Мавродиев е заварил трактора си в пламъци. Той е един от малкото общинари, които не са одобрявали тегленето на заем. По думите на Мавродиев, той ще загроби общината.На друго мнение е кметът Георги Мараджиев. По думите на Мараджиев заемът е наложителен, за да се ремонтират 24 парка и да се купи нова почистваща техника за града.", "date": "2018.02.26", "title": "Подпалиха трактор на общински съветник преди важно гласуване"}
{"url": "https://news.bg/health/prosrochenite-dalgove-na-nzok-sa-133-mln-lv.html", "text": "Просрочените задължения на НЗОК към чужди каси са 133 млн. лв. Това заяви пред журналисти зам. здравният министър и председател на Надзорния съвет на здравната каса Жени Начева, съобщи \"\".Тези данни сочи спешната проверка, която беше назначена в петък миналата седмица.Припомняме, проверката беше предизвикана от  Зам.-министърът на здравеопазването твърдеше, че здравната каса дължи на други фондове 7,6 млн. лв. Според управителя на касата проф. Камен Плочев просрочените дългове към януари са около 133,6 млн. лв.За драстични несъответствия в отчетите на Здравната каса сигнализира финансовият министър Владислав Горанов.Тогава се проведе извънредно заседание на НЗОК, за да се установи причината за драстичната разлика в сумите.Жени Начева тогава обясни, че проблемът идва оттам, че се смесват понятията просрочени задължения и задължения. Проблемът бил в системите за финансовата информация за европейските плащания. Системата има определена специфика и не е развита и изготвена на необходимо ниво.Общите задължения на касата са 271 млн.лв.Днес Начева, обясни, че разминаването в данни, обстоятелства и факти, представени преди дни, се дължи на системни нарушения на вътрешно-нормативни документи от поредица от оперативни ръководства.Възложено било на проф. Плочев до 10 март да предложи погасителни схеми към съответните държави, подали искове. По думите на Начева проблемът е възникнал през 2015 - 2016 г. Предстои налагането на административни санкции, като за това се очакват предложения от управителя на НЗОК. Жени Начева още веднъж подчерта, че данните няма да подпишат на подписването на Националния рамков договор. Актуализация на бюджета на Здравната каса не се налага към момента, убедена е Начева.Припомняме, скандалът с дълговете на НЗОК се разрази след като преди седмица здравният министър Кирил Ананиев . Причината беше, че проф. Плочев не е информирал Надзорния съвет на НЗОК, не е уведомил и самия министър, а директно се обърнал към законодателния орган за актуализиране на бюджета. Пари трябвали, за да се платят дългове към чужди каси. Тогава плочев изнесе близки до коректните данни. Депутатите от \"Обединени патриоти\" предположиха, че управителят на Националната здравноосигурителна каса  на бюджета на Касата. Славчо Велков от БСП като близък приятел на проф. Плочев ясно отсече, че върху проф. Плочев е оказван натиск и той идва високопоставен политик в управлението на държавата.  кой е притискал проф. Плочев.В деня на извънредното заседание на НЗОК проф. камен Плочев излезе в болнични, а информацията беше, че той е приет за лечение в болница. ", "date": "2018.02.26", "title": "Просрочените дългове на НЗОК са 133 млн. лв."}
{"url": "https://news.bg/disasters/britanskite-mileniali-shte-sa-nay-debeloto-pokolenie.html", "text": "Британците милениали са на път да се превърнат в най-дебелото поколение откакто се води надеждна статистика по темата, предупредиха здравни експерти, цитирани от БиБиСи.Повече от седем на всеки 10 души, родени между началото на 1980-те и средата на 1990-те години ще бъдат твърде дебели по времето, когато достигнат средна възраст.За сравнение около половината от \"бейби бум\" поколението, родени непосредствено след Втората световна война, са били дебели на тази възраст.Да си дебел като възрастен е свързано с 13 различни вида рак, предупреждават от британска благотворителна организация, изследваща рака. Списъкът включва рак на гърдата, червата и бъбреците, но само 15 процента от хората във Великобритания са наясно с връзката между наднорменото тегло и болестта.Великобритания е най-затлъстялата страна в Западна Европа, като темповете на затлъстяването там нарастват по-бързо, отколкото в която и да е друга развита страна.Разпространението на затлъстяването в Обединеното кралство е от 15 процента през 1993 г. до 27 процента през 2015 г.През 2015 г. най-високите равнища на затлъстяване са били наблюдавани при хората на възраст между 55 и 64 години, но експерти са обезпокоени, че по-младите поколения са на път да станат също по-дебели.", "date": "2018.02.26", "title": "Британските милениали ще са най-дебелото поколение "}
{"url": "https://news.bg/politics/ninova-poiska-sreshta-s-cheshkiya-poslanik-u-nas.html", "text": "Лидерът на БСП Корнелия Нинова заяви среща с посланика на Чешката република в София Душан Щраух за продажбата на ЧЕЗ, съобщиха от БСП.На срещата, която се очаква да се осъществи до края на тази седмица, Нинова ще връчи писмо на посланика до чешкото правителство с въпроси относно продажбата на електроразпределителното дружество за София и Югозападна България - ЧЕЗ.Припомняме, на 22 февруари 2018 г. стана ясно, че чешката ЧЕЗ е одобрила . По предварителна и непотвърдена информация стойността на сделката е около 320 милиона евро. Тя включва \"ЧЕЗ Електроразпределение\", \"ЧЕЗ Електро\", \"ЧЕЗ Трейд\", както и ВЕИ активи. \"Енерго-про\", която също имаше интерес, е предложила 300 милиона евро.Министърът на енергетиката , защото познава собственикът на фирмата, закупила ЕРП-то - Гинка Върбакова.Самият  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.Лидерът на социалистите  дори и държавният глава Румен Радев да вземе отношение по сделката.", "date": "2018.02.26", "title": "Нинова поиска среща с чешкия посланик у нас"}
{"url": "https://news.bg/int-politics/turtsiya-prashta-spetschasti-v-sledvashtata-faza-na-ofanzivata-v-afrin.html", "text": "Турция разгръща специални полицейски сили в северозападния сирийски регион Африн за \"нова битка\" в петседмичната си кампания срещу кюрдските милиции, съобщава \"Ройтерс\".Турските сили и техни сирийски бунтовнически съюзници, подкрепени от турски въздушни удари, изтласкаха кюрдските бойци обратно от границата на Турция с Африн. \"Влизането на специалните сили е подготовка за наближаващата нова битка\", коментира вицепремиерът Бекир Боздаг.Агенция \"Доган\" съобщава, че жандармерия и специални части на полицията влизат в Африн с цел да вземат участие в градски боеве и да обезопасяват населени места, превзети от турските сили.Повечето от по-големите градове в региона на Африн, включително самият град Африн, остават под контрола на кюрдските сили.Турция заявява, че искането на Съвета за сигурност на ООН за 30-дневно примирие в Сирия не се отнася за офанзивата \"Операция маслинова клонка\" в Африн.\"Някои региони като източната Гута са част от решението на ООН за прекратяване на огъня в Сирия, но Африн не е един от тях. Решението няма да окаже влияние върху нашата операция ... в района на Африн\", коментира БоздагРезолюцията на Съвета за сигурност на ООН изисква всички страни \"незабавно да спрат военни действия ... за трайна хуманитарна пауза в продължение на поне 30 последователни дни в Сирия\".Прекратяването на военните действия не се отнася за военни операции срещу \"Ислямска държава\", \"Ал Кайда\" и свързаните с тях групи или други групи, определени от Съвета за сигурност като терористични организации.Турция твърди, че кюрдските бойци в Сирия са част от Кюрдската работническа партия - ПКК, която пък е определена като терористична група от Съединените щати и Европейския съюз и Турция, но същите тези кюрди в Сирия са и основен военен съюзник на Вашингтон в Североизточна Сирия.", "date": "2018.02.26", "title": "Турция праща спецчасти в следващата фаза на офанзивата в Африн"}
{"url": "https://news.bg/regions/kilometrichni-opashki-ot-tir-ove-na-granichnite-punktove-zaradi-snegovalezha.html", "text": "На ГКПП \"Кулата - Промахон\" не се пропускат товарни автомобили на изхода от страната заради силния снеговалеж в Гърция, съобщиха от ГД \"Гранична полиция\".На ГКПП \"Илинден - Ескохи\" гръцките гранични власти пропускат само леките и товарни автомобили, които са оборудвани с вериги.На останалите гранични пунктове с южната ни съседка пропускателният режим е нормален.На ГКПП \"Деве баир - Гюешево\" македонските власти са преустановили пропускането на товарни автомобили и в двете посоки. В района е създадена организация на движението, трафикът от товарни автомобили се отбива преди зоната на българския пункт.На ГКПП \"Капитан Андреево\" трафикът от товарни автомобили е интензивен. На пункта има около 5-километрова опашка от камиони, чакащи да излязат от България. Опашката на ГКПП \"Лесово\" е 3 километра.На граничните пунктове \"Дунав мост - Русе\" и \"Дунав мост - Видин\" трафикът е интензивен. Не работят фериботите при Сомовит и Свищов.Трафикът на българо-сръбските гранични пунктове е нормален.", "date": "2018.02.26", "title": "Километрични опашки от ТИР-ове на граничните пунктове заради снеговалежа"}
{"url": "https://news.bg/int-politics/rusiya-skochi-sreshtu-tvardeniyata-che-sili-na-asad-sa-atakuvali-s-hlor-v-iztochna-guta.html", "text": "Твърденията, че сили, които са лоялни на сирийския президент Башар Асад, са виновни за атаката с хлор в Източна Гута, което е предградие на Дамаск, са провокация, целяща саботирането на прекратяването на огъня в анклава, контролиран от сирийските бунтовници. Това обяви руският външен министър Сергей Лавров, цитиран от \"Ройтерс\".Лавров допълни, че 30-дневното прекратяване на огъня в Източна Гута, договорено в Съвета за сигурност на САЩ, ще влезе в сила, след като всички страни се договорят как трябва да бъде изпълнено.По-рано сирийски опозиционни активисти съобщиха, че дете е загинало вчера при предполагаема химическа атака в Източна Гута, ден след като Съветът за сигурност на ООН одобри 30-дневно спиране на огъня в Сирия. От своя страна говорителят на Кремъл Дмитрий Песков заяви, че положението в Източна Гута е крайно тревожно и терористите там използвали местни цивилни като заложници. \"Терористите не слагат оръжие, те държат местното население като заложници, това е главната причина за много напрегнатото положение\", посочи Песков.  Той също така цитира изявление на руското военно министерство от вчера, в което се изтъква, че Москва разполага с информация за възможното използване на химически вещества от терористи в Източна Гута. ", "date": "2018.02.26", "title": "Русия скочи срещу твърденията, че сили на Асад са атакували с хлор в Източна Гута"}
{"url": "https://news.bg/crime/otkriha-martav-biznesmen-v-loveshko.html", "text": "Откриха мъртъв бизнесмен в Ловешко. Става въпрос за 47-годишния Иван Василев, който притежава цех за производство на халва и локум, съобщи БНР.Бизнесменът е открит от брат си снощи в дома му в село Добревци, община Ябланица, област Ловеч. Мъжът е намерен с огнестрелна рана в областта на главата.По случая е образувано досъдебно производство, работата на разследващите полицаи продължава под наблюдението на Окръжната прокуратура в Ловеч.По думите на кмета на селото Йордан Йорданов причините за убийството все още се изясняват. Простреляният нямал конфликти. Според кмета е възможно причината за убийството да е конкурентен бизнес.Хората в селото са учудени и уплашени от убийството.Жертвата и брат му, който го открива мъртъв, заедно ръководили бизнеса. Между тях не е имало вражда, не са засегнати бизнес интересни, съобщи \"24 часа\". Предполага се, че убийството е от битов характер, а криминалистите вече имали следа.", "date": "2018.02.26", "title": "Откриха мъртъв бизнесмен в Ловешко"}
{"url": "https://news.bg/your-voice/tragediyata-v-hodzhali-izblik-na-otmastitelna-zhestokost-ili-hladnokravno-premeren-akt-chast-2.html", "text": "..(Продължение от 22 февруари 2018 г.  и как те са били документирани от различни независими източници.)За стратегическото значение на град Ходжали като причина, предизвестила погрома над мирното му населениеЗначението на Ходжали е било особено както за арменската, така и за азербайджанската страна. Населеното място се е намирало на пътя Степанакерт - Аскеран, като фактически е блокирало районния център. Според арменската страна и Степанакерт, и Аскеран методично са били разрушавани с артилерийски обстрел (според други - с минохъргачен обстрел) от Ходжали. Освен това, Ходжали практически е отрязвал северната част на Нагорни Карабах (Арцах) от южната му част. Освен това, на територията на Ходжали се е намирало единственото летище в Нагорни Карабах, чрез което обсадените арменци биха могли да осъществят връзка с останалия свят. Така че в навечерието на щурма на Ходжали и на последвалите трагични събития и двете страни прекрасно са разбирали стратегическото значение на града. [6], [7]. Съответно - и двете страни са се подготвяли за предстоящата схватка.Особено раздразнение у арменската страна е предизвиквало разрастването на Ходжали и заселването му с изселени от Узбекистан месхетински турци, азербайджанци от вътрешността на страната и бежанци от самия Нагорни Карабах. Арменците са възприемали ставащото като \"целенасочена политика по изменение на демографската ситуация\". [7] Според данни на Московския правозащитен център \"Мемориал\", публикувани във вестник \"Независимая газета\" на 18 юни 1992 г., в периода 1989 - 1991 година, населението на Ходжали е нараснало от 2135 на 6300 души. Пак през 1991 г. Ходжали е бил обявен за град, което допълнително е разпалило емоциите сред арменските националисти. [7]Според арменската страна Азербайджан е укрепвал присъствието си в Ходжали не само с демографски средства. Обикновено арменските автори се позовават на книгата на Кирилл Столяров - \"Разпадане: От Нагорни Карабах до Беловежката пуста\". [8]Безспорно, Столяров е автор, който е бил лично близък до президента на Азербайджан Аяз Муталибов и е имал достъп до информация от първа ръка. Трудно е да се прецени до каква степен всичко написано от него може да се приема за чиста монета, защото той взима доста явно страната на Муталибов в полемиката му с неговите политически опоненти от Народния фронт на Азербайджан, но все пак книгата му е важен източник на информация. (Аяз Муталибов е първият президент на Азербайджан. Преди това той е бил ръководител на Комунистическата партия в Азербайджан и член на Политбюро на КПСС).Според данни, взети от книгата на Столяров, в района на Ходжали, както и в най-близкия районен център - град Агдам, са били доставени повече от 35 хиляди автомата и картечници, както и необходимите количества боеприпаси за тях. [8, стр. 268]. Пак Столяров съобщава, че в средата на месец февруари 1992 г., президентът Муталибов е наредил в района на Ходжали да се прехвърлят единадесет танка и дванадесет бойни машини на пехотата БМП-2. [8, стр. 251]. При днешното ниво на въоръжено противостояние между Азербайджан и Армения, това са много скромни числа, но тогава такъв брой военна техника е можел да има сериозно отражение върху хода на бойните действия.Давайки си сметка, че арменците в Нагорни Карабах са блокирани, изпитват недостигна на храна и боеприпаси и със сигурност ще се опитат да вземат контрола над летището в Ходжали, президентът на Азербайджан Аяз Муталибов разпорежда да се разрушат пистите за излитане и кацане и останалата инфраструктура на летището в Ходжали. [8, стр. 255].Но дори и да не са могли да използват летището, арменците са искали на всяка страна да сложат ръка на Ходжали, поради близостта му с основния административен център на Нагорни Карабах - Степанакерт. При това не е ставало дума за военни съображения от краткосрочен и от тактически характер.Както пише Левон Мелик-Шахназарян, \"щурмът на Ходжали имаше за арменците още едно, не по-малко важно от пробиването на блокадата обстоятелство: на Степанакерт, особено с оглед на натрупвания от Азербайджан военен юмрук в Агдам, беше необходима дълбоко ешелонирана отбрана. Наличието на бързо растящ и добре въоръжен азербайджански град сериозно усложняваше отбраната на столицата на Нагорно Карабахската република. По такъв начин, възникна насъщната необходимост от превантивно, изпреварващо настъпление, предизвикано не само от стремежа да се прекратят разрушенията в Степанакерт и близкостоящите арменски села, но и да се обезпечи жизнеспособността на арменската държава\". [7]Тези думи сочат, че в битката за Ходжали арменската страна явно е виждала залог за съществуването на независимата арменска държава. Ходжали е разглеждан като заплаха и поради военно-стратегическото си значение, и поради факта, че е \"бързо растящ и добре въоръжен азербайджански град\".В спомените си за боевете при Ходжали, които той определя като \"славна победа на арменското оръжие\", Левон Мелик-Шахназарян недвусмислено пише, за Ходжали: \"новороденият град беше обречен да стане арена на жестоки сражения. Именно за това се готвеха и двете страни\".Авторът на тези разсъждения е не само един от най-информираните хора за историята и детайлите на арменско-азербайджанската война, но и пряк участник в много от най-тежките военни операции, включително и в операцията по превземането и \"прочистването\" на града. Той изрично подчертава, че притежава пълната статистика за арменските сили, участвували в боевете за Ходжали.Обяснявайки за повишената боеспособност на арменските отряди в навечерието на сраженията за Ходжали, Мелик-Шахназарян неволно ни дава представа и за пълната неспособност на вече разпадналия се Съветски съюз, (който се е превърнал в ОНД), по какъвто и да е начин да противодейства на изтребителния конфликт в Закавказието.Той пише: \"От друга страна, арменските формирования вече бяха въоръжени значително по-добре, отколкото преди няколко месеца. Работата е там, че в самия край на есента на 1991 година, арменската страна успя да разоръжи дислоцирания в Степанакерт милиционерски полк и завладя оръжието и боеприпасите му. На времето този полк беше изпратен за да противодействува на междунационалните сблъсъци в Арцах. Но когато СССР беше на крачка от разпадането си, командването на полка беше объркано, а редовите служащи изобщо не искаха с цената на собствената си кръв да защитават имуществото на умиращата страна. Е, тук и преговорите естествено изиграха своята роля. Още повече, че от наша страна тези преговори се водеха от хора, настроени достатъчно решително\". [7]Както се казва, след като \"решително настроените хора\" са успели да вземат страха на цял милиционерски полк от вътрешните войски на бившия СССР, за тях не е било особено трудно да предизвикат истински ужас у цивилното население на Ходжали. Пък и са имали вече достатъчно технически средства за това.Според Левон Мелик-Шахназарян:\"Както и да е станало това, въоръжението на полка, в това число и бронираната техника, се оказаха в наши ръце. Впрочем, именно това обстоятелство, че настъпващите към Ходжали арменци използуваха три БМП, беше използвано след това от азербайджанците в тяхната пропаганда. Те и до ден днешен се опитват да убедят света, че в настъплението срещу Ходжали са участвували подразделения на дислоцирания в Степанакерт 366 полк на Министерството на отбраната на СССР. Обаче, както се вижда, ние нямахме нужда от странична помощ. За операцията ние се готвехме повече от сериозно.И макар, че авторът на тези редове има под ръка цялата статистика, свързана с боевете, все пак засега ще се въздържа да публикувам общия брой на участвувалите в сражението момчета. Ще кажа само, че по време на щурма на Ходжали в арменските формирования бяха настъпили качествени изменения и това се отнасяше не само до въоръжението. Ще отбележа макар и само един факт: много от нашите доброволчески отряди вече се бяха разраснали до размера на роти\". [7].Самата операция по завземането на Ходжали според арменски източници и най-вече според самия Мелик-Шахназарян е целяла не само превземането на града, но и изтласкването на местното население извън него, в посока на районния център Агдам. За това свидетелства самата диспозиция на арменските сили, описана в подробности в арменски източници. Както се вижда и от приведените по-горе арменски изявления, проблемът не е бил само в Ходжали като укрепен пункт, от който е можело да се обстрелва Степанакерт. Проблемът е бил, че наличието на голям град, населен с азербайджанци в близост до Степанакерт, е било откровено възприемано като заплаха за сигурността на изгражданата от карабахските арменци Нагорно Карабахска република. Със съжаление трябва да се признае, че замисълът за етническо прочистване на Ходжали е бил заложен още в плана за превземането му.Левон Мелик-Шахназарян пише:\"Операцията разработи и ръководи Командос (Аркадий Тер-Тадевосян, известен сред арменските бойци като \"Командос. Бел. Авт.). Той беше и прекият командващ. От съставената от него и приложената тук карта се вижда, че нашите подразделения трябваше да влязат в Ходжали от четири направления. ...Не трябва да забравя да кажа, че от страната на по-голямата част от десния бряг на река Каркар, нашите отряди не действаха. Това пространство беше предназначено за изход на мирното население и за отстъпление на азербайджанските аскери. Ние се стремяхме да избегнем даването на големи загуби от страна на мирното население. Освен това, ние разбирахме, че ако азербайджанците нямат възможност да избягат, те ще бъдат принудени да се сражават до край. На изхода на операцията това разбира се нямаше да повлияе, но ние се стремяхме да избегнем излишни жертви. ...На момчетата се обясняваше, че малочисленият арменски народ няма право да воюва по такива инструкции (стандартните инструкции в съветската армия, където изрично се е подчертавало, че при улични боеве в градски условия може да се очаква нарастване на броя на жертвите на атакуващата страна с 20 - 25 процента. Бел. Авт.), че на нас ни е скъп всеки войник, че операцията е разработена така, че в максимална степен да се избягва даването на жертви. Покрай това на момчетата им се напомняше за заповед №1, в която се говореше за недопустимостта от прилагане на насилие над мирното население и над пленниците. Така или иначе, операцията започна със закъснение, както днес е добре известно на 25 февруари в 23:00 часа\". [7]В крайна сметка - защо?Едно от лесните обяснения е, че става дума за обичайната за бойните действия ярост и за акт на отмъщение. Войната в Нагорни Карабах е просто един от върховете на ескалиралата омраза и нетърпимост между арменци и азербайджанци, започнала с шествия и протести, преминала през взаимни погроми и продължила с пълна сила на бойното поле в Карабах.Според Томас де Ваал, възможно е да е имало символика в избора на датата на атаката - 25 срещу 26 февруари 1992 г. Четири години по-рано в Сумгаит са извършени погроми над местното арменско население. Затова де Ваал не изключва възможността да е търсено подобно съвпадение, още повече, че битката за Ходжали прераства в жестоко отмъщение. [3, стр. 151]Тук обаче е мястото да се приведе един много важен цитат от книгата на Томас де Ваал, който се е превърнал в основен аргумент на азербайджанската страна в нейните усилия да докаже преднамереността на клането в Ходжали. Томас де Ваал цитира днешния президент на Армения Серж Саркисян, тогава - важен арменски военен командир:\"Когато помолиха арменския военначалник Серж Саркисян да разкаже за превземането на Ходжали, той предпазливо отговори: \"Ние предпочитаме да не говорим на глас за това\". Що се касае за броя на жертвите, то по неговите думи, \"много неща бяха преувеличени\", а и бягащите азербайджанци оказали въоръжена съпротива. Обаче по отношение на повода за случилите се събития, Саркисян се изказа по-честно и по-твърдо: \"Но аз мисля, че главният въпрос беше в нещо съвсем друго. До Ходжали азербайджанците мислеха, че могат да си правят майтап с нас, те мислеха, че арменците не са способни да вдигнат ръка на гражданското население. Ние успяхме да пречупим този [стереотип]. Ето какво стана. И трябва също така да се има пред вид, че сред тези момчета (арменските бойци при Ходжали, Бел. Авт.) имаше хора, които бяха избягали от Баку и от Сумгаит\". [3, стр. 152]Един от скорошните случаи, когато азербайджанската страна за пореден път цитира написаното от Томас де Ваал изявление на Серж Саркисян е разгласеното \"Изявление на Министерството на външните работи на Република Азербайджан по повод на 25-та годишнина от геноцида в Ходжали\" от 25 февруари 2017 г. [5] Там цитатът на президента Саркисян е даден в съкратен вид, макар че това не изопачава смисъла на казаното от него. Министерството на външните работи на Азербайджан окачествява казаното като \"цинично признаване на вината\" от страна на \"тогавашния министър на отбраната на Армения и настоящ президент Серж Саркисян\". [5]Самият Томас де Ваал дава много сериозно значение на тази реплика, за която Саркисян вероятно ще съжалява цял живот. Според де Ваал:\"Оценката на Саркисян ни заставя да погледнем под друг ъгъл на най-жестоката кланница в карабахската война. Не е изключено тези масови убийства да са били, та макар и от части, преднамерени актове на сплашване\". [3, стр. 153]Както беше показано по-горе, планът за завземане на Ходжали от самото начало е предвиждал изтласкването на местното население извън него. Изтласкването е изрично заложено в плана и за него е предвиден маршрут. Поне на теория е бил оставен коридор (по десния бряг на река Каркар), откъдето да се изтеглят и мирното население, и азербайджанските войници. Голяма част от бежанците тръгват точно по този маршрут и в един момент върху тях се изсипва огънят на арменските застави.В разказа за подготовката на операцията се споменава \"заповед №1\" на командването на арменските нагорно-карабахски сили, в която се забранява да се прилага насилие над мирното население и пленниците, но впоследствие никой от пристигналите на мястото на трагедията журналисти и разследващи от различни организации не успява да я види в писмена форма. За нея се говори, но писмен текст - черно на бяло, липсва. За това особено ясно се коментира в разследването на \"Мемориал\", което не може да бъде заподозряно в пристрастие към азербайджанската страна. [4]Случаят ужасно много прилича на подобен от войната в Източна Украйна. В късното лято на 2014 г. в края на август, започналите настъпление украински въоръжение сили и силите на украинското Министерство на вътрешните работи, заедно с няколко доброволчески батальона, започнаха настъпление в обход на Донецк. Първоначално настъплението се развиваше особено добре и украинците бяха на път да отрежат Донецк от връзка с руската граница и да заплашат столицата на самопровъзгласилата се ДНР от изток. Последната спирка преди Донецк беше град Иловайск.Украинските сили влязоха в града, но докато бяха ангажирани в тежки улични боеве, неочаквано бяха атакувани и обкръжени от превъзхождащи ги сили. (Различни военни анализатори, участници в боевете и политици от различен произход публично заявяват, че украинците са били атакувани от редовна руска армия, преминала границата в помощ на сепаратистите от ДНР). Някъде около 27-28 август 2014 г., се образува така нареченият \"Иловайски котел\".На 29 август 2014 г. президентът на Русия - Владимир Путин, се обръща към ръководството на ДНР да даде възможност на обкръжените украински сили да излязат от обкръжението, като им се отвори така нареченият \"хуманитарен коридор\". По свидетелствата на участниците в боевете, при излизането от \"котела\", по украинските колони е открит огън с леко и тежко оръжие, включително със системи за залпов огън \"Град\". По различни оценки на участници в боевете от украинска страна, както и на комисията \"Сенченко\", разследвала случая - при излизането през \"хуманитарния коридор\" украинската страна е загубила над 1000 души убити.Ние няма от къде да знаем, доколко участниците в събитията около \"Иловайският котел\" от страна на ДНР са били запознати в детайли със случая в Ходжали, но сходството между двата случая е безспорно. Затова и не може да се каже със сигурност, дали организирането на засада на бягащите от Ходжали мирни жители и бойци от гарнизона е било планирано предварително или е било импровизирано в хода на операцията.Ако думите на Серж Саркисян, че с клането в Ходжали арменците са убедили азербайджанците, че не може да се шегуват с тях, не са \"грешка на езика\" и несполучливо остроумие, възниква основателно подозрение за преднамереност при извършените масови жестокости.Няма съмнение, че за арменците е имало достатъчно съображения от военно естество, за да атакуват Ходжали.От спомените на Левон Мелик-Шахназарян ясно се вижда, че арменците са гледали на новообявения град Ходжали с враждебност и безпокойство, защото са го приемали като азербайджански демографски бастион и военна цитадела в опасна близост до столицата на самообявилата се арменска Нагорно Карабахска република - Степанакерт.Пак от написаното от Левон Мелик-Шахназарян знаем, че етническото прочистване на Ходжали е влизало в плана за завземането на стратегическото населено място, разбира се без да се уточнява дали ще има ексцесии на мирното население или то само ще бъда прогонено. Но на прогонването се е отдавало много важно значение.Ако приемем буквално казаното от Серж Саркисян, излиза, че етническото прочистване е било изначално планирано и за да нанесе психологически удар по азербайджанците, като ги шокира с жестокостта спрямо мирното население. Тук логиката по нищо не се различава от въздушните бомбардировки или артилерийския обстрел на жилищни квартали, в която и да е война от Първата световна война насам.При тази подредба на фактите и това логическо тълкуване на събитията, разглеждането на клането в Ходжали като акт на отмъщение отива на второстепенна позиция. Най-много за някои от арменските бойци това да е било \"страничен ефект\" и източник на \"допълнително удовлетворение\". Съществува основателно подозрение за преднамереност при извършените жестокости.Използвана литература:[1] Garagozov Rauf, The Khojaly tragedy as a collective trauma and factor of collective memory, , Online Analytical Input From Azerbaijan Diplomatic Academy, Vol. 3, No 5, Marvh 01, 2010[2] Fisk Robert, . The same old enemies are clanking around the black mountains of Karabagh: Russian power, Tutkish expansionism and Armenian nationalism, The Independent, Saturday, 9 April, 2016, 13:16 BST [3] Де Ваал Томас, , Издательство \"Текст\", перевод Олега Алякринского, 2005 г.[4]  о массовых нарушениях прав человека, связанных с занятием населенного пункта Ходжали в ночь с 25 на 26 февраля 1992 г. вооруженными формированиями,  [5]  на Министерството на външните работи на Република Азербайджан по повод на 25-та годишнина от геноцида в Ходжали, 25 февруари 2017 г.[6] Мелик - Шахназарян Левон и Гайк Демоян, [7] Мелик - Шахназарян Левон, , 168 hours - news and analysis, February 28, 2017, 09:24[8] Столяров Кирилл, Распад: От Нагорного Карабаха до Беловежской пущи, Москва, 2001 г.", "date": "2018.02.26", "title": "Трагедията в Ходжали - изблик на отмъстителна жестокост или хладнокръвно премерен акт? - Част 2"}
{"url": "https://news.bg/society/dobavkata-prosluzheno-vreme-ne-e-diskriminatsiya-otsadi-komisiyata.html", "text": "Комисия за защита от дискриминация реши, че клас \"прослужено време\" не е дискриминационна практика.Решението на Комисията е взето по след разгледан сигнал, подаден работодателските организации - Асоциация на индустриалния капитал в България (АИКБ), Българска стопанска камара - съюз на българския бизнес (БСК), Българска търговско - промишлена палата (БТПП), Конфедерация на работодателите и индустриалците в България (КРИБ). Организациите смятат, че \"прослужено време\" е несправедливо към по-младите работници.Те се оплакваха, че има дискриминация и при работата в публичния и реалния сектор, по признаци \"лично\" и \"обществено положение\", защото за държавните служители допълнителното трудово възнаграждение за придобит трудов стаж и професионален опит е отменено.Искани бяха становища от Министерски съвет, от министъра на труда и социалната политика като ответни страни, и от КНСБ и КТ \"Подкрепа\" като заинтересовани страни.Становищата им сочат, че аргументите на работодателските организации не могат да бъдат подкрепени и дискриминация няма. Въпросната наредбата за структурата и организацията на работната заплата (НСОРЗ) е разработена в изпълнение на Меморандума с Международния валутен фонд и препоръките към страната ни от Европейската комисия в Мониторинговия доклад за напредъка на Република България за членство в Европейския съюз и съгласно договореностите в Пакта за икономическо и социално развитие на България до 2009 г.По мнение на социалният министър индивидуалните характеристики на работната сила са важен фактор за реализиране на висока производителност. Това е причина да се отчитат и при формиране на трудовото възнаграждение.За да има дискриминация трябва да има неравенство. По същество допълнителното трудово възнаграждение е създадено в съответствие с принципа за защита на труда, отразен в Конституцията.Доказателствата събрани пред КЗД не водят до извод, че е налице дискриминация, сочи решението на Комисията. Тя счита, че разпоредбата на чл. 12 от Наредбата за структурата и организацията на работната заплата не представлява нарушение на забраната за дискриминация и не създава предпоставка за дискриминация на работниците и служителите по признак \"възраст\", \"лично и обществено положение\".", "date": "2018.02.26", "title": "Добавката „прослужено време“ не е дискриминация, отсъди Комисията"}
{"url": "https://news.bg/int-politics/velikobritaniya-tryabva-da-targuva-bezmitno-s-es-sled-brekzit-nastoya-korbin.html", "text": "Лидерът на опозиционната Лейбъристка партия Джереми Корбин обяви, че иска Великобритания да договори нов митнически съюз с Европейския съюз, за да гарантира безмитна търговия след Брекзит, съобщава \"Ройтерс\".\"Лейбъристката партия ще се стреми към нов цялостен митнически съюз между Обединеното кралство и ЕС, за да гарантира, че няма митнически тарифи с Европа и да помогне да се избегне всякаква необходимост от твърда граница в Северна Ирландия\", изтъкна Корбин в централния английски град Ковънтри.Докато британският премиер Тереза Мей се опитва да сключи споразумение с Европейския съюз до октомври, тя е изправена пред бунт от малка група проевропейци в средите на Консервативната партия, която лидерът на Лейбъристката партия се надява да използва, за да подкопае властта ѝ.В отговор на изявленията на Корбин, говорителят на Мей посочи, че британският премиер изключва какъвто и да е митнически съюз с ЕС след Брекзит, защото той би попречил на Великобритания да сключи нови търговски споразумения с бързо развиващи се икономики, включително Китай и Индия.", "date": "2018.02.26", "title": "Великобритания трябва да търгува безмитно с ЕС след Брекзит, настоя Корбин"}
{"url": "https://news.bg/int-politics/erdogan-uspokoyava-momiche-s-pochesti-ako-zagine-v-bitka.html", "text": "Критикуват турският президент Реджеп Тайип Ердоган, след като каза на момиче във военна униформа, че ще бъде почетена, ако бъде убита по време на битка, съобщава БиБиСи.Ако тя загине като мъченик, ще положат националния флаг върху нея, обяснява той на плачещо момиче на конгрес на своята партия АК, предаван по телевизията. Негови привърженици го подкрепят с възгласи \"Шефе, водете ни към Африн\", във връзка с операциите на Турция срещу кюрдските бойци в северния район на Сирия.На събитието, излъчвано на живо по държавната телевизия, младото момиче облечено като войник привлича вниманието на Ердоган, който я кани на сцената.\"Вижте кой виждаме тук! Момиче, какво правиш тук? Тук имаме червена барета, но червените барети никога не плачат ... Тя също има турски флаг в джоба си ... Ако тя загине като мъченица, ще й положат знаме, ако е рекъл Бог ... Тя е готова за всичко, нали?\", казва Ердоган по време на конгреса. Момичето отговаря \"Да\", турският президент я целува и я оставя да си тръгне.Потребителите в социални мрежи и медии осъждат речта на Ердоган, като я сравняват със \"злоупотребата с деца\" и прослава на смъртта. \"Това е срам, това е много лошо. Тя е просто дете, не пожелавате на дете да бъде убито и не казвате, ако Бог пожелае\", коментира друг потребител. В Туитър се появяват и други сравнения на Ердоган с малкото момиче.Турският президент все още не е отговорил на критиките. Това не е първият път, когато коментари на Ердоган относно мъченичество предизвикват спорове в Турция, където всеки войник или полицай, убит по време на служба, се смята за \"мъченик\", коментира Онур Ерем от Би Би Си.Опоненти на Ердоган го критикуват, че използва погребения на войници и деца за силно политизирани речи. Те също така коментират, че собствените му синове са избегнали военната служба, но привържениците на президента изглежда не са влияят от тези неща, допълва Ерем.", "date": "2018.02.26", "title": "Ердоган успокоява момиче с почести, ако загине в битка"}
{"url": "https://news.bg/society/anulirat-i-prenasochvat-poleti-na-letishte-sofiya.html", "text": "Пренасочват и анулират полети на Летище \"София\". Става въпрос както за излитащи, така и за кацащи полети. Други полети закъсняват. Излитащи:Закъсняват полети до Франкфурт, Мюнхен, Виена, Ларнака, Дубай и други.Анулирани са полети до Франкфурт.Кацащи:Закъсняват полети от Тел Авив, Амстердам, Кьолн, Милано, Бари и други.Анулирани са полети от Франкфурт и по един от Париж и Варна.Пренасочени са полети от Мюнхен/Будапеща и Дубай/Букурещ.Стана ясно и че пилот на самолет, койот е излетял от София до италианския град Бергамо, е поискал разрешение за аварийно връщане на летището в столицата. Впоследствие пилотът решил да продължи до Будапеща и да кацне аварийно там. Причината е технически проблем в самолета. Полетът се изпълнява от нискотарифйна авиокомпания.Във връзка с това на летището са изпратени екипи на пожаранта, съобщи МВР. ", "date": "2018.02.26", "title": "Анулират и пренасочват полети на Летище \"София\""}
{"url": "https://news.bg/education/biznesat-iska-da-obarne-printsipa-parite-sledvat-studenta.html", "text": "Има нужда от въвеждане на нов механизъм за финансиране на висшето образование, което се заплаща от данъкоплатците, като той трябва да способства за насърчаване и задържане в заетост в страната на завършилите. За целта трябва принципът \"парите следват студента\" да се промени, смятат от Асоциация на индустриалния капитал в България (АИКБ).Не университетите да получават бюджетно финансиране, а студентите да получават на кредит средствата, необходими за тяхното обучение, които средства да внасят (по подобие на студентските такси сега) в избрания/приелия ги университет. Този кредит няма да се връща, ако завършилият висшето си образование специалист се реализира в страната за определен период. Студентите от дефицитни специалности следва да получават допълнителен кредит като несимволични стипендии, например 500 лева месечно.Идеите си АИКБ са представили пред министъра на образованието и науката Красимир Вълчев на среща с МОН.Индустриалците искат от образователната система да излизат повече студенти, завършили технически и природо-математически специалности и предлагат МОН да се съобрази с това при утвърждаване на държавния план-прием във висшето образование.Председателят на АИКБ Васил Велев е заявил готовност от АИКБ да вземат активно участие и в информационните кампании за популяризиране на професионалното образование.От Асоциацията отчитат институционализирането на резултатите от проект \"Домино - за въвеждане на дуалното обучение в България\". В следствие на активното участие на представители на АИКБ вече има дванадесет одобрени специалности за дуално обучение, като шест от тях са предложени от АИКБ, сред които \"Промишлена електроника\", \"Автомобилна мехатроника\", \"Машини и система с цифрово-програмно управление\" и др. А първите работодатели, възприели дуалната система на обучение, са членове на АИКБ.По време на събитието беше представено и споразумението, което Министерство на образованието и науката и Асоциацията на организациите на българските работодатели ще подпишат, като допълнение към направените предложения за промени в законодателството. Чрез него ще се даде по-голяма възможност бизнесът да се ангажира с броя на паралелките, броя на учениците, профилите и специалностите на регионално ниво. В допълнение на това национално представителните организации на работодателите ще участват активно при формирането на държавния план-прием.", "date": "2018.02.26", "title": "Бизнесът иска да обърне принципа \"парите следват студента\""}
{"url": "https://news.bg/politics/borisov-iska-tsifri-i-srokove-za-transportnite-koridori-na-balkanite.html", "text": "Крайно време е вече да говорим в цифри, срокове и кога ще стане. Това заяви премиерът Бойко Борисов във връзка с плановете за транспортните коридори на Балканите.  Неговите очакванията са те да струват около 30 млрд. евро.Премиерът Бойко Борисов е в Лондон на среща на Европейската банка за възстановяване и развитие. На обсъждането присъстваха и премиерите на Косово, Македония, Сърбия, Албания, Босна и Херцеговина и Черна гора.Борисов призова своите балкански колеги до четвъртък да си напишат домашното, за да направят необратим процеса на присъединяване на страните от Западните Балкани към ЕС до юни, когато е краят на българското председателство на Европейския съвет.Голяма част от тези коридори вече са построени. \"Белград-София на 90% вече е готова магистралата и жп линия. София-Истанбул всичко е готово. На 90% може би някъде сме София-Солун. Така че - Скопие-Тирана и съответно другите напречни коридори, които колегите обещаха до четвъртък да представят картите, за да не оставят празно (Борисов показа на картата Босна-Косово-Черна гора - б.р.), колегите не са ми дали да им сложа там коридора. Да си го донесат в четвъртък, да го насложиме\", обясни с усмивка премиерът на България.Планът, който предлагаме, е изключително изгоден за всяка една от държавите, която има тези транспортни коридори, заяви Борисов. Когато има тези коридори, до всяка една столица ще има достъп с жп линия и магистрала и съответно интернет, заяви българският премиер.\"Райско място за инвеститорите, най-добър климат за зелени енергии, животновъдство, електроника в държави с развит ИТ сектор, туризъм - всичко, каквото ви е необходимо, го има на Балканите\", похвали Борисов региона.До 16-17 май т.г., когато е срещата в България за Балканите, до тогава трябва да е разделено до лотчета, кой ще финансира, кой ще проектира коридорите. \"На всяка една следваща среща да отчитаме какво сме свършили до момента. Тия политическите срещи, според мене е редно да приключат\", каза Борисов.ЕБВР проявява огромен интерес, работим по една отсечка - София-Скопие-Перник жп линията, обясни нагледно премиерът на България. \"Световната банка беше в София, проявява интерес. Време е вече това хибридно финансиране от различните банки да го разпределим. Надявам се Жан Клод Юнкер да сподели за някой грант на ЕК и да почнем да строим. Паралелно с това ще се борим колкото се може по-бързо да бъдат присъединявани към ЕС държавите от Западните Балкани. В нашия случай Западните Балкани, когато говорим за инфраструктура, не е точен. Западните Балкани и геостратегическите интереси на Русия, Турция, Саудитска Арабия, Китай, САЩ са огромни, но все пак това си е нашата Европа\", обяви премиерът.Ако искаме регионът ни да просперира, трябва да направим инфраструктурата, да направим възможно привличането на големи инвестиции, призова колегите си Борисов.Премиерът коментира и самите маршрути на транспортните коридори 4, 8 и 10. \"Мисля, че много държави ще се възползват. Всяка една държава има своите приоритети\", каза Борисов.\"Не всички ги има на тази карта, строи се Косово, Подгорица, Белград. Има и готови отсечки, постарали сме се на тези карти да сложим кое е построено, кое - проектирано. Кое и колко финансиране изисква. Третото е дигиталната инфраструктура, а нея сме разбили по цифри. Около 5 млрд. евро ще струва дигиталната инфраструктура, паралелно с изграждане на жп линиите и магистралите. Така ще имаме необходимото покритие за най-добър и скоростен интернет. Ако няма такъв интернет, инвеститорите няма да говорят с нас\", каза Борисов.\"От информацията, която се опитах да посъбера за това колко сме харчили за войната в Югославия, Косово, Босна - са над 50 млрд. евро, които сме похарчили\", заяви Борисов. Той уточни, че подобни паралели се правят трудно, тъй като никой не може да уточни и цената на човешкия живот и как целият регион се връща назад с десетилетия.Борисов припомня и че в четвъртък тази седмица има среща с председателя на ЕК Жан-Клод Юнкер, който сега обикаля Западните Балкани. \"И днес говорихме да обявим кой какво ще финансира по лотовете - жп линии, магистрали, дигитална или мека структура, както се разбрахме\", допълни Бойко Борисов.В Лондон премиерът Бойко Борисов проведе среща със заместник-помощник държавния секретар на САЩ за Европа и Евразия Матю Палмър, пред когото представи приоритетите на България за развитие на газовата инфраструктура и постигане на независимост на страната по отношение на газовите доставки. Борисов акцентира върху изграждането на европейския хъб \"Балкан\" и неговото значение за България и за региона.Малко по-късно стана ясно, че премиерът Борисов е предложил АЕЦ \"Белене\" да се направи с европейско финансиране и като общ проект на Балканите. Балканите са райско място за инвестиции във всяко едно отношение, подчерта премиерът, цитиран от БНР.Възможностите за свързване на електропреносните системи на страните от Балканите бяха изтъкнати от Борисов. Той припомни, че в България вече са пристигнали два платени ядрени реактора с мощност 220 мегавата. Може да се помисли за общо финансиране на балкански проект, заяви премиерът и каза, че планът е много изгоден за всички.\"Дали не бихме могли да помислим за общо финансиране, един балкански проект за електропреносната ни система. Днес ми дойде идея, че това би било чудесно решение за АЕЦ \"Белене\", каза Борисов.", "date": "2018.02.26", "title": "Борисов иска цифри и срокове за транспортните коридори на Балканите"}
{"url": "https://news.bg/society/stolichniyat-gradski-transport-se-dvizhi-uveryava-fandakova.html", "text": "Навсякъде в София градският транспорт се движи въпреки снега. Това заяви в ефира на БНТ кметът на столицата Йорданка Фандъкова. Ситуацията е тежка, призна тя и увери, че се работи за освобождаване на движението.По думите и е затруднено движението и на автомобили, и на пешеходци.Столичният кмет призова всички граждани да почистят пред домовете и офисите си. Тя обясни, че ще се почиства през целия ден и помоли гражданите при възможност да не използват личните си автомобили, за да бъде ситуацията по-лека.Тези, които ще излязат с автомобилите си да бъдат подготвени за зимни условия, каза Фандъкова.Пътищата за Витоша, Алеко и Златните мостове ще останат затворени, обясни Йорданка Фандъкова и допълни, че обстановката във Витоша е усложнена. Спасителната служба информирала, че температурата е -12 градуса има силен вятър и опасност от лавини. Тя е категорична, че е най-добре да не се позволява на гражданите да се качват в планината.При нужда е възможно затварянето на булеварди и улици за почистване.Пред Нова пък кметицата обясни, че 182 почистващи машини работят на територията на столицата.Те не са прекратявали работа през цялата нощ. През целия ден се очаква обилен снеговалеж. Почистването на кварталите ще започне след като спре да вали сняг. Малко по-рано от Столична община информираха, че \"синята\" и \"зелената\" зона днес няма да работят. СМС системата няма да приема съобщения и контрольорите няма да проверяват талони.", "date": "2018.02.26", "title": "Столичният градски транспорт се движи, уверява Фандъкова"}
{"url": "https://news.bg/regions/snegovalezhat-zabavya-poletite-na-letishte-sofiya.html", "text": "Летище \"София\" работи в зимна обстановка и при обилни снеговалежи. Заради снеговалежите полетите се изпълняват с известно отклонение от разписанието.Пистата за излитане и кацане, пътеките за рулиране и перона се почистват от снега. Извършват се антиобледенителни процедури на въздухоплавателните средства. От летището призовават гражданите да се съобразят със зимната обстановка и да предвидят достатъчно време за предвижване до летището. Най-добре е заминаващите пътници да се явяват минимум два часа преди полета си.", "date": "2018.02.26", "title": "Снеговалежът забавя полетите на Летище \"София\""}
{"url": "https://news.bg/regions/nad-mesets-zhitelite-na-shishmantsi-trudno-stigat-do-domovete-si.html", "text": "Жителите на пловдивското село Шишманци нямат достъп до домовете си, съобщи bTV. Заради проточил се ремонт на водопроводната система хората газят кал и заобикалят локви, а в  това създава допълнителна опасност от падане.С автомобил трудно успява да премине през кишата. Подмяната на водопровода започнала преди повече от месец.Дори и сметоизвозващите машини затъват в калта. При изкопните работи машините заровили твърдата настилка и затова сега най-лекият дъжд превръща улиците в кално тресавище.", "date": "2018.02.26", "title": "Над месец жителите на Шишманци трудно стигат до домовете си"}
{"url": "https://news.bg/disasters/zemetresenie-s-magnitud-7-5-udari-papua-nova-gvineya.html", "text": "Компании евакуират служители, след като мощно земетресение с магнитуд 7,5  удари Папуа Нова Гвинея, причинени са свлачища, повредени са сгради и са прекъснати нефтени и газ операции, съобщава \"Ройтерс\"Епицентърът на земетресението е в горист регион в южните планини на страната, на около 560 километра северозападно от столицата Порт Моресби.Говорител на Националния център за бедствия коментира, че засегнатата зона е много отдалечена и агенцията не може да оцени щетите, докато не бъде възстановена комуникацията.Според агенцията, няма потвърдени жертви, въпреки че Международният Червен кръст в Папуа Нова Гвинея коментира, че има информация и притеснения за жертви.Правителството на страната съобщава, че са изпратени екипи за оценка на бедствието. Най-малко 13 труса с магнитуд около 5 са последвали в региона, не са издадени предупреждения за цунами.\"Армията на Папуа Нова Гвинея също е мобилизирана, за да подпомогне в оценката и предоставянето на помощ на засегнатите хора, както и възстановяването на услугите и инфраструктурата\", коментира Исак Лупари, главен секретар на правителството.Компанията ExxonMobil PNG съобщава, че са затворени инсталацията за газ и смятат, че административни сгради, жилищни помещения са повредени. Преустановени са полетите до близкото летище \"Комо\", докато пистата не бъде проучена. Добиваният газ се преработва и се транспортира на 700 километра до завод за втечнен природен газ до Порт Моресби.Oil Search също са преустановили производството в засегнатата от земетресението зона. Голяма медна мина Grasberg, експлоатирана от индонезийския клон на Freeport McMoran не е засегната, съобщава говорител на компанията. Земетресенията са често явление в Папуа Нова Гвинея, която се намира в \"Огнения пръстен\" на Тихия океан - гореща точка със сеизмична активност между тектонични плочи.Част от северното крайбрежие на страната бе разрушено през 1998 г. от цунами, предизвикано от земетресение от 7-ма степен и причини смъртта на около 2 200 души.", "date": "2018.02.26", "title": "Земетресение с магнитуд 7,5 удари Папуа Нова Гвинея"}
{"url": "https://news.bg/politics/slavcho-velkov-zaplashval-mareshki-za-zhablyanov.html", "text": "Лидерът на \"Воля\" обясни, че депутатите от групата му са били заплашвани от БСП. Ако гласували за освобождаването на Валери Жаблянов от поста зам.-председател на НС, социалистите щели да искат оставката на Марешки от същия пост, заяви в ефира на bTV Марешки.Славчо Велков лично отправил заплахите, каза лидерът на \"Воля\".Припомняме, още миналата седмица председателят на НС Цвета Караянчева обясни, че Марешки и споделил, че бил заплашен в парламента. Казали му \"ако вие гласувате за оставката на г-н Жаблянов, ние ще поискаме вашата\". Тогава шефът на парламента беше разочарована от поведението на левицата.Припомняме, преди две седмици в Народното събрание от името на ПГ на ГЕРБ  и постави ултиматум. От ГЕРБ скочиха на социалиста заради .В крайна сметка червеният депутат бе отстранен от поста заместник-председетале на Народното събрание със 110 \"за\", 71 социалисти бяха \"против\".Славчо Велков пък адвокатства в защита на председателя на НЗОК проф. Камен Плочев, чиято оставка Велков тогава захвана наложеният върху проф. Плочев натиск и заплахи. И обясни, че ако проблемът се разрасне, ще представи в Народното Събрание кой се опитва да упражни натиск. Веселин Марешки коментира още и сделката за ЧЕЗ. Било му предложено да участва в нея, но той отказал, защото не разбира от този бизнес.Предложението за участието в сделката за ЧЕЗ дошло от консултанти. Трябва да се провери дали правителството е оказвало натиск върху кандидатите. В сделката иначе нямало нищо притеснително, смята Марешки. По думите му не е възможно правителството да не е знаело за продажбата.Неуважително било от страна на БСП да наричат купувача \"Гинка от Пазарджик\", изтъкна лидерът на \"Воля\".", "date": "2018.02.26", "title": "Славчо Велков заплашвал Марешки за Жаблянов"}
{"url": "https://news.bg/regions/vlakovete-v-stranata-se-dvizhat-normalno-pri-zimni-usloviya.html", "text": "Движението на влаковете в страната се осъществява нормално, въпреки усложнената зимна обстановка. До момента няма участъци, в които да има затруднения в преминаването на влаковите композиции.Железопътната инфраструктура е напълно проходима при зимни условия. Аварийните екипи и техника на Национална компания \"Железопътна инфраструктура\" разчистват в районите на силен снеговалеж и снегонавявания. Дежурните екипи са в готовност да реагират своевременно при усложняване на ситуацията.Актуална информация за движението на влаковете клиентите на \"БДЖ - Пътнически превози\" ЕООД могат да получат от служителите на гишетата \"Информация\" и билетните каси в съответните железопътни гари, както и на националния информационен телефон 0700 10 200.", "date": "2018.02.26", "title": "Влаковете в страната се движат нормално при зимни условия"}
{"url": "https://news.bg/economics/po-chesti-pochivki-za-rabotnitsite-na-otkrito-iskat-ot-git.html", "text": "Промяна на работното време, въвеждане на по-чести почивки, промяна на типа работа. Тези и други мерки е наложително да бъдат предприети за работниците на открито, съобщиха от ГИТ.Заради силния вятър и обилен снеговалеж от Главната инспекция по труда съветват работодателите да организират труда на своите работници, които са на открито, съобразно зимните условия. Специалните мерки за опазване живота и здравето на трудещите се, се налагат заради прогнозата за опасно студено време през седмицата в цялата страна.За днес, 26 февруари 2018 г., в областите Кърджали и Смолян е подаден  и силен вятър. В останалите области на страната кодът е оранжев.При сложни метеорологични условия - червен и оранжев код за неблагоприятни климатични явления - снеговалеж, дъжд, вятър, ниски температури, мъгла, работодателите трябва да осигурят подходящи условия на труд на своите работници.Ако се налага работа на открито, трябва да се предприемат мерки за минимизиране на риска от измръзване и застрашаване здравето на служителите.От ГИТ съветват да се възлага работа, която е по-безопасна при дадени условия. Фирмите да осигуряват подходящо работно облекло, лични предпазни средства или средства за колективна защита (в случая такива, които предпазват от преохлаждане и измръзване). Хората да работят с помещения, които осигуряват възстановяване на топлинния баланс на организма, да имат топли напитки и т.н.Да бъде осигурено наблюдение или средства за комуникация с работниците на открито, които са на изолирани места. Работодателите да имат готовност за оказване на първа медицинска помощ и условия за подходящо транспортиране на работещите с внезапно влошено здравословно състояние.В Наредбата за минималните изисквания за микроклимата са описани допустимите минимални и максимални стойности на температурата на въздуха в студения и топлия период на годината. Те са съобразени с лека, средно тежка и тежка физическа работа в закрити помещения.При ниски температури оптималните стойности варират между 16 и 23 градуса. За тежък физически труд допустимите температурни разлики са - от 13 до 25 градуса..Заради сравнително топлото за периода време досега в Инспекцията по труда тази зима са подадени единични сигнали, свързани с работа при ниски температури, които обикновено са от работещи на закрито и то в по-големи помещения, в които не е осигурено равномерно затопляне.Липсата на измерване на температурата е сред нарушенията за факторите на работната среда, допълват от ГИТ.", "date": "2018.02.26", "title": "По-чести почивки за работниците на открито искат от ГИТ"}
{"url": "https://news.bg/regions/nad-1800-mashini-pochistvat-patishtata-v-stranata.html", "text": "Над 1800 машини почистват снега по републиканската пътна мрежа. Обработката на настилките продължава, за да се осигури безопасността на пътуването при зимни условия. Няма затворени пътища за леките автомобили, но ако не се налага спешно пътуване Агенция \"Пътна инфраструктура\" апелира шофьорите да отложат тръгването си до подобряване на метеорологичните условия.При рязко влошаване на времето ще бъде спирано движението на тежкотоварните превозни средства, а там където се налага заради силния вятър и снегонавяванията трафикът ще се спира изцяло.Поради обилен снеговалеж е ограничено движението на товарните превозни средства над 12 тона по пътната мрежа в област Смолян, леките автомобили трябва да бъдат задължително с вериги. За снегопочистване е ограничено движението на тежкотоварните автомобили над 12 тона в участъка Пазарджик - София в посока София на АМ \"Тракия\", по път I-1 Видин - Ботевград, по път I-6 София - Карлово, по път I-5 Русе - Бяла, по път II-27 Нови пазар - Тръница, по път II-51 Бяла - Попово, по път II-37 Батак - Доспат, по път ІІІ-866 Девин - Михалково по път III-1801 Перник - Голямо Бучино. Ограничено е движението на всички автомобили с ремаркета и полуремаркета по път III-865 Кърджали - Ардино, по път III-1412 от разклона за с. Бранковци до с. Раковица. Шофьорите трябва да използват обходен маршрут по път Кула - Киряево - Раковица.Шофьорите, на които им се налага да тръгват на път е необходимо да са с автомобили подготвени за зимни условия - със заредени резервоари, течност за чистачки, подходящи гуми, да имат на разположение вериги, които да използват, ако е нужно, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори.Областните пътни управления и снегопочистващите фирми работят на 24-часов режим и предприемат всички необходими действия за осигуряване проходимостта на републиканската мрежа при зимни условия. В готовност за поддържане на пътищата са около 3000 машини.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.02.26", "title": "Над 1800 машини почистват пътищата в страната"}
{"url": "https://news.bg/health/41-godishna-zhena-s-mozachna-smart-spasi-dvama-mazhe.html", "text": "41-годишна жена с мозъчна смърт помогна на двама мъже, които се нуждаят от бъбречна трансплантация, съобщиха от УМБАЛ \"Александровска\". Мъжете са на диализно лечение в УМБАЛ \"Александровска\". Бъбреците на жената ще бъдат предоставени на 55-годишен мъж от Бургас и на 61-годишен от Шумен.Донорската ситуация е възникнала във Военномедицинска академия (ВМА).След интервенциите, трансплантираните са в стабилно общо състояние и се възстановяват в Клиниката по анестезиология и интензивно лечение на болницата.Екипът на УМБАЛ \"Александровска\" изказва искрени съболезнования на близките на починалата и адмирира тяхното хуманно решение да дарят органите й за спасяването на други човешки животи в най-трудния за тях момент.Това са първите две бъбречни трансплантации от трупен донор, направени в лечебното заведение от началото на 2018 г.", "date": "2018.02.26", "title": "41-годишна жена с мозъчна смърт спаси двама мъже"}
{"url": "https://news.bg/politics/borisov-zapozna-shefa-na-ebvr-s-koridorite-4-8-i-10.html", "text": "Премиерът Бойко Борисов и председателят на Европейската банка за възстановяване и развитие Сума Чакрабарти обсъдиха изграждането на коридорите 4, 8 и 10. Официалната среща се проведе в Лондон, по повод посещението на премиера за участието му в инвестиционен форум, посветен на страните от Западните Балкани, чийто организатор е финансовата институция.Борисов подчерта колко важна е инфраструктурната свързаност между държавите от Западните Балкани с останалите страни от Европа. По думите на премиера това е условие за успешно развитие на целия континент.\"За да бъде разгърнат икономическият потенциал и просперитет в региона, за да бъде Европа стабилна и сигурна, е необходима свързаност както между държавите от Западните Балкани, така и между региона и съседните държави в ЕС\", изтъкна Борисов.Той допълни, че това е единственият начин да се почувстват действителните ползи от съвместната работа. Министър-председателят отбеляза, че в региона са необходими още инвестиции, работни места и добро трансгранично сътрудничество.Именно това предстои да бъде основна тема на среща на лидерите от ЕС и партньорите от Западните Балкани в София на 17 май.Дейността на ЕБВР беше приветствана от премиера. Банката е един от най-големите инвеститори тук и има важна роля при договарянето на трансграничните инфраструктурни проекти, чиято цел е да се повиши търговският обмен и конкурентоспособността.", "date": "2018.02.26", "title": "Борисов запозна шефа на ЕБВР с коридорите 4, 8 и 10"}
{"url": "https://news.bg/crime/hvanaha-25-hil-evro-kontrabanda-na-gkpp-malko-tarnovo.html", "text": "Хванаха недекларирани 25 000 евро на ГКПП Малко Търново. Контрабандната валута е открита при проверка на лек автомобил БМВ с румънска регистрация.Колата е пристигнала около 22 и 15 часа вечерта на 22 февруари, в посока от България към Турция. Шофьорът на автомобила и неговият спътник са заявили пред българските митнически служители, че не пренасят стоки, валута или валутни ценности за деклариране. Те са уточнили, че носят само малки суми пари, които не подлежат на деклариране.При последвалата проверка на автомобила и пътниците, митничарите откриват първо 100 банкноти в купюри по 50 евро под стелката на шофьорското място. Друга пачка със 100 банкноти по 50 евро е открита в жабката на автомобила в плик, между списания и документи. В раница с личен багаж и в джобове на яке, оставено върху задната седалка, са открити други 15 000 евро в различни купюри.Общата сума от 25 000 евро е собственост на шофьора на автомобила-румънски гражданин с адресна регистрация в град Констанца. Недекларираната валута с левова равностойност 49 000 лева е иззета и подлежи на отнемане в полза на държавата.Срещу румънския гражданин с инициали С.Т. е съставен акт за нарушение на Валутния закон и Закона за митниците.", "date": "2018.02.26", "title": "Хванаха 25 хил. евро контрабанда на ГКПП Малко Търново"}
{"url": "https://news.bg/disasters/chetirima-zaginali-pri-vzriva-v-lestar.html", "text": "Най-малко четирима души загинаха и още четирима са ранени след взрива, разрушил хранителен магазин и жилище в централния английски град Лестър снощи, съобщиха от британската полиция, цитирани от \"Ройтерс\".Експлозията е станала около 21 часа българско време снощи, превръщайки в развалини магазин на приземния етаж и двуетажен апартамент над него.\"На този етап има потвърдени четири жертви, както и няколко души, които все още са на лечение в болница\", уточниха от местната полиция.\"Смятаме, че може да има хора, които все още не са открити, като спасителните действия продължават\", допълниха от полицията.Засега няма индикации, че взривът има връзка с тероризъм. Кадри от мястото показаха огромни пламъци, както и развалини, разпилени по улицата.Местните медии уточняват, че магазинът е собственост на поляци.Разследващите работят за определяне на причината за взрива.", "date": "2018.02.26", "title": "Четирима загинали при взрива в Лестър"}
{"url": "https://news.bg/crime/politsai-predotvratiha-mele-mezhdu-agitki-v-plovdiv.html", "text": "Пловдивските полицаи предотвратиха разрастването на масов бой между футболни фенове в града под тепетата.Минути преди 22 часа снощи в полицията постъпила информация, че на кръстовище между бул. \"Дунав\" и ул. \"Васил Левски\" в Пловдив е възникнал конфликт между агитки на два футболни отбора.Заради бързата реакция на полицаите физическата саморазправа била прекратена. Трима от участниците - на 35, 39 и 47 години, били откарани в болница за оказване на спешна медицинска помощ.Най-младият е оставен под лекарско наблюдение и е с опасност за живота. При оглед на мястото, полицаите установили, че запалянковците са нанесли щети и на паркиран в близост автомобил \"Мерцедес\".", "date": "2018.02.26", "title": "Полицаи предотвратиха меле между агитки в Пловдив"}
{"url": "https://news.bg/regions/zadarzhaha-shofyora-s-metalna-palka-ot-kazanlak.html", "text": "Полицията е задържала 32-годишния шофьор, който вчера вилня с  в центъра на Казанлък.Инцидентът стана преди 16.13 часа вчера на бул. \"23-ти пехотен Шипченски полк\" и ул. \"Пушкин\" в града.Агресията е била предизвикана от засичане между шофьорите, след което 32-годишният шофьор на лек автомобил \"Мерцедес\" излязъл от колата си с метална палка. Той счупил първо предното стъкло на фолксвагена, ударил в лицето 65-годишния му шофьор и потеглил.След получен сигнал в Районното управление на Казанлък веднага на място е изпратен полицейски екип.По случая е образувано бързо производство по чл.325, ал.3 от НК, работата по изясняване на всички обстоятелства около инцидента продължава под наблюдението на прокуратурата.", "date": "2018.02.26", "title": "Задържаха шофьора с метална палка от Казанлък"}
{"url": "https://news.bg/energy/polovinata-sdelka-za-chez-se-finansira-ot-ofshorki-spored-cheshko-izdanie.html", "text": "\"Фирмата купувач - според информациите, които има на разположение Надзорният съвет на ЧЕЗ в Прага, е предложила комбинирано финансиране от няколко източника - първо, става дума за собствени средства на фирмата, след това за банкови гаранции и накрая - почти половината от цената е финансирана чрез кредит от офшорни фирми\", коментира пред БНР Веселин Вачков, директор на чешкото издание \"Лидове новини\", което публикува подробен материал за сделката за придобиване на бизнеса на чешкото дружество у нас от българската компания \"Инерком\".Вачков заявява, че част от кредиторите на сделката са свързани с международното разследване за укриване на данъци \"Парадайз пейпърс\". \"Една от офшорните фирми се казва \"Score Trade\" и неин съсобственик е руско-грузински бизнесмен, чието име фигурира например в Paradise papers. Със същата е свързана и още една фирма, която е гарантирала един от банковите кредити\", обяснява той.\"Тези сделки са много характерни за Централна и Източна Европа и България не е изключение. Но в случая не виждам регулаторните органи да са си свършили работата предварително, преди сделката - да са разследвали собствеността, да са разследвали произхода на парите и да се излезли със становище дали тази сделка на застрашава националната ни сигурност, защото в случая ЧЕЗ е директно свързана със сигурността на доставките в 1/3 от България\", коментира офшорното финансиране при закупуване на големи компании в България, Мартин Владимиров от Центъра за изследване на демокрацията.\"Много подобна схема беше използвана и при закупуването на БТК преди две години - отново офшорна фирма, отново заем, като в случая знаехме от кого е заема - руската държавна банка ВТБ. Сега отново виждаме, че явно наднича руско-грузински инвеститор зад тази сделка. Това е, за съжаление, много лоша тенденция - че всъщност големите активи в България биват закупувани от фирми с много неясна собственост и с много неясен произход на парите\", допълва Владимиров.Той коментира, че пасивността на българското правителство е съмнителна, предвид националното значение на електроснабдяването, но конкретната роля на премиера Борисов в сделката е в сферата на спекулациите.Собственикът на \"Инерком\" Гинка Върбакова отрече да е фасада на офшорка и допълни, че финансирането идва с банков кредит от международна финансова институция, която обаче не може да разкрие на този етап.", "date": "2018.02.26", "title": "Половината сделка за ЧЕЗ се финансира от офшорки, според чешко издание"}
{"url": "https://news.bg/int-politics/natsionalnata-orazheyna-asotsiatsiya-na-sasht-tvardo-protiv-vsyakakva-zabrana-na-orazhiya.html", "text": "Американската Национална оръжейна асоциация (NRA) обяви, че не подкрепя каквато и да е забрана на оръжия след стрелбата в училище в щата Флорида, при която загинаха 17 души.Коментарите на NRA са против предложенията на американския президент Доналд Тръмп за затягане на контрола върху оръжията.След нападението на 14 февруари NRA стана мишена на кампания за затягане на контрола върху оръжията.Вчера някои от учениците са се завърнали в училището във Флорида за първи път след стрелбата. Придружавани от родителите си, те са се върнали за \"ориентация\". Учениците ще се завърнат в класните стаи в сряда.Дана Лоеш, говорителка на влиятелната лобистка група за оръжията, заяви пред ABC: \"NRA не подкрепя каквато и да е забрана.\"Тя заяви, че кланета като това във Флорида не са причинени от NRA.Лоеш предположи, че е имало грешки от страна на местните правоохранителни органи във Флорида и липса на действия от страна политиците.Властите във Флорида разкриха след стрелбата, че въоръжен полицай, работил като охрана в училището, е стоял пред сградата по време на стрелбата и не се е намесил.Говорейки по-рано тази седмица, Тръмп заяви, че въоръжаването на учителите може да предотврати подобни стрелби в училищата.Учителите, които носят оръжие, биха могли да прекратят атаките \"много бързо\", коментира американският държавен глава.", "date": "2018.02.26", "title": "Националната оръжейна асоциация на САЩ твърдо против всякаква забрана на оръжия"}
{"url": "https://news.bg/press/28-superkameri-zasichat-koli-nomera-georgi-parvanov-edno-razsledvane-na-sdelkata-s-chez.html", "text": "28 суперкамери засичат коли, номера, радарите на шофьорите не ги усещат28 суперкамери, които снимат по трима нарушители едновременно, започват да контролират движението по пътищата.МВР закупи мощните устройства през 2017 г. за 1,3 млн. лв. Камерите вече са разпределени по областните дирекции в страната, а униформените са обучени за работа с тях. Те се пренасят в куфар и се слагат край пътя. Засичат нарушители до 600 метра.Георги Първанов: Едно разследване на сделката с ЧЕЗГеорги Първанов коментира темата за продажбата на ЧЕЗ. Според него това, което се говори за сделката, е съмнително и несериозно и едно разследване би дало повече информация.Първанов смята, че оставката на министъра е закономерна, но Теменужка Петкова е просто \"бушон\".Стотарка на ден за търговец на мартеници По 100 лева на ден средно изкарват продавачите на мартеници в София, разказаха пред \"Монитор\" търговци. Те се оплакаха, че алъш-веришът върви все по-трудно през последните няколко години, след като масово в търговските вериги вече се продават мартеници. \"На всяка каса има разнообразие от китайска стока, не са толкова красиви като ръчно изработените - изплетени и нагласени от нас, но пък са по-евтини\", разказа Илияна Спасова. Тя от години е в този бизнес и познава тънкостите му.И електромобилите са коз за втора АЕЦ\"Бездействието за изграждането на АЕЦ \"Белене\" е престъпление. Народното събрание трябва да гласува отпадането на мораториума и това е много по-важен въпрос от Народния съд. Трябва лидерство, воля и характер за взимането на управленско решение\". Това заяви президентът Георги Първанов (2002-2012) на дискусията \"АЕЦ Белене - ключ към сигурността и развитието на България\". Политическата формация АБВ покани енергийни експерти, които показаха различни модели на изграждане на втората атомна централа.Разходите на НОИ за болнични надхвърлиха половин млрд. лв.Разходите за болнични само на Националния осигурителен институт, който плаща след третия ден, вече надхвърлят половин млрд. лв., показва предварителният отчет за изпълнението на бюджета на държавното обществено осигуряване за м.г. Сумата се е увеличила с още 12% и през 2017 г. вече е 508.8 млн. лв. Броят на платените обезщетения за временна неработоспособност е 3.161 млн. към края на декември, с над 305 хил. повече спрямо 2016 г. Само преди няколко години броят на болничните листове беше под 2 млн.София и автомобилите: когато няма мърданеВсяка сутрин по-раннобудните обитатели на един от блоковете в жк \"Дружба\" в София играят особена сутрешна гимнастика. Колите на паркинга отпред са подредени в три редици, като тези по средата са освободени от скорост и винаги има поне едно свободно място. За да излезе някой от спрелите отстрани, трябва да избута тези по средата напред, или назад, така че да си освободи място. Този абсурден танц се играе и на други места в София и заедно със счупените чистачки и спуканите гуми е много видима илюстрация на един все по-сериозен проблем - градът се задръсти от коли. И по всичко личи, че това е само началото - автомобилите ще стават повече, защото политиката на държавата е да насърчава ползването им.", "date": "2018.02.26", "title": "28 суперкамери засичат коли, номера, Георги Първанов: Едно разследване на сделката с ЧЕЗ"}
{"url": "https://news.bg/world/hilyadi-na-protest-v-rumaniya.html", "text": "Хиляди демонстранти излязоха по улиците на румънските градове с призиви за оставката на министъра на правосъдието, който иска да уволни ръководителя на Националната дирекция за борба с корупцията, съобщи АП.Демонстранти от всички възрасти се събраха на тричасов митинг на Площада на победата, където през последната година се организираха много демонстрации в защита на независимостта на съдебната система и правовата държава. По оценки на медиите в митинга са участвали над 4000 души, събрали се въпреки студа и силния снеговалеж.Министърът на правосъдието Тудорел Тоадер обяви в четвъртък, че задейства процедура по отстраняване от длъжност на популярната главна прокурорка Лаура Кодруца Кьовеши, която обвини в авторитарно поведение, намесване в дела, нарушаване на конституцията и нанасяне на вреди на имиджа на страната.Президентът е този, който трябва да вземе окончателно решение.", "date": "2018.02.26", "title": "Хиляди на протест в Румъния"}
{"url": "https://news.bg/world/novi-zhertvi-na-lavinite.html", "text": "Най-малко трима скиори загинаха, а други четирима бяха ранени при няколко лавини в Швейцарските Алпи през уикенда, съобщиха местни медии.Последните жертви са мъж и жена. Те бяха пометени вчера следобед от голяма лавина в скалиста зона на община Шато д'Оекс.Властите призовават скиорите да бъдат внимателни.", "date": "2018.02.26", "title": "Нови жертви на лавините"}
{"url": "https://news.bg/world/premierat-e-v-london.html", "text": " Министър-председателят Бойко Борисов пристигна в Лондон, където утре ще открие Инвестиционен форум за Западните Балкани. Организатор е Европейската банка за възстановяване и развитие, съобщи БНР.В конференцията ще участват лидери от всички страни от региона - премиерите на Сърбия, Черна гора, Албания, Македония, Косово и на Босна и Херцеговина.Основна цел на Инвестиционния форум е да събере лидерите от региона с потенциални инвеститори от цял свят и да бъдат обсъдени възможностите за привличане на повече подкрепа от частния, финансовия и публичния сектор за реализацията на стратегически инфраструктурни проекти в Западните Балкани.В делегацията на премиера са още министърът на транспорта, информационните технологии и съобщенията Ивайло Московски и председателят на парламентарната комисия по енергетика Делян Добрев.", "date": "2018.02.26", "title": "Премиерът е в Лондон"}
{"url": "https://news.bg/world/tramp-ne-tryabva-da-se-strelya-v-uchilishte.html", "text": "Властите трябва да предприемат стъпки, за да не се допусне повече стрелба в училищата на Америка.Това заяви президентът на САЩ Доналд Тръмп на прием на губернаторите, предаде АП.Вече седмици не стихват протестите с искане за ограничаване на продажбата на оръжие. Самият Тръмп предложи учителите в САЩ да могат да влизат с оръжие в час.Освен това, Тръмп изясни, че ще подкрепи повишаването на възрастовия праг при продажбата на оръжия с дълга до 21 години.По време на предизборната кампания Тръмп защитаваше правото на американците да притежават огнестрелно оръжие.", "date": "2018.02.26", "title": "Тръмп: Не трябва да се стреля в училище"}
{"url": "https://news.bg/world/obshtinata-v-erusalim-iska-usd180-mln-ot-tsarkvata.html", "text": "Общината на Йерусалим възнамерява да събере от християнските деноминации повече от 180 милиона долара като данъци от недвижимите си имоти, намиращи се в града. Това съобщи кметът Нир Баркат, предаде РИА Новости.\"Дълговете за търговски площи, принадлежащи на църквата, надхвърлят 650 милиона шекела (около 187 милиона долара). Вече няма да поискаме жителите на Йерусалим да понесат тази тежест и да субсидират този колосален дълг \", каза кметът в изявление.Нир Баркат посочи, че всички в Ерусалим са равни пред закона.", "date": "2018.02.26", "title": "Общината в Ерусалим иска $180 млн. от църквата"}
{"url": "https://news.bg/world/izrael-zasyakal-su-57-v-siriya.html", "text": "Израелският оператор на търговски сателити ImageSat International (ISI) разпространи сателитни снимки, на които се виждат два от най-новите руски изтребители пето поколение Су-57, съобщава ТАСС.Изображенията са от 23 февруари. Изтребителите са запечатани на пистата в базата Хмеймим. Те не са използвани в бойни действия. Експерти все пак смятат, че това предстои.Експерти вече пресметнаха, че Кремъл е изпробвал над 200 системи оръжия в кампанията си в Сирия.Говорителят на руския президент Владимир Путин препратил към руското военно министерство за въпроси за прехвърлянето на Су-57 в Близкия изток.", "date": "2018.02.26", "title": "Израел засякъл Су-57 в Сирия"}
{"url": "https://news.bg/world/studat-zatvori-uchilishta-v-bukuresht.html", "text": "Властите в Букурещ решиха да затворят училищата в понеделник и вторник, съобщават местни медии.Решението им е продиктувано от лошото време, което скова страната.Температурите се очакват да бъдат около минус 10 градуса, но с ледения вятър те ще се чувстват като минус 20 градуса.Властите предупреждават и за обилни снеговалежи. Лошото време се очаква да се задържи до края на седмицата.", "date": "2018.02.26", "title": "Студът затвори училища в Букурещ"}
{"url": "https://news.bg/world/patnicheski-samolet-katsna-avariyno-v-yaponiya.html", "text": " Пътнически самолет кацна аварийно в Япония. Причината е проблем в десния двигател, съобщава в. \"Джакарта пост\".Инцидентът е станал със самолет на малайзийската нискотарифна авиокомпания Air Asia X.Той се е приземил аварийно в японския град Наха, префектура Окинава. Самолетът е извършвал полет от Токио за Куала Лумпур, с 379 души на борда.", "date": "2018.02.26", "title": "Пътнически самолет кацна аварийно в Япония"}
{"url": "https://news.bg/world/natsisti-i-levichari-se-biha-v-atina.html", "text": "Нацисти и левичари се биха в предградието на Атина - Пирея, съобщават местни медии. Петима души са приети в болница.Сбиването е станало в неделя вечерта. Свидетели разказват, че нападателите крещели \"кръв, чест и Златна зора\".Полицията разследва инцидента. Сред пострадалите е и адвокатът на семейството на рапъра Павлос Фисас. Последният беше убит от симпатизанти на Златна зора през септември 2013 г.", "date": "2018.02.26", "title": "Нацисти и левичари се биха в Атина"}
{"url": "https://news.bg/world/snegat-zatvarya-uchilishta-v-severna-gartsiya.html", "text": "Голяма част от училищата в Северна Гърция ще бъдат затворени в понеделник и вторник, съобщават местни медии.Причината е лошото време и очакваните обилни снеговалежи.Властите съобщават, че детските градини ще работят нормално. Призовават се жителите да излизат добре облечени навън.Мобилизирани са сили за почистването на основните пътни артерии.", "date": "2018.02.26", "title": "Снегът затваря училища в Северна Гърция"}
{"url": "https://news.bg/regions/cherven-kod-za-opasno-vreme.html", "text": "Обстановката в страната ще бъде притеснителна, не само заради силните валежи, но и заради силния вятър, който ще създава условия за виелици и навявания. Обявен е код червено, предупреждение от най-висока степен, в областите Смолян и Кърджали. Там се очаква снежната покривка да достигне до около 40-50 см, а средната скорост на вятъра ще е около 50-70 км/ч. Такава ще е скоростта на вятъра и в източните райони. В районите, където предупрежденията са от втора степен- код оранжево- новата снежна покривка ще е около 20-30 см.В понеделник ще бъде и доста по-студено. Температурите ще са без съществен дневен ход, от минус 9 - минус 7 градуса в Западна и Централна България до 0 - 5 градуса на места в югозападните райони и по Черноморието.През следващите дни ще бъде много студено, като сутрин температурите ще се предимно между минус 10 и минус 15 градуса, на места и по-ниски.Дневните също ще са отрицателни. Валежите чувствително ще отслабнат във вторник, в повечето райони временно и ще спрат, но вечерта от югозапад отново ще завали. Вятърът също ще отслабне. В сряда ще превалява сняг, на повече места и повече като количество в югоизточната половина от страната.Вятърът ще се ориентира от север-северозапад и ще се усили, повече в Източна България. Месец март ще започне без валежи, а и облачността временно ще се разкъса. Ще започне затопляне.", "date": "2018.02.26", "title": "Червен код за опасно време"}
{"url": "https://news.bg/regions/patnite-nastilki-sa-mokri-na-mestata-sas-snegovalezh.html", "text": "Температурите са в интервала от -12° до +2°. Времето над страната е облачно.Вятър духа в областите Монтана, Видин, Пловдив, Ямбол, Сливен, София, Кюстендил, Ловеч, Силистра, Перник, Шумен, Русе, Разград, Хасково, Плевен, Бургас и Варна;Дъжд вали в районите та Царево и Малко Търново /обл.Бургас/;Сняг вали в областите Монтана / 15-30 см/; Враца / 10-15 см/; Търговище / 10-15 см/; Пловдив / 3-7 см /; Сливен, Кърджали, София / 4-15 см/; Кюстендил / 8-10 см/; Смолян; Ловеч / 7-20 см/; Силистра /4-5 см/; Ст.Загора /7-8 см/; Благоевград / 3-15 см/; Видин /10-12 см/; Ст.Загора / 7-8 см; Габрово / 10 см/; Перник / 6-15 см/,; Шумен / 8-12см/; Русе / 15 см/; Разград / 15 см/; Хасково / 5 см/; Плевен / 5-15 см/; Бургас / 2-6 см/; Пазарджик / 2-7 см/; Варна / 2-3 см/;Пътните настилки са мокри, на местата със снеговалеж, в планинските и усойни райони - частично заснежени, заледени и обработени.Намалена видимост до 100 метра поради мъгла има в районите на Леденика /обл. Враца/ и Твърдица /обл. Сливен/. Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г. няма ограничения. до 11.03.2018 г. шофьорите да се движат с повише но внимание и съобразена скорост в района на с. Чучулигово от км 437+974 до км 438+264 посока София, въведено е ограничение на скоростта до 70 км/ч поради изграждане на забавителен шлюз и вход към локално платно на търговски комплекс. няма ограничения. няма ограничения.  Ограничено e движението на товарни автомобили над 12 тона от км 5 до км 10 в посока Перник на АМ \"Люлин\" поради обилен снеговалеж, силен вятър и навявания.- \"Върбишки\" - целогодишно е затворен за всички МПС;- \"Златишки\" - целогодишно е затворен за всички МПС;- \"Троянски\" - забранено е движението на всички МПС;- \"Котленски\" - затворен за МПС над 12 тона;- \"Предел\" - затворен за МПС над 12 тона;- \"Рожен\" - затворен за МПС над 12 т с ремаркета и полуремаркета;- \"Превала\" - затворен за МПС над 12 т с ремаркета и полуремаркета;- \"Айтоски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Вратник\" - целогодишно е забранен за МПС над 10 т;- \"Дюлински\" - целогодишно е забранен за МПС над 3,5 т;- \"Пампорово\" - целогодишно е забранен за МПС над 3,5 т;- \"Петрохан\" - забранен за МПС над 12 т;- \"Твърдишки\" - целогодишно е забранен за МПС над 10 т;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4.ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Движението е ограничено за МПС над 12 т поради силен снеговалеж само в посока от Видин към Монтана за снегопочистване. Обходен маршрут за движещите се в посока от Видин към Монтана: път II-11 Дунавци - Арчар, път III-112 Добри дол - Тополовец, път III-114 Тополовец - Ружинци.: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция \"Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция \"Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411.Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.:Временно са въведени следните ограничения за движение на МПС:Път II-81: Движението път ІІ-81 Берковица - Монтана от км 86+200 до км 97+800 се осъществява в една лента поради ремонтни дейностиПът ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.Временно са въведени следните ограничения за движение на МПС:Път III-842: Движението по път III-842 Юндола - Белово е ограничено за МПС над 12 т. с ремаркета и полуремаркета.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 28.02.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Временно са въведени следните ограничения за движение на МПС:Път II-86: до 25.03.2018 г. движението по път II-86 Пловдив - Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Временно са въведени следните ограничения за движение на МПС: няма ограничение.Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Временно са въведени следните ограничения за движение на МПС:Път II-48: Движението по път II-48 Градец - Омуртаг в района на гр. Котел от км 42+200 до км 42+300 се осъществява в една лента поради пропадане на банкет. Срок до 25.02.2018 г.Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-866: Временно движението по път ІІІ-866 Девин - Михалково е ограничено за МПС над 12 т с ремаркета и полуремаркета поради снегопочистване.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.Ситуационен и координационен център на Агенция \"Пътна инфраструктура\"", "date": "2018.02.26", "title": "Пътните настилки са мокри, на местата със снеговалеж"}
{"url": "https://news.bg/energy/dzen-spokoystvieto-na-pravitelstvoto-za-chez-e-stranno-za-traykov.html", "text": "Бившият енергиен министър Трайчо Трайков коментира пред БНТ покупката на ЧЕЗ и счита, че дзен спокойствието на правителството е странно и се създава чувството за нещо общо със сделката. Чрез такова дистанцирано и лежерно отношение, управляващите допускат ЧЕЗ да изберат варианта, който им е най-изгоден.За купувач той смята, че някой е помогнал, за да се получи сигурност, че ЧЕЗ ще получат печалба, важна за него е банката, която ще финансира сделката и при какви условия.\"Най-интересното е, че Теменужка Петкова като министър не би трябвало да има каквото и да е влияние върху тази сделка, така че поемането на отговорност от нея е косвено признание, че всъщност правителството има някакво влияние към тази сделка и някаква роля\", обясни Трайков.Инвеститорите в ЕРП-тата са свършили своята работа с полза и на потребителите и на държавата, все пак е можело да се даде концесия без продажба на активите, но продажбата така или иначе е факт. В политически плана, най-жалко от цялата история е, че ГЕРБ си положили да им бият шамари от всякъде, а идеите на БСП и АБВ в енергетиката са ретроградни, коментира Трайков.За него с 33% процента собственост, каквато е имала държавата в ЧЕЗ, нищо не е можела да направи или да се меси в годините. Отново напомня, че инвеститорите в трите разпределителни предприятия са свършили колосална работа, за да са работещи тези предприятия. Лидерът на АБВ Константин Проданов, коментира, че ситуацията е като в османската империя, не го отнася султана, а везира. Държавата се меси в частни субекти всеки ден. В Германия примерно забраняват на китайска компания да придобие друга компания производител на чипове.Проблемът е че държавата се изтегля от дружества, за да няма контрол върху тях, сама си е вързала ръцете и сега се прави на ощипана, смята Проданов.\"Големият скандал не е, че правителството казва: \"ние не можем да де месим в сделка между два частни субекта\", първо защото единият субект не е частен, а държавен. ЧЕЗ е чешка компания, държавна. Държавата се меси в отношения между частни субекти всеки божи ден\", обясни Проданов.Проверките до нищо няма да доведат, вероятно и Борисов е замесен, счита той. За него проблемът е и защо въобще сме приватизирали тези дружества пословични сега с надписване на сметки. Това е сладък бизнес харизан на чужда държава и Проданов иска така, да му се хариже един естествен монопол. Това е национално предателство, коментира той.Припомняме, вчера лидерът на БСП Корнелия Тя ще иска обяснение и от чешкия посланик у нас. Соцводачът вярва на неофициалната информация, че зад сделката стои премиерът Бойко Борисов. Нинова е недоволна, че държавна банка ще финансира сделката. С парите на всички ни някой ще си купи националната сигурност, притеснена е тя.", "date": "2018.02.26", "title": "Дзен спокойствието на правителството за ЧЕЗ е странно за Трайков"}
{"url": "https://news.bg/regions/snegovalezh-v-gartsiya-spira-dvizhenieto-na-tirove-prez-gkpp-kulata.html", "text": "Временно е спряно движението на тирове през ГКПП- Кулата. Причината е обилен снеговалеж на територията на Гърция. От Гранична полиция информират, че от 7 и 30 часа, гръцките гранични власти временно са спрели движението на товарни автомобили за Гърция през ГКПП - Кулата. Причината - обилен снеговалеж .Времено се ограничава движението по път III-1412 от разклона за с. Бранковци до с. Раковица поради снегонавявания. Шофьорите да се движат с повишено внимание по обходен маршрут: Кула - Киряево - Раковица.Временно движението се осъществява само в скоростната лента при км 205 на АМ \"Тракия\" в посока София поради пътнотранспортно произшествие. Шофьорите да се движат с повишено внимание, спазвайки указанията на сигналистите. Ограничено е движението на товарни автомобили над 12 тона по път I-5 Русе - Бяла за МПС над 12 тона поради обилен снеговалеж и снегонавявания.Временно е ограничено движението на МПС над 12 тона по републиканската пътна мрежа в област Смолян, както и по път II-51 Бяла - Попово на МПС над 12 тона поради обилен снеговалеж и снегопочистване. Ограничено е движението на всички автомобили с ремаркета и полуремаркета по път III-865 Кърджали - Ардино на МПС поради обилен снеговалеж и снегопочистване.Ограничено е движението на товарни автомобили над 12 тона в участъка Пазарджик - София в посока София на АМ \"Тракия\", в участъка Ябланица - София в посока София на АМ \"Хемус\", по път I-1 Ботевград - Мездра, по път I-6 София - Карлово, по път II-27 Нови пазар - Тръница, път III-1801 Перник - Голямо Бучино, поради снегопочистване. Ограничено е движението на товарни автомобили над 12 тона с ремаркета и полуремаркета през прохода \"Печинско\" и по път II-37 Батак - Доспат поради снегопочистване.Информация на АПИ за състоянието на републиканските пътища към 7 часа:Проходи:Ограничения по проходите:- \"Печинско\" - затворен за МПС над 12 т с ремаркета и полуремаркета;- \"Превала\" - затворен за МПС над 12 т с ремаркета и полуремаркета;- \"Рожен\" - затворен МПС над 12 т с ремаркета и полуремаркета;- \"Котленски\" - затворен за МПС над 12 тона;- \"Предел\" - затворен за МПС над 12 тона;- \"Троянски\" - забранен за всички МПС;- \"Върбишки\" - затворен за всички МПС;- \"Златишки\" - затворен за всички МПС;- \"Вратник\" - забранен за МПС над 10 т;- \"Дюлински\" - забранен за МПС над 3,5 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Твърдишки\" - забранен за МПС над 10 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4.2.2. Автомагистрали:- А1 \"Тракия\":  временно движението в участъка Пазарджик - София посока София е ограничено за МПС над 12 т поради снегопочистване.- А2 \"Хемус\":  временно движението от Ябланица до София посока София е ограничено за МПС над 12 т поради снегопочистване.- А3 \"Струма\": няма ограничения.- А4 \"Марица\": няма ограничения.- А5 \"Черно море\": няма ограничения.- А6 \"Люлин\":  временно движението от км 5+000 до км 10+000 посока Перник е ограничено за МПС над 12 т поради снегопочистване.Други въведени извънредни ограничения на движението::- Временно движението по път II-84 Разлог - Велинград е ограничено за МПС над 12 т.:- Временно движението по път I-5 Русе - В. Търново при км 96 в с. Самоводене се осъществява в една лента поради ПТП./въведено в 21:17 ч., /;- Ограничено движението по път III-405 Алеково - Козловец поради снегонавяване и намалена видимост.- Ограничено движението по път III-407 Павел - Совата за МПС над 12 т. поради снегонавяване и нулева видимост:- Движението по път I-1 Видин - Монтана е ограничено за МПС над 12 т поради силен снеговалеж само в посока от Видин към Монтана за снегопочистване. Обходен маршрут за движещите се в посока от Видин към Монтана: път II-11 Дунавци - Арчар, път III-112 Добри дол - Тополовец, път III-114 Тополовец - Ружинци.- Временно движението по път II-62 Кюстендил - Дупница от км 13 до км 33 е ограничено за МПС над 12 т, поради снегопочистване.:- Временно движението по път II-84 Разлог - Велинград е ограничено за МПС над 12 т поради снегопочистване.:- Временно движението по път III-1801 Перник - Голямо Бучино е ограничено за всички МПС поради снегопочистване- Ограничава се движението на МПС над 12 т. по път I-2 Русе - Разград - Шумен, поради снегонавявания и ограничена видимост- Ограничено движение по път II-21 Русе - Силистра за МПС над 12 тона Поради силен снеговалеж и ограничена видимост- Ограничава се движението на МПС над 12 т по път lll-21 Русе -Силистра, поради влошени метеорологични условия- Временно движението по път ІІІ-866 Девин - Михалково е ограничено за МПС над 12 т с ремаркета и полуремаркета поради снегопочистване.- Временно движението по път III-864 Пампорово - Стойките е ограничено за МПС над 12 т с ремаркета и полуремаркета поради снегопочистване- Временно движението през проход Рожен е ограничено за МПС над 12 т с ремаркета и полуремаркета поради снегопочистване.- Временно движението през проход Превала е ограничено за МПС над 12 т с ремаркета и полуремаркета поради снегопочистване.- Временно движението през проход Печинско е ограничено за МПС над 12 т с ремаркета и полуремаркета поради снегопочистване- Временно движението по път II-37 Батак - Доспат е ограничено за МПС над 12 т с ремаркета и полуремаркета поради снегопочистване./въведено в 06:57 ч./;- Временно движението по път I-6 София - Карлово е ограничено за МПС над 12 т поради снегопочистване- Временно движението по път I-1 Ботевград - Мездра е ограничено за МПС над 12 т поради снегопочистване- Временно движението по път I-2 Русе - Варна е ограничено за МПС над 12 т в участъка между разклон Лозница и Нови пазар, поради силен снеговалеж и намалена видимост- Временно движението по път II-27 Нови пазар - Тръница е ограничено за всички МПС поради снегопочистване.", "date": "2018.02.26", "title": "Снеговалеж в Гърция спира движението на тирове през ГКПП- Кулата"}
{"url": "https://news.bg/crime/snegat-zatvori-sinya-i-zelena-zona-v-stolitsata.html", "text": "Заради тежките метеорологични услови \"синя\" и \"зелена\" зона в столицата затваря. Центърът за градска мобилност с приоритет ще почиства дворовете на училища, детски градини и обществени сгради.Няма да работи мобилната СМС система. Тя няма да приема съобщенията за паркиране и талоните няма да се проверяват от контрольори.От Столична община призовават гражданите да се съобразят с тежките зимни условия за деня и да не използват личните си автомобили, ако това е възможно.От общината информираха, че е възстановено и движението по линия 65 до последната спирка в кв. \"Манастирски ливади\". Временно автобусите се движиха до колелото в \"Гоце Делчев\".", "date": "2018.02.26", "title": "Снегът затвори \"синя\" и \"зелена\" зона в столицата"}
{"url": "https://news.bg/energy/ginka-varbakova-poznanstvoto-mi-s-politik-ne-doprinasya-za-tazi-sdelka.html", "text": "Познанството ми с един политик не знам какво може да допринесе за тази сделка. Това коментира пред Нова Гинка Върбакова, собственик на компанията придобила най-голямото дружество за електроразпределение в страната ЧЕЗ.Тя увери, че няма никакви задължения към НАП. По думите й всичките и данъци са платени. На въпрос възможно ли е да продаде компанията на трето лице, Върбакова заяви, че в цялата процедура стриктно се е следяло собствеността на дружеството купувач. Зад дружеството продавач стои чешката държава. Стана ясно, че за чешката страна е много голям репутационен риск, ако направят сделка с лице, което има неясна собственост.\"Имаме опит и капацитет да управляваме такова голямо дружество като ЧЕЗ България. Още повече, че ние купувае едно развито и работещо дружество с неговите 3600 служители, които ще продължат да работят. Евентуално може да има промени в управляващите органи на дружеството\", обясни Върбакова. Дружеството купувач на ЧЕЗ е новосъздадено, но зад него стоят другите фирми на Върбакова с капитал 100 млн. лв., обясни бизнесдамата. Относно помощта на милиардера Зденек Земек, Върбакова обясни, че той им е протегнал ръка и е инвестирал над 32 млн. евро във фотоволтаичните централи - той даде гаранции за покриването на инвестиционен кредит. Словашката пощенска банка застана зад нас и така бяха реализирани централите. \"Обичайна практика е при такъв вид инвестиционно финансиране да бъдат залагани акциите на дружеството, което ще придобие тези активи. Това е напълно познато във финансовите среди практики. В повечето случаи такива инвестиционни сделки се случват точно по този начин\", коментира още Върбакова.Това означава, че на практика собственикът на придобитите активи е банката.По повод познанството й с подалата оставка Теменужка Петкова, Върбакова заяви, че то е станало случайно. \"Тя е страхотен човек. Благодарение на нея в последните години енергетиката беше заздравена, беше оздравена и тези критични моменти, които имаше преди това в този сектор, са вече минало\".\"Тук става въпрос за една чешка компания. Цялата сделка се проведе по чешкото законодателство. Цялата сделка и разговори бяха в Прага и българското правителство, български министри или български политически лица не са имали абсолютно никаква информация за нея. Това е една частна сделка между две компании\", коментира още Върбакова.На въпрос защо Теменужка Петкова е подала оставка, Върбакова посочи: \"Не мога да вляза в тази тема и да обясня защо тя подаде оставка. За мен няма конфликт на интереси. Познанството ми с един политик не знам какво може да допринесе да тази сделка\".Припомняме,  в края на миналата седмица. Енергийният министър се оттсегли, за да няма съмнение около сделката и заради близките й отношения с Върбакова. Петрова депозира оставката си пред премиера Бойко Борисов, който прое оттеглянето й.Преди дни стана ясно, че чешката  и купувача \"Инерком Груп\".Опозицията в лицето на БСП реагира остро на сделката.  по време на посещението на чешкия премиер у нас поемани ли са ангажименти от страна на Бойко Борисов за тази сделка.", "date": "2018.02.26", "title": "Гинка Върбакова: Познанството ми с политик не допринася за сделката"}
{"url": "https://news.bg/energy/pravitelstvoto-e-nayasno-za-chez-smyata-krum-zarkov.html", "text": "\"Има косвени доказателства, че правителството е знаело какво се случва около сделката с ЧЕЗ\", коментира пред БТВ зам.-председателя на ПГ на БСП Крум. Според него, след кратка справка в интернет се вижда, че една от темите по време на посещението на чешкия премиер в края на януари е именно ситуацията около закупуването на ЧЕЗ.\"Т.е. такъв разговор е имало или е подготвен да има и ние ще поискаме повече сведения от самия министър-председател в рамките на парламента\", обяснява Зарков. Според него се е знаело, че процедурата върви, че \"Енерго-Про\" и други участници са отпаднали от нея и че има съмнения по начина, по който се е развива - в самата Чехия има конфликт по тази процедура. \"Второто косвено доказателство е оставката на Теменужка Петкова. Защо министърът на енергетиката неочаквано хвърли оставка. Това не може да е само, защото са приятелки с купувачката. Приятелството само по себе си не е наказуемо. Би било, ако приятелството е спомогнало за реализирането на сделката\", коментира народният представител.Зарков е на мнение, че не може 12 часа след избухването на скандала министър да подава оставка и малко по-късно правителство да твърди, че няма нищо общо. \"Това са несъвместими неща. Имаме съмнение, че зад Гинка Върбакова се крият чужди или български интереси, но това не може да остане неразкрито\", категоричен е Зарков.\"Здравият разум отказва да приеме, че напълно неизвестна фирма с 1000 лв. печалба може да купи бизнес, който струва милиарди и от когото зависят над 2 млн. българи. Както и да си обясняваме нещата, неприемлива е постановката, че държавата ни няма нищо общо със сделката\", коментира Зарков. Според него това е начинът, по който България функционира и се управлява - чрез сламени хора, чрез подставени лица и съмнителни милионери.\"Всяко управление носи отговорност за стратегическите сектори на тази страна и един от тях е на път да ни се изплъзне\", коментира той и допълва, че през 2005 г. са продадени 67% от ЕРП-тата и е разграфена страната на три.\"Това е по време на правителството на Симеон Сакскобургготски. 2009 г. първото правителство на Борисов, продава и останалите 33%\", допълни той. \"БСП иска държавата да има много по-голямо отношение към енергийния бизнес\", посочва Зарков. По неговите думи казусът ЧЕЗ стои на масата от много време и е на път да се развие в негативна посока.\"Как ви се струва твърдението, че като държава и общество не можем да се произнесем по нищо, защото някакви хора в чужбина се разбират за електроподаването на една трета от територията ни\", обяснява той и добавя, че държавата има правото, без да нарушава принципите на пазарната икономика, да се намеси в пазара като играч.\"Според международните правила държавата може да се намеси и го е правила. Ако държавата не може да се намеси в начина, по който се захранва с ток една трета от нейното население, не знам защо имаме държава. Съмнявам се, че ДАНС не е следяла как се развива тази сделка. Това би било странно\", смята Зарков.\"Изправени сме пред един Рубикон - ако държавата и обществото ни допусне бизнес от такъв характер и с такъв размер да мине в ръцете на офшорка, то не виждам какво добро очакваме да се случи за страната ни. Не можем и не трябва да допускаме това нещо\", коментира Крум Зарков.", "date": "2018.02.26", "title": "Правителството е наясно за ЧЕЗ, смята Крум Зарков"}
{"url": "https://news.bg/economics/targovsko-promishlenata-palata-otchita-rekorden-iznos-za-2017-godina.html", "text": "Износът на стоки от страната през 2017 г. надвишава 52 млрд. лв., което представлява двойно увеличение спрямо 10 години по-рано - през 2007 година, отчитат от Българска търговско-промишлена палата - БТПП.По данни до септември 2017 година сред балканските страни се нареждаме на пето място по размер на износа - пред нас са Гърция, Турция, Румъния, Словения. По размер на БВП през 2017 г. сред Балканите се класираме на 4-то място. Пред нас са само Гърция, Турция и Румъния.От своя страна вносът на стоки в страната за 2017 г. е в размер на 59 млрд. лева и спрямо 2007 г. също бележи явен ръст, но по-малък - 38%. Търговското ни салдо от години е отрицателно, като за 2017 г. дефицитът ни е близо -7 млрд. лв. и се дължи основно на големия внос на петролни продукти и газ. Окуражително е, че търговският ни дефицит намалява, като за сравнение през 2007 г. той е бил -16 млрд. лв.През последните години търговията на България илюстрира един устойчив и стабилен темп на растеж. Проучвания на БТПП показват засилен интерес на фирмите към разширяване на сътрудничеството ни в чужбина. Китай е една от най-предпочитаните дестинации за бизнес контакти, показва резултат от анкета на БТПП, а износът ни за азиатската държава расте с 36% през 2017 г., достигайки 1,2 млрд. лева. Рафинирата мед, медните изделия и електрическите части са сред водещите стоки в българския износ за Китай.Основни търговски партньори на страната ни остават страните от ЕС - 66% от експорта ни. Голям потенциал съществува за впечатляващи ръстове в износа най-вече с държави извън ЕС, т.к. за тези трети страни обемите на търговията не са толкова големи, отбелязва БТПП.Посещенията на гражданите на съседните на България държави представляват близо 44% от всички посетили България през 2017 г. Положително е, че вече между балканските страни се оформя консенсус за участие в международния туристически пазар със съвместни пакети, включващи посещения едновременно на няколко страни от региона, допълват БТПП.От друга страна, настойчивостта на България за интегриране на Западните Балкани и за сближаване в икономически аспект е важна стъпка за задълбочаване на търговските отношения и реализиране на съвместни инфраструктурни проекти, които да са двигател на растежа в региона, коментират БТПП.", "date": "2018.02.26", "title": "Търговско-промишлената палата отчита рекорден износ за 2017 година"}
{"url": "https://news.bg/regions/nad-180-mashini-i-1022-dushi-chistyat-stolitsata-ot-snyag.html", "text": " Работата по почистването на Софийските улици от сняг не е спирала от вчера вечерта, информира Столична община. Почистват се основни трасета, улици и булеварди, по които се движи градския транспорт в София във връзка с подължаващия снеговалеж.Над 180 снегопочистващи машини са на терен. Разпръскват се смеси срещу заледяване и избутване на снежна маса. На терен работят 1022 души. Повечето от тях са ангажирани в ръчното почистване на пешеходните пространства.Почистваща техника навлиза и във вътрешно-кварталните. Работи се в районите Триадица, Оборище, Лозенец, Нови Искър, Панчарево и Слатина. От общината информират, че се почистват и проходи към пешеходни подлези, спирки на градския транспорт и тротоари.Градският транспорт се движи при зимни условия. Временно поради затруднения беше нарушен графика в движението на трамвайни линии 3, 6 и 11.СО призовава по възможност шофьорите да не използват личните си автомобили днес, тези които шофират да оборудват автомобилите си за движение при зимни условия и да карат със съобразена скорост.В Кризисните центрове на Столична община са приети 186 души, останали без дом. Те получават подслон и храна. Центровете работят денонощно. Гражданите могат да подават сигнали на 112 и в контактния център на Столична община на тел. 0700 17 310.Припомняме, по-рано днес от СО съобщиха, че \"зелена\" и \"синя\" зона в столицата няма да работят днес. Приоритетно се почистват дворовете на училища и детски градини. Кметът на столицата Йорданка Фандъкова пък увери, че градският транспорт се движи навсякъде, но призна, че ситуацията в столицата е тежка.  ", "date": "2018.02.26", "title": " Над 180 машини и 1022 души чистят столицата от сняг"}
{"url": "https://news.bg/crime/kakvi-sa-bonusite-na-shefovete-v-pravosadnoto-ministerstvo-pitat-nadziratelite.html", "text": "Колко бонуси, премии или допълнителни възнаграждения е получил всеки един от членовете на политическия кабинет на правосъдния министър за 2017 г. Това питат от Синдиката на служителите в затворите. Те подготвят нов протест на надзирателите за 10 март 2018 г., съобщиха от Синдиката на служителите в затворите в България.Искането на синдикалните организации на надзорниците е за по-високи заплати на служителите на специализираните дирекции към правосъдното министерство в рамките на настоящата година. Въпреки поредица срещи с ръководството на Министерството на правосъдието проблемът остава нерешен.Подготвяният протест е под мотото: \"Европа и за нас\". Той ще бъде митинг - шествие от площада пред Министерство на правосъдието през Министерство на финансите до сградата на Министерския съвет.Едновременно с протестите от Синдиката на надзорниците ще изпратят ново , в което предупреждават, че няма да търпят безпрецедентната арогантност и скандалното недофинансиране на сектора за сигурност.В понеделник сутринта 60 надзиратели от Софийския затвор отново излязоха пред сградата на ГД \"Изпълнение на наказанията\" на протест с искане за по-високи заплати и по-добри условия на труд.Протестиращите носеха написани послания: \"Министерство на правосъдието в лицето на своя министър генерира дискриминация и демонстрира безхаберие в лицето на Европа\" и \"Г-н Борисов, стартовата заплата в ГДИН и ГД Охрана е 567 лв. Това не е ли срамно?\".Протестиращите надзиратели в затворите са готови да блокират пътни артерии и магистрали, ако не бъдат чути техните искания.Други от недоволстващите поставиха въпроса за оставката на министъра на правосъдието Цецка Цачева с думите \"тя си свърши работата, изигра ни и е време да си върви\".Сред излезлите на протест имаше и предложение следващите национални протести в центъра на София на \"Дондуков\" 1 и пред НДК да бъдат в униформи.Ръководствата на Синдикат на служителите в затворите в България и Синдикат \"Охрана\" нееднократно обръщат внимание, че действията на синдикатите нямат политическа насоченост, а целта е да се осигури спокойствие в системата на затворите и сигурността на гражданите, магистратите и съдебните сгради, като цяло.До 10 март пред ще има протести пред затворите в Бобов дол, Ловеч, Стара Загора, Варна и Пазарджик.", "date": "2018.02.26", "title": "Какви са бонусите на шефовете в правосъдното министерство, питат надзирателите"}
{"url": "https://news.bg/int-politics/putin-odobri-nova-programa-za-voenni-razhodi.html", "text": "Руският президент Владимир Путин миналата година одобри програма за военни разходи, която влиза в сила от тази година, заяви говорителят на Кремъл Дмитрий Песков, цитиран от руски медии.Песков заяви, че програмата е държавна тайна и той не е дал подробности за стойността или продължителността на програмата за военните харчове.Неотдавна генералният секретар на НАТО Йенс Столтенберг призова европейските страни членки на военния алианс и Канада да продължават да увеличават разходите за отбрана в отговор на по-агресивните действия на Русия.НАТО обяви създаването на два нови командни центъра, които обхващат трансатлантическите морски транспортни маршрути и логистиката и транспорта в Европа.САЩ поемат отговорност за командването, което ще покрива района на Атлантическия океан, докато Германия е най-подходяща като разположение за логистичния хъб. Съюзниците вероятно също така ще обявят стартирането на нов операционен център за борба срещу киберзаплахи.", "date": "2018.02.26", "title": "Путин одобри нова програма за военни разходи"}
{"url": "https://news.bg/world/zhurnalist-razsledvasht-danachni-izmami-e-zastrelyan-v-doma-si-v-slovakiya.html", "text": "Словашки журналист, разследващ данъчни измами сред бизнесмени, свързани с управляващата партия в страната, е застрелян в дом си през уикенда, съобщава \"Ройтерс\", цитирайки изданието \"Денник Н\", словашкото министерство на вътрешните работи.27-годишният Ян Кучяк, журналист за \"Актуалити.ск\" е убит заедно с приятелката си в град Велика Мака, на 65 километра източно от столицата Братислава.Министерството на вътрешните работи и полицията не са коментирали официално случая, очаква се това да стане на пресконференция по-късно днесПоследната статия на Ян Кучяк от 9 февруари разследва подозирания за данъчни измами, свързани с луксозен апартаментен комплекс в Братислава.Случаят около апартаментния комплекс доведоха и до протести през миналата година, с искане за оставка на министъра на вътрешните работи Роберт Калинак, заради негови бизнес отношения с предприемача Ладислав Бастернак, разследван за възможни данъчни измами. И двамата отричат каквото и да е престъпление.Словашката икономика процъфтява и жизнените й стандарти се повишиха рязко след присъединяването й към ЕС през 2004 г., но много словаци твърдят, че страната им все още не е в състояние да защитава върховенството на закона.", "date": "2018.02.26", "title": "Журналист, разследващ данъчни измами, е застрелян в дома си в Словакия"}
{"url": "https://news.bg/crime/sadat-otmeni-naredbi-na-kevr-za-preizchislyavane-na-toka.html", "text": "Върховният административен съд със свое решение от 21.02.2018 г. е отменил разпоредбите на Комисията по енергийно и водно регулиране (КЕВР), с които се се уреждат отношенията, свързани със случаи и начини за извършване на преизчисление на количеството електрическа енергия, потребено от битови и небитови клиенти от операторите на съответните мрежи и то едностранно.Разпоредбите 48, 49, 50 и 51 от Правилата за измерване на количеството електрическа енергия, приети с т. 3 от Протоколно решение № 147 от 14.10.2013 г. на КЕВР бяха оспорени от Върховната административна прокуратура през 2017 годинаСред основанията на протеста на Върховната административна прокуратура са, че посочените норми са приети в нарушение на основни начала на административното производство - законност; равенство; достъпност, публичност и прозрачност; последователност и предвидимост и при неспазване на приложими разпоредби на Закона за нормативните актове, въведени за гарантиране на принципите за обоснованост, стабилност, откритост и съгласуваност.Решението на тричленния състав на ВАС е № 2315/21.02.2018 г. по адм. дело № 3879/2017 г. Така правилата за измерване на количеството електрическа енергия, приети с т. 3 от Протоколно решение № 147 от 14.10.2013 г. на ДКЕВР /КЕВР/ са отменени.", "date": "2018.02.26", "title": "Съдът отмени наредби на КЕВР за преизчисляване на тока"}
{"url": "https://news.bg/society/ne-patuvayte-ako-ne-se-nalaga-prizova-nankov.html", "text": "\"Актуалната пътна обстановка остава критична. Продължава бедственото положение в страната.\" Това заяви министърът на регионалното развитите и благоустройството Николай Нанков.\"Не пътувайте, ако не ви се налага.\" Този призив отправи регионалният министър в началото на дискусията за новото райониране в \"София Тех парк\".Нанков заяви още, че поради  се налага и ограничения на тежкотоварните МПС.Няма бедстващи хора и пътищата са проходими за леките коли.По информация на регионалния министър АМ \"Люлин\" и АМ \"Струма\" са проходими и няма опасност от блокиране.Нанков добави, че заради лошото време, по-рано днес е станала катастрофа в област Пазарджик, на 72 километър от АМ \"Тракия\", където ТИР не е спрял на стоп-палка.От АПИ информират, че инцидент между два ТИР-а е възникнал на АМ \"Тракия\" в посока Пазарджик - София, въпреки забраната за движение на МПС над 12 тона в участъка.За катастрофа между два ТИР-а на АМ \"Тракия\" информира и БГНЕС. Инцидентът е станал в отсечката между Стара Загора и Чирпан.", "date": "2018.02.26", "title": "Не пътувайте, ако не се налага, призова Нанков"}
{"url": "https://news.bg/int-politics/makron-predupredi-erdogan-che-primirieto-v-siriya-vazhi-i-za-afrin.html", "text": "Френският президент Еманюел Макрон е заявил на турския си колега Реджеп Тайип Ердоган, че призивът на Съвета за сигурност на ООН през уикенда за прекратяване на огъня на територията на цяла Сирия, важи също така и за северозападния сирийски район Африн, който е контролиран от сирийските кюрди, съобщава \"Ройтерс\".Турция изпрати специални полицейски части в Африн по-рано днес за \"нова битка\" в петседмичната си операция срещу \"Отрядите за защита на народа\" на сирийските кюрди.\"Президентът на републиката подчерта, че хуманитарното примирие важи за територията на цяла Сирия, включително за Африн, и трябва да се прилага навсякъде и от всички без никакво отлагане, за да се прекъсне продължаващата спирала на насилие, която може да доведе до регионална експлозия и да проиграе всякаква надежда за политическо решение\", се подчертава в изявление от кабинета на Макрон.Френският държавен глава е казал на турския си колега в телефонен разговор тази сутрин, че мониторингът на Франция за достъпа на хуманитарна помощ и за химически оръжия е \"пълен и постоянен\".Съветът за сигурност на ООН гласува единодушно, настоявайки за 30-дневно примирие, което да позволи достъп на хуманитарна помощ и евакуация на хора, нуждаещи се от медицинска помощ. Въпреки че Москва подкрепи приемането на резолюцията, руският посланик в ООН Василий Небензия постави под съмнение нейната осъществимост.Макрон също така заявил на Ердоган, че е разтревожен относно неотдавнашните събития край бреговете на Кипър, подчертавайки \"необходимостта да се зачита суверенитетът на Кипър\".Кипър обвини Турция в петък, че заплашва да използва сила срещу сондаж за полезни изкопаеми, извършван от италианска компания.", "date": "2018.02.26", "title": "Макрон предупреди Ердоган, че примирието в Сирия важи и за Африн"}
{"url": "https://news.bg/world/snezhna-burya-zabavi-poleti-i-narushi-transporta-v-rim.html", "text": "Снежна буря в Рим наруши транспорта, затвори училища, забави полети и принуди властите да потърсят помощ от армията в почистването на улиците, съобщава \"Ройтерс.На основното летище в Рим - Фиумичино е работила само една писта. Второто летище в италианската столица - Чиампино, също е затворено за денонощие, докато работници са почиствали пистите и да отвори в понеделник сутринта.Италианските авиационни власти съобщават, че Ryanair, която използва Чиампино е анулирала всички полети до и от летището. Властите коментират, че повечето от другите основни летища в Италия са отворени въпреки забавянето на някои полети.Това е най-сериозният снеговалеж в Рим за последните шест години и най-обилният за края на февруари от десетилетия. Градът, който не е подготвен за снежни извънредни ситуации поради тяхната рядкост е поискал помощ със снегорини и от други райони.Училищата в италианската столица са затворени, а много хора не успяват да стигнат до работните си места, полицията е призовала жителите да останат в домовете си, ако е възможно.Площад \"Венеция\", който обикновено е една какофония от клаксони, коли и трафик е празен, тих и бял. На площад \"Свети Петър\" във Ватикана свещеници и семинаристи се замерват със снежни.", "date": "2018.02.26", "title": "Снежна буря забави полети и наруши транспорта в Рим"}
{"url": "https://news.bg/economics/nap-proveryava-prodazhbata-na-chez.html", "text": "Данъчните проверяват сделката между ЧЕЗ и \"Инерком\", съобщи БНР, позовавайки се на Националната агенция за приходите (НАП).От приходната агенция не съобщават подробности за инспекцията. Не коментират и дали има запори върху сметки или имущество на собственика на \"Инерком\" Гинка Върбакова и съпруга й Славчо Върбаков.През почивните дни премиерът  да проверят случая.Припомняме, на 22 февруари 2018 г. стана ясно, че чешката ЧЕЗ е одобрила сделката за продажба на активите в България и купувача \"Инерком Груп\". По предварителна и непотвърдена информация стойността на сделката е около 320 милиона евро. Тя включва \"ЧЕЗ Електроразпределение\", \"ЧЕЗ Електро\", \"ЧЕЗ Трейд\", както и ВЕИ активи. \"Енерго-про\", която също имаше интерес, е предложила 300 милиона евро.Министърът на енергетиката , защото познава собственикът на фирмата, закупила ЕРП-то - Гинка Върбакова.Самият  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.Лидерът на социалистите  дори и държавния глава Румен Радев да вземе отношение по сделката.", "date": "2018.02.26", "title": "НАП проверява продажбата на ЧЕЗ"}
