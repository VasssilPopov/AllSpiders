{"url": "https://news.bg/society/ot-zemetresenieto-e-napukana-sgradata-na-balgarskoto-posolstvo-v-tirana.html", "text": "Сградата на българското посолство в албанската столица Тирана е напукана от трусовете. Няма пострадали българи, заяви пред БНТ консулът ни в Тирана Благой Петров.\"Ситуацията за момента е доста по-спокойна, след първоначалните трусове. За щастие \", казаБлагой Петров. По думите му нашите дипломати поддържат връзка с цялата българска общност. Предоставили са и телефони - който има познат, да може да ни звъни, ако има нужда от нещо.\". Няма данни и за техни граждани, пострадали при земетресението\", заяви Петров.Според него щетите от днешното земетресение отварят пораженията от предишно земетресение.\"Извикали сме групата, която отговаря за посолството да направи оглед и дали се налага да бъде направена евакуация. За момента няма такива данни. Материални щети, напуквания - нищо сериозно за момента\", каза консулът ни в Тирана Благой Петров. От Министерството на външните работи засега нямат информация за загинали и ранени българи в Албания. При необходимост българските граждани могат да се свържат с посолството ни в Тирана на посочените телефони+355 4 22 33 155 и +355 4 22 32 906", "date": "2019.11.26", "title": "От земетресението е напукана сградата на българското посолство в Тирана"}
{"url": "https://news.bg/crime/tiyneydzhari-zadignaha-blizo-100-kg-banani-ot-pazar-v-targovishte.html", "text": "Задържаха трима младежи за кражба на близо 100 кг банани, съобщават от полицията.Те са на 18, 16 и 15 години. Тийнейджърите били издирени след серия кражби от сергии на кооперативния пазар в Търговище.На 3 ноември младежите отмъкнали 57 кг банани и 67 кг ябълки, собственост на мъж от село Разбойна. Няколко седмици по-късно те си присвоили още 20 кг банани, 3 кг фъстъци и 2 кг краставици за общо 900 лв., които били собственост на жена от Търговище. Два дни по-късно - на 24 ноември, младежите откраднали още 20 кг банани.По случаите са образувани досъдебни производства.", "date": "2019.11.26", "title": "Тийнейджъри задигнаха близо 100 кг банани от пазар в Търговище"}
{"url": "https://news.bg/world/kitay-izprevari-sasht-kato-stranata-s-nay-golyama-diplomaticheska-mrezha-v-sveta.html", "text": "Китай изпревари САЩ като страната с най-голяма дипломатическа мрежа в света, съобщава Lowy Institute.Броят на китайските посолства, консулства, постоянни мисии и други представителства достигна 276. САЩ имат с три по-малко.Франция е на трета позиция с общо 267 мисии, а на четвърта позиция е Япония с 247 мисии. Русия е пета с 242. В десетката влизат още Турция, Германия, Бразилия, Испания и Италия.", "date": "2019.11.26", "title": "Китай изпревари САЩ като страната с най-голяма дипломатическа мрежа в света"}
{"url": "https://news.bg/world/ostavki-v-kabineta-na-malta-zaradi-ubiystvoto-na-zhurnalista-dafne-galitsiya.html", "text": "Началникът на канцеларията на премиера на Малта и министърът на туризма подадоха оставка във връзка с политическата криза в страната около разследването на г., пише \"Гардиън\".\"Вчера вечерта моят началник на канцеларията ме информира, че от днес ще напусне поста си\", обяви премиерът Джоузеф Мускат на пресконференция тази сутрин.Според информация Кийт Скембри е отведен в полицията за разпит във връзка със случая. Днес полицията е нахлула в един от имотите на Скембри. Той не е коментирал информацията.По-късно днес министърът на туризма Конрад Мизи обяви след заседание на кабинета, че подава оставка.И двамата са обвинявани в корупция от Галиция.", "date": "2019.11.26", "title": "Оставки в кабинета на Малта заради убийството на журналиста Дафне Галиция"}
{"url": "https://news.bg/int-politics/v-chehiya-zapochna-nakazatelno-proizvodstvo-sreshtu-lideri-na-bivsha-chehoslovakiya.html", "text": "Чешката полиция започна наказателно производство срещу бивши лидери на Чехословашката социалистическа република (Чехословакия, 1960-1990), коментира представителят на прокуратурата Ян Лелек, цитиран от ТАСС.\"Образувано е наказателно производство срещу бившия генерален секретар на Комунистическата партия на Чехословакия Милош Якеш (97-годишен), бившия председател на Чехословашката социалистическа република Любомир Стругал (95-годишен) и бившия министър на вътрешните работи на Чехословакия Вратислав Вайнар (89-годишен)\", допълва той.Криминални дела са заведени от Службата за документиране и разследване на престъпления от комунизъм, която е част от чешката полиция. Лидерите на бившата Чехословакия са обвинени в злоупотреба с власт.Както обяснява Лелек, става въпрос за използването на огнестрелно оръжие от граничарите на чехословашките граници, докато обвиняемите са били на власт през 70-80-те години на миналия век, в резултат на което граждани, които незаконно са преминали границата, са убити в опит да напуснат страната. \"Те (Якеш, Стругал и Вайнар) не взеха мерки, които биха предотвратили използването на огнестрелно оръжие по границите на Чехословакия\".От 1976 г. до ноември 1989 г., когато в резултат на нежната революция Чехословашката комунистическа партия губи властта си, докато се опитват да преминат чехословашката държавна граница, са убити девет души и най-малко седем са ранени.Изненадата от наказателното преследване на Якеш, Стругал и Вайнар е изразена в \"Туитър\" от говорителя на чешкия президент Ири Овчачек. Според него решението на полицията е предназначено да съвпада с 30-годишнината от нежната революция и това не е \"триумф на справедливостта, а политически жест\".", "date": "2019.11.26", "title": "В Чехия започна наказателно производство срещу лидери на бивша Чехословакия"}
{"url": "https://news.bg/crime/sadat-otkaza-referendum-za-vik-v-lovech.html", "text": "Незаконосъобразно е решението на Общинския съвет в Ловеч за произвеждане на местен референдум, реши Ловешкият административен съд. Той отмени като незаконосъобразно решението на Общинския съвет за местното допитване, съобщи БНР.Местният референдум трябваше да бъде с въпрос: \"Желаете ли Община Ловеч да обособи общинско дружество ВиК - Ловеч със 100% общинско участие, като за целта излезе с активите си от сегашното дружество, в което мажоритарен собственик е държавата, а Ловеч има 28% от капитала?\".Делото е образувано по жалба на Областния управител Ваня Събчева. Съдът счита, че в решението, като административен акт, не са посочени никакви правни основания за приемането му.\"\", пише в становището на магистратите. Парите за подобен референдум се осигуряват от общинския бюджет. Общинският съвет е задължен едновременно с вземането на решение за произвеждане на референдум да определи и дата за провеждането му. Същевременно общинският съвет трябва да утвърди образците от книжата за референдума и да одобри разходите за организирането му.Решението на Административния съд е окончателно и не подлежи на обжалване.", "date": "2019.11.26", "title": "Съдът отказа референдум за ВиК в Ловеч "}
{"url": "https://news.bg/crime/mazh-ubi-bashta-i-sin-v-plovdiv.html", "text": "Мъж уби съдружника си и баща му, съобщиха от МВР.  Жертвите са баща и син на 51 и на 32 години.Инцидентът е станал в стопанска постройка на ул. \"Борба\" в Пловдив.Като заподозрян за извършител на убийството е 45-годишен мъж. Той е арестуван.Открито е огнестрелното оръжие, с което е извършено престъплението.Полицията направи оглед на мястото на престъплението.По информация на Дарик тримата били бизнес съдружници и една от версиите, по които се работи е неуредени финансови отношения. Убийството е извършено с пистолет \"Макаров\".Малко по-късно от Окръжна прокуратура -Пловдив съобщиха, че разглеждат досъдебно производство за умишлено убийство.Към 15 часа бе  в София. ", "date": "2019.11.26", "title": "Мъж уби баща и син в Пловдив"}
{"url": "https://news.bg/world/video-ot-nay-golyamata-krazhba-na-skapotsennosti-v-germaniya.html", "text": "Полицията в Германия публикува кадри от охранителна камера с единия от двамата заподозрени за обира в музея Grünes Gewölbe (\"Зелен свод\") в Дрезден, където се съхранява една от най-големите колекции от съкровища в Европа, съобщава АФП.При обира в понеделник сутринта в източния германски град са откраднати скъпоценности от XVIII век. Местните медии го определиха като най-големия обир на всички времена.Полицията потърси съдействие от свидетели и публикува снимки с откраднатите скъпоценности, които са задигнати от колекция бижута. Саксонският владетел Август II Силни създава колекцията през XVIII век.Вестник \"Билд\" пише, че това вероятно е най-голямата кражба на предмети на изкуството от Втората световна война.", "date": "2019.11.26", "title": "Видео от най-голямата кражба на скъпоценности в Германия"}
{"url": "https://news.bg/int-politics/turtsiya-blokira-otbranata-na-nato-za-polsha-i-pribaltika-sreshtu-rusko-napadenie.html", "text": "Турция отказва да подкрепи план за отбрана на НАТО за Прибалтика и Полша, докато алиансът не предложи на Анкара повече политическа подкрепа за борбата срещу кюрдската милиция YPG в Северна Сирия, заявиха четирима висши източници на съюза, съобщава \"Ройтерс\".Анкара иска от своя пратеник в НАТО да не се отказва от плана и поема твърда линия в срещи и в частни разговори, като настоява алиансът да признае YPG за терористи.Турските министерства на отбраната и външните работи не отговориха на исканията за коментар.Спорът, преди НАТО да проведе срещата за 70-годишнината в Лондон следващата седмица, е знак за разделение между Анкара и Вашингтон заради офанзивата на Турция в Северна Сирия. Пратениците в НАТО търсят официално одобрение от всички 29 държави-членки за военния план за защита на Полша, Литва, Латвия и Естония в случай на руско нападение.Без одобрението на Турция е по-трудно НАТО бързо да засили отбраната си в Прибалтика и Полша.\"Те (турците) взимат източни европейци за заложници, блокирайки одобрението на това военно планиране, докато не получат отстъпки\", коментира един от дипломатическите източници пред \"Ройтерс\".Втори източник определя поведението на Турция като \"разрушително\", докато НАТО се опитва да покаже, че е обединено, след като президентът на САЩ Доналд Тръмп изрази скептицизъм относно съюза и френският президент Еманюел Макрон го определи в \"мозъчна смърт\".Попитана по въпроса, говорителката на НАТО Оана Лунгеску коментира: \"НАТО има планове за защита на всички съюзници. Ангажиментът на НАТО за безопасността и сигурността на всички съюзници е непоколебим.\"Турция започна настъплението си в Северна Сирия, след като миналия месец САЩ изтеглиха 1000 военнослужещи от района. Съюзниците на Анкара в НАТО се опасяват, че нахлуването ще подкопае битката срещу бойците на \"Ислямска държава\".Планът за балтийските държави и Полша, изготвен по тяхно искане, след като Русия анексира Крим от Украйна през 2014 г., няма пряко отношение към стратегията на Турция в Сирия, но повдига въпроси относно сигурността на всички граници на НАТО.Съгласно учредителния договор на Организацията на Северноатлантическия договор от 1949 г. атака срещу един съюзник е атака на всички и алиансът има военни стратегии за колективна отбрана на цялата си територия.Турция отправи своите искания преди настъплението си в Северна Сирия, но въпросът се озова в дневния ред сега, заради срещата на върха през следващата седмица, на която трябва да бъдат одобрени документи за сигурност.Пратениците на НАТО все още се надяват на компромис, защото Анкара също се нуждае от лидерите, за да одобрят отделен, подобрен военен план, в който подробно се описва как НАТО ще защитава Турция в случай на нападение, заявиха два от дипломатическите източници.Макрон, турският президент Ердоган, германският канцлер Ангела Меркел и британският премиер Борис Джонсън ще се срещнат, за да обсъдят операцията на Анкара в Сирия.\"Всички ги критикуват (турците), но ако поддадат, това ще стане с цената на ненамеса в стратегията им за Сирия\", допълва един от дипломатическите източници.", "date": "2019.11.26", "title": "Турция блокира отбраната на НАТО за Полша и Прибалтика срещу руско нападение"}
{"url": "https://news.bg/world/v-holandiya-arestuvaha-dvama-planirali-teroristichna-ataka-s-kola-bomba.html", "text": "Двама души са арестувани в Холандия в понеделник. Те са обвинени в подготовка на терористична атака с най-малко една кола бомба и жилетки с експлозиви, обявиха от прокуратурата, цитирана от местни медии.Заподозрените планирали атаката да бъде извършена в Холандия до края на годината. Властите отбелязаха, че към момента не е ясно каква е била мишената. Разузнаването установило, че двамата мъже възнамеряват да извършат джихадистка атака. Те са искали да използват експлозиви и са били обучени да го направят.Задържаните са на възраст 20 и 34 г. И двамата са от град Зутермер. Единият от двамата е арестуван на улицата в Хага, а другият в дома му.Не са открити оръжия и експлозиви в заподозрените.", "date": "2019.11.26", "title": "В Холандия арестуваха двама, планирали терористична атака с кола бомба"}
{"url": "https://news.bg/health/lechenieto-na-spin-stiga-do-90-no-strahat-ot-bolestta-ne-se-promenya.html", "text": "Лечението на HIV сякаш е под контрол. На прага сме на първото дълго действащо лечение на вируса и  като сърдечно-съдовите и диабета.Това отчетоха организации и лекари, които дискутираха върху развитието на лечението на HIV на семинар на тема \"За свят без HIV\". \"С лечението, което се провежда в момента в света на тази болест заразен може да достигне 79-годишна възраст\", каза Лиза Бонадона от Глаксо смит клайн.Тя обяви, че Проф. Марияна Стойчева, началник на Клиниката по инфекциозни болести в МБАЛ \"Свети Георги\" - Пловдив и председател на Южнобългарското дружество по инфекциозни болести отбеляза, че напредъкът е огромен и е установено, че .Д-р Нина Янчева, директор на клиниката по HIV в Инфекциозна болница разказа, че все още основните препятствия са стигмата и страхът на хората от болните от тази болест.Тя даде пример със случай от днес - на пациент, който е трябвало да бъде изолиран сам в стая, който е абсолютно незаразен, тъй като е на терапия с неоткриваем товар (болестта е премахната от клетките и стои само в определени депа в организма - б.р.) и няма как да зарази никой дори при инвазивни медицински процедури.Александър Миланов от Национална пациентска организация цитира изследване на социологическа агенция \"Тренд\", според което 86 % от българите не биха учили, живели с HIV позитивни, а всеки пети се страхува да седне на обща тоалетна.Той също разказа реален случай на болен, който си счупил крака и е трябвало да се гипсира в инфекциозна болница.В България откриваемостта на ХИВ-позитивните е повече от 90%, лечението да стигне до там, че дори болните да имат полов контакт също стига 90%. Трябва да работим заедно в посока да се разчупи стигмата, а хората живеещи с това заболяване по-добре да се възприемат от обществото\", каза директорът на Националния център по заразни и паразитни болести проф. Тодор Кантарджиев.", "date": "2019.11.26", "title": "Лечението на СПИН стига до 90%, но страхът от болестта не се променя"}
{"url": "https://news.bg/politics/chumata-po-svinete-i-remontat-na-grafa-vlyazoha-v-chernata-kniga-na-pravitelstvoto.html", "text": "\"Смисълът на Черната книга е не ние като издатели, а със засиления граждански контрол да предизвика прозрачност, отчетност и \".Toва заяви в интервю за  програмният координатор на Фондация \"Фридрих Науман\" Петя Дюлгерова преди официалното представяне на \"\".Книгата описва случаи на , намеци за корупция и нецелесъобразно усвоени средства от ЕС. Идеята за Черната книга дойде през 2014 година, когато имахме за цел да подпомогнем създаването на  по най-ефективния или най-целесъобразния начин, обясни Дюлгерова.Идеята не успя да се реализира и заради това започнахме , разчитайки на подкрепата на български разследващи журналисти., а по-скоро да се даде моментна снимка на примерни казуси, с които парите на българския или европейския данъкоплатец са похарчени по един глупав или неефективен начин.Черната книга иска да покаже как , с което възможността за свободен избор, перспектива, развитие на младите хора или конкуренция е силно нарушен.Авторите в Черната книга са .Петя Дюлгерова изтъкна, че . Тя благодари и на всички регионални журналисти, които от години участват в написването на Черната книга, защото случаите са от значение както за София, така и за страната.Издателите на книгата са категорични, .Сред случите вътре в книгата са: \"\", \"\", \"\", \"Спестените пари за нови трамвайни релси по Графа\", \"София си е поръчала безумно скъпи мебели за центъра\", \"Злоупотреби с парите за здравеопазване\", \"Медии на килограм\" и \"Икономически и политически измерения на разхищението\". В раздела \"\", авторите в Черната книга целят да покажат как от четирима кандидати за ремонт на столичната улица - двама отпадат, защото не отговарят на изискванията. Третият кандидат - \"ПСТ Градска среда Зона 2\" е отстранена, защото предлага виброизолационни подложки с маса над 15 кг. В крайна сметка победител в конкурса е \"Джи Пи Груп\". Всички помним оттук нататък какво се случва. .", "date": "2019.11.26", "title": "Чумата по свинете и ремонтът на „Графа“ влязоха в „Черната книга на правителството“"}
{"url": "https://news.bg/politics/koordinatsionniyat-tsentar-vav-varna-veroyatno-e-voenno-komandvane.html", "text": "Вероятно зад анонсирания Военноморски координационен център във Варна се има предвид военно командване.Така разтълкува пред БНР бившият зам.-военен министър и член на Евроатлантическия център за сигурност проф. Румен Кънчев договореното между България и САЩ по време на посещението на премиера Бойко Борисов във Вашингтон.Центърът ще бъде \"в подкрепа на инициативата на НАТО за адаптирано предно присъствие\", стана ясно от прессъобщението на МС.По думите на Кънчев той ще координира действията на страните от НАТО в този регион - . \"\", каза той и добави, че .\"Като много положително се възприема посещението на премиера Бойко Борисов в САЩ. Особено важен е подписаният документ - рамката за . И там са включени всички основни компоненти на едно сериозно и задълбочено стратегическо партньорство\", заяви Кънчев във връзка с . \", с масово превъоръжаване - особено с ядрено оръжие и с високотехнологично оръжие. В този контекст . САЩ са водеща страна в областта на сигурността и отбраната и е много \", заяви проф. Кънчев.Според него в документа се поставя акцент на модернизацията на българските въоръжени сили. ", "date": "2019.11.26", "title": "Координационният център във Варна вероятно е военно командване"}
{"url": "https://news.bg/int-politics/tramp-iska-pompeo-peri-i-malveyni-da-govoryat-pred-kongersa-za-impiychmanta.html", "text": "Президентът на САЩ Доналд Тръмп би искал държавният секретар Майк Помпео, министърът на енергетиката Рик Пери, изпълняващият длъжността началник на щаба на Белия дом Мик Мълвейни, както и други служители да говорят пред американския конгрес по време на изслушването за импийчмънт.\"Вълците и медиите за фалшиви новини обясняват твърде много, че хората са принудени от съдилищата да дават показания пред Конгреса. Аз се боря за бъдещите президенти и за кабинета на президента. Освен това, всъщност бих искал хората да свидетелстват\", пише Тръмп в \"Туитър\".Той обясни, че \"Дон Макган, уважаван адвокатът, вече заяви, че не съм направил нищо лошо. Джон Болтън е патриот и може би знае, че задържах парите от Украйна, защото е смятана за корумпирана страна, и исках да знам защо близките европейски държави също не влагат пари\".\"По същия начин, ще ми хареса Майк Помпео, Рик Пери, Мик Мълвейни и много други, да свидетелстват за фалшивия изфабрикуван импийчмънт. Това е измама на демократите, която няма да стигне до никъде, но бъдещите президенти по никакъв начин не трябва да бъдат компрометирани. Това, което се случи с мен, никога не бива да се случва на друг президент\", допълни Тръмп.Помпео отговори завоалирано на туита на Тръмп на пресконференция. \"Когато му дойде времето, се случват всички хубави неща\", коментира Помпео с усмивка. Помпео отклони въпрос дали Държавният департамент ще разследва теорията, че Украйна се е намесила в изборите през 2016 г.\"Всеки път, когато има информация, че някоя държава е бъркала в американските избори, ние не само имаме право, но и задължение да гарантираме, че я разследваме\", допълва Помпео.Съдия обяснява на Тръмп, че не е монарх, президентът не е толкова сигурен, Тръмп няма да харесва своя урок 101 от Конституцията: \"Президентите не са монарси\", пише СиЕнЕн.Коментарите на федералния съдия за Белия дом са в резултат на делото на демократите, които искат бившия адвокат на Белия дом Дон Макган да даде показания. Федералният съдия Кетанжи Браун Джаксън разпореди Макган да даде показания пред Камарата на представителите, която от април се опитва да наложи явяването му заради констатациите на Мълър, които предполагат, че Тръмп възпрепятства закона в разследването за Русия. Джаксън отхвърли твърдението на президента Тръмп, че Макган е под имунитет.Позовавайки се на основите, които повечето американци учат в училище, съдията цитира бащите-основатели Джеймс Мадисън и Александър Хамилтън и френския дипломат Алексис дьо Токвил, за да обясни естеството на президентската институция.\"Простичко казано, основното от последните 250 години в записаната американска история е, че президентите не са монарси\", обяснява съдия Джексън.\"Безспорното е, че настоящи и бивши служители на Белия дом работят за Хората на Съединените щати и те полагат клетва да пазят и защитават Конституцията на САЩ\", допълва съдията.Минути след правната лекция на Джаксън, Тръмп получи своеобразна победа - тъй като Върховният съд блокира незабавното обнародване на финансовите му досиета пред комисия на Камарата, за да позволи на адвокатите му да представят кратко аргументиране защо деветте съдии трябва да поемат случая.Юридическата борба вероятно ще създаде още един прецедент за характера на президентската власт, тъй като това ще покаже, дали президентът може да откаже законна молба на Конгреса за финансовите данни на президента - задължение, което може да се наложи на обикновените американски граждани.", "date": "2019.11.26", "title": "Тръмп иска Помпео, Пери и Мълвейни да говорят пред Конгерса за импийчмънта"}
{"url": "https://news.bg/society/ot-svetiya-sinod-prizovaha-ns-da-otlozhi-zakona-za-sotsialnite-uslugi.html", "text": "От Светия Синод призоваха депутатите да отложат или отменят Закона за социалните услуги и промените в други нормативни актове, които променят реда за в България.Това стана ясно от позиция на Светия Синод, публикувана на страницата на българската патриаршия.От Синода предлагат да има обществена дискусия за създаване на ясна нормативна уредба за социално подпомагане, която съответства на Конституцията и законите.  е прието на заседанието на Светия Синод на 13 ноември 2019 г. От Светия Синод призовават управляващите да създават законодателната уредба, която укрепва традиционното семейство за преодоляване на демографския срив, ефективна защита на децата и жените от опасностите, на които могат да бъдат подложени.\"В продължение на години се осъществява \", се казва в становището. Мотивът на Светия Синод за искане на забавяне или отмяна на Закона за социалните услуги е, че в част от разпоредбите на тази законодателна уредба са въплътени идеите на обсъжданата и неприетата, поради широкото обществено недоволство, Национална стратегия за детето 2019-2030 г.В подробно изложени мотиви от Светия Синод пишат, че Законът е пълен с чуждици и е неясен. Не е предвидена подобна отчетност за социалните услуги, финансирани от частните доставчици.Възниква съмнение, че неопределеността на закона в някои от разпоредбите му крие всъщност други цели, а не оповестените.Нормативната уредба създава нова конструкция в социалните отношения с водеща роля на частните доставчици на социални услуги - основно НПО, които могат да бъдат и проводници на чужди интереси, вредни за обществото ни, предупреждават от Светия Синод.Ако социалните услуги ще се предоставят от частните доставчици и без парично възнаграждение, то каква е мотивацията им те да ги финансират, питат духовните водачи на България.Абсурдно е да приемем, че това ще се извършва само за удовлетворяване на професионални интереси, възкликват те.\"Ако пък социалните услуги ще се предоставят срещу такси, определени от толкова много частни доставчици, то безспорно е, че ще се преследват и икономически интереси, които са несъвместими с грижата за бедните, сираците, старците, инвалидите, децата в риск\", мотивират становището си от Светия Синод.", "date": "2019.11.26", "title": "От Светия Синод призоваха НС да отложи Закона за социалните услуги"}
{"url": "https://news.bg/int-politics/pompeo-ne-iska-turtsiya-da-testva-s-400-s-amerikanski-f-16.html", "text": "Действията на Турция по отношение на използването на руската система за противоракетна отбрана С-400 предизвиква \"притеснение\", заяви американският държавен секретар Майк Помпео, съобщават \"Ройтерс\" и ТАСС.По думите му, преговорите между Вашингтон и Анкара за разрешаване на проблема все още са в ход.Помпео заяви, че Съединените щати са дали ясно на Турция да разбере, че Вашингтон иска Анкара \"да се отдалечи от пълното оперативно използване на оръжейната система С-400\".\"Да, това е притеснително\", обясни Помпео, попитан за информацията, че военни самолети F-16 прелитат над Анкара, за да изпробват новата руска ракетна система С-400.В същото време Помпео потвърди, че САЩ и Турция продължават да водят диалог, опитвайки се да намерят изход от ситуацията, която се разви, след като Анкара закупи С-400 от Москва. \"Надяваме се ... Все още преговаряме с турците, все още се опитваме да разрешим ситуацията\".Той отказа да отговори на въпроса дали има някакво особено значение по отношение на евентуалното прилагане на санкции срещу Анкара. \"Не искам да изпреварвам онова, което президентът може или не може да направи\".САЩ и НАТО активно се противопоставят на придобиването на С-400 от Турция. Анкара и Вашингтон се сблъскаха за С-400, която според Вашингтон не е съвместима със защитните сили на НАТО и представлява заплаха за изтребителите F-35.Президентът на САЩ Доналд  Ердоган в Белия дом по-рано този месец за среща, която Тръмп определи като \"прекрасна\".Въпреки това, не е ясно дали двамата съюзници в НАТО са постигнали някакъв пробив по отношение на задънената улица със С-400.", "date": "2019.11.26", "title": "Помпео не иска Турция да тества С-400 с американски F-16"}
{"url": "https://news.bg/society/balgarinat-poddarzha-krasotata-si-s-hrana-a-ne-sas-sport.html", "text": "Българинът предпочита естествената красота. Това показва изследване на \"Галъп интернешънъл\", проведено между 1 и 8 ноември сред 835 души. То беше представено на конференцията Проучването сочи, че 45% от запитаните смятат, че редовната употреба на козметика против стареене е ефективен начин да запазят младия си вид. Това важи особено за жените, при които този дял е 58%, но също и за една трета от мъжете (32%).Здравословният начин на живот изглежда най-добрата опция за почти всички - общо 85% от участниците в допитването са негови привърженици.1/3 от българите приемат хранителни добавки, витамини, минерали и т.н., 8% от запитаните казват, че редовно тичат сутрин, 17% - че ходят редовно на танци, а 15% - на фитнес. 55% споделят стремеж към здравословно хранене, а 24% казват, че редовно пазят диети.Оказва се, че естетичната хирургия масово не се одобрява - едва 27% приемат естетичните хирургични намеси като ефективни.Проучването показва и че според мъжете една жена е привлекателна най-много до 46-годишна възраст, докато възрастовата граница за един мъж е по-висока - до 51. Според жените пък една жена е привлекателна до 51, а един мъж - до 53. По този начин общо жените са смятани за привлекателни до 49-годишна възраст, а мъжете - до 52.Жените са много по-тревожни в усещането, че винаги се надпреварват с времето - цели 56% от представителките на нежния пол се чувстват така спрямо 46% от мъжете.Вероятно по тази причина именно жените са малко по-убедени, че би било добре да можеш да се наслаждаваш на зрелостта и стареенето, а не да се бориш с тях - на това мнение са 85% от тях спрямо 81% от мъжете.В днешно време за външния вид днес се отделя най-много до половин час дневно (основно при мъжете - 55% от тях твърдят, че отделят по толкова време за външния си вид, но и за 46% от жените това време е достатъчно).2/3 от жените твърдят, че редовно отделят време за маникюр, а 15% от тях смятат, че често ходят на масаж. Само 3% от представителките на нежния пол ползват инжекции срещу бръчките по лицето си, а половината от жените са на мнение, че често правят прическата си при професионалист.", "date": "2019.11.26", "title": "Българинът поддържа красотата си с храна, а не със спорт"}
{"url": "https://news.bg/society/proverete-dali-ne-sa-iztochvali-nzok-ot-vashe-ime.html", "text": "Националната здравноосигурителна каса (НЗОК) предлага нова услуга на здравноосигурените лица.На здравния портал www.nhif.bg на институцията, в меню \"Услуги за граждани\" в секция \"Отчетени дейности за здравноосигурени лица от договорни партньори на НЗОК\", всяко здравноосигурено лице може да провери използваната от него медицинска помощ за период от 5 години.Визуализираната информация е обединена по дейности - болнична, извънболнична, лабораторни изследвания и др.Справката се извършва чрез въвеждане на собствено име, ЕГН и код за спам, без да съдържа лични здравословни данни и медицинска информация.При изявено желание от страна на здравноосигурения, той може да се абонира за автоматично известяване за всяко регистрирано движение по здравното му досие на посочен от него електронен адрес. Достъпът до пълната информация, съдържаща се в здравното досие, както и абонаментът, са възможни от портала на НЗОК, меню \"Услуги за граждани\", прозорец \"Преглед на досие от здравноосигурените лица\". Проверката се осъществява с електронен подпис, с уникален код за достъп (УКД) или ПИК на НАП. Издаването на УКД се извършва на място в районните здравноосигурителни каси (РЗОК).Изгражда се и мобилно приложение, което ще предоставя информация за услугите от сайта на НЗОК.Въвеждането на новата услуга предоставя възможност за цялостен и пълен контрол на здравноосигурените за ползваната от тях медицинска помощ.При открити несъответствия всеки може да подаде сигнал до съответната РЗОК.", "date": "2019.11.26", "title": "Проверете дали не са източвали НЗОК от ваше име"}
{"url": "https://news.bg/int-politics/rusiya-demonstrira-pred-eksperti-ot-sasht-raketnata-sistema-avangard.html", "text": "Русия показа на американските инспектори ракетната система \"Авангард\" с хиперзвуков крилат блок, посочва в изявление руското Министерство на отбраната, цитирано от руските медии.Комплексът е показан като част от прилагането на Договора между Русия и Съединените щати относно мерките за по-нататъшно намаляване и ограничаване на стратегическите настъпателни оръжия.\"На територията на Русия, пред американския екип за проверка е проведена демонстрация на ракетната система \"Авангард\" с хиперзвуков крилат блок\".Подчертава се, че Русия провежда демонстрацията, за да осигури жизнеспособността и ефективността на Договора Нов СТАРТ. Американски инспектори са в Русия от 24 до 26 ноември.По-рано руското външно министерство коментира, че ракетните системи \"Сармат\" и \"Авангард\" не противоречат на договора СТАРТ.В средата на май бе съобщено, че стратегическите ракетни сили започват да получават комплекси \"Авангард\". Министерството на отбраната отбелязва, че инсталирането на комплекса на бойно дежурство е предвидено за декември.Показаната УР-100Н УТТХ е ядрена междуконтинентална балистична ракета, стратегическо оръжие, което влиза във въоръжените сили на Русия първоначално с 2 полка, всеки от които ще разполага с 6 МБР базирани в силози.  Хиперзвуковият блок е в състояние да достигне скорост над 20 M (скорост на звука).Руските медии питат, готова ли е американската страна да приеме руски инспектори в своите съоръжения, където се разработват най-новите оръжия.Те допълват, че Русия е единствената държава в света, която официално е обявила, че разполага с хиперзвуково оръжие. През февруари тя обяви пускането на стратегически ракетен комплекс \"Авангард\" и успешни изпитания на хиперзвуковата противокорабна ракета \"Циркон\".Договорът за съкращаване на стратегическите нападателни оръжия (СТАРТ-3), подписан през 2010 г., остава единственото настоящо споразумение между Русия и САЩ за ограничаване на военната мощ.Споразумението изтича през февруари 2021 г. и засега Вашингтон не обявява дали възнамерява да го удължи. Доналд Тръмп обяснява за желанието да се изработи ново тристранно ядрено споразумение между Русия, Китай и САЩ. Пекин отхвърля тази идея.", "date": "2019.11.26", "title": "Русия демонстрира пред експерти от САЩ ракетната система \"Авангард\""}
{"url": "https://news.bg/world/zaloviha-balgari-iztochili-13-000-evro-ot-bankovi-karti-v-portugaliya.html", "text": "Задържаха двама българи в Португалия за източване на банкови карти, съобщава БНР, позовавайки се на португалската агенция Луза.Арестуваните са на 42 и 26 години. Те са присвоили незаконно около 13 000 евро.Сънародниците ни инсталирали микрокамери и други устройства в банкомати, за да могат да клонират картите и да ги източат.Те били арестувани в близост до търговски център в столицата Лисабон. От тях били иззети скимиращи устройства, фалшиви карти и банкови данни.", "date": "2019.11.26", "title": "Заловиха българи, източили 13 000 евро от банкови карти в Португалия"}
{"url": "https://news.bg/politics/balgariya-gotova-da-izprati-spasitelni-ekipi-i-tehnika-v-albaniya.html", "text": "България е в готовност да изпрати спасителни екипи и техника в Албания, които да помогнат при издирването на пострадали хора и преодоляването на последиците от земетресението.Това съобщи вътрешният министър Младен Маринов след разговор по темата с албанския си колега и премиера Бойко Борисов. Процедурата е задвижена, заяви министър Маринов. Той подчерта, че е много важно след такова бедствие, първите няколко дни да се намерят намерим хората, които са затрупани и които са живи и да им се окаже незабавна помощ.\"Това включва кучета, техника за придвижване, медицински екипи, така че целият модул има готовност при необходимост да се насочи натам\", обясни вътрешният министър.Маринов добави, че няма данни наши сънародници да са пострадали, но ситуацията много бързо се променя. Тепърва започва обход на местата, все още не е ясно какви са обемите на кризата.", "date": "2019.11.26", "title": "България готова да изпрати спасителни екипи и техника в Албания"}
{"url": "https://news.bg/world/frantsiya-i-germaniya-s-mashtaben-proekt-za-reformirane-na-es.html", "text": "Франция и Германия са изготвили план за реформиране на Европейския съюз, който ще бъде представен пред страните членки на Общността. Планът също има за цел да успокои тревогите от неразбирателството между лидерите на двете държави, информират RFI и \"Политико\".Проектодокументът призовава за \"Конференция за бъдещето на Европа\", която да започне от следващата година и да продължи до 2022 г.Конференцията трябва да отговори на всички проблеми в Общността и да направи ЕС по-обединен и по-суверенен, пише в документа. Подчертава се, че всяка промяна в работата на Общността, съгласувана със страните членки и при консултации с евроинституциите, външни експерти и обществото, трябва да доведе до промяна на договорите.Проектът ще бъде обсъден от посланиците на страните членки в Брюксел в сряда, когато е планирано Европейският парламент да гласува новия състав на Европейската комисия. Комисията на Урсула фон дер Лайен трябва да встъпи в длъжност на 1 декември.Брекзит не е единственият проблем пред бъдещето на Европа. Париж и Берлин - двигателят на ероинтеграцията - все повече имат разминавания по ключови теми. Франция блокира разширяването на ЕС и конкретно преговорите за еврочленство със Северна Македония и Албания, докато Германия и другите членки като цяло подкрепят да започнат преговори с двете балкански държави.Отделно Еманюел Макрон и Ангела Меркел се разминават за бъдещето на НАТО.Ако планът на Франция и Германия за реформиране на ЕС бъде одобрен от евролидерите на срещата на върха на Общността на 12 декември, ще бъде създаден секретариат за реформата, който ще контролира преговорите през следващите две години. Това означава, че политическият диалог ще се проведе през втората половина на 2020 г. под председателството на Германия и ще завърши през 2022 г., когато Франция ще поеме ролята на ротационен председател на ЕС.Планът предвижда две фази. По време на първата фаза, която ще е от февруари 2020 г. до лятото на същата година, фокусът ще е върху проблеми, свързани с демократичното функциониране на ЕС. Това включва избори и заемането на ключовите постове.Втората фаза ще започне от втората половина на 2020 г. (германското председателство) и ще завърши през първата половина на 2022 г. (френското председателство). Фокусът ще е върху политически приоритети.Според \"Политико\" бившият белгийски премиер и дългогодишен член на Европейския парламент Ги Верхофстат е един от потенциалните кандидати за председател на конференцията.", "date": "2019.11.26", "title": "Франция и Германия с мащабен проект за реформиране на ЕС"}
{"url": "https://news.bg/crime/nishto-strashno-v-tsentralata-na-bfs-samo-nepriyatno.html", "text": "\"Нищо страшно и дори неприятно няма, но не е хубаво това, което се преживява в момента.\" В това увери изпълнителният директор на Българския футболен съюз (БФС) Борислав Попов на брифинг в централата на Футболния съюз.Брифингът бе даден по време на , свързана с подозрения за злоупотреби при наемане на тренировъчни и спортни бази.Малко повече от час преди началото на обявената предварително пресконференция, в БФС получили определение от Софийски районен съд, с което е дадено съгласие във футболния съюз да се извършат проверки по наличност на документи, обясни Попов.Все още контролните органи подготвят необходимите документи.В БФС като организация работят много млади и интелигентни, отдадени на футбола хора. Всички събития се отразяват неблагоприятно върху тяхната психика, призна обаче Попов.Разследването се води от \"Икономическа полиция\" от няколко месеца. Полиция има и в офиса на БФС в центъра на София.Борислав Попов припомни програмата за развитие на детския футбол, която по думите му съществува от повече от 15 години. Това е дейност, която не се отнася само за футболни клубове, а за всички детски български клубове, които изявяват желание да участват. \"Футболът е игра, която изгражда положителни емоции и възпитава добри качества\", отбеляза Попов.Всички сключени договори за екипи за децата са отчетени пред Министерството на спорта, а БФС получават протокол за отчет на дейността. Към настоящия момент за сключването на договори и приемането на доставката фирмата е действаща, регистрирана по българските закони и със седалище в България.Изпълнителният директор на БФС заяви, че е цинично да се смята, че хората, които работят в БФС няма да направят нещо положително за децата.\"Не мога да приема манипулативни твърдения извадени от контекста, с които се внушават недобронамерени практики в БФС по отношение на децата\", обяви Борислав Попов.По думите му децата заслужават най-доброто. \"Отговорно се отнасяме към този сегмент от футбола. Към всички сключени договори фигурират изискванията и цената, която е платена е пазарната цена към момента на доставката\", обясни Попов.По отношение на тренировъчните игрища в Черноморец, Борислав Попов изтъкна, че всеки договор има име и съдържание. Договорът за ползване на стадиона на Черноморец е за отдаване под наем на 3 тренировъчни терена на отборите, участвали в Евро2015.Тези отбори заслужават най-доброто, защото са националните отбори на различните държави, отбеляза изпълнителният директор на БФС.По думите му договорът за стадиона включва наемането на терените на Черноморец, на който са проведени над 100 тренировки. Тренировката включва освен ползването на тренировъчния терен, зареждането на съблекалнята и всички консумативи.От БФС се похвалиха, че имат и висока оценка от УЕФА за трите тренировъчни терена.От своя страна Емил Костадинов заяви, че е обиден от това, което се пише в медиите. Отправяли се обвинения, които нямат нищо. \"Ако има някои сгрешил по пътя, да си понесе отговорностите, но една медия да хвърля кал върху нас няма да стане. Ще се борим докрай, защото никой от нас не е направил нищо грешно\", уточни Костадинов.Припомняме,  на полицията в централата на БФС. В деня, когато полиция и жандармерия нахлуха в сградата на БФС през октомври, председателят на БФС , след като тя му  след мача срещу Англия.Позицията му е следствие от създалото се напрежение в последните дни и най-вече заради поведението на футболни запалянковци по време на мач на стадион \"Васил Левски\", при който България падна с 6-0 от Англия и  от страна на агитките.Малко след това излезе информация от медийния директор на БФС Христо Запрянов, която гласеше, че На 8 юли премиерът Бойко Борисов свика среща със .", "date": "2019.11.26", "title": "Нищо страшно в централата на БФС, само неприятно"}
{"url": "https://news.bg/regions/anglichani-s-apartamenti-v-bansko-dalzhat-nad-5-mln-leva-na-obshtinata.html", "text": "Над 5 милиона лева дължат собственици на недвижими имоти към община Банско, съобщава БНР.Оказва се, че общо 14 физически лица - основно англичани, които притежават апартаменти в Банско, дължат стотици хиляди левове просрочени и неплатени задължения към общината.99 пък са юридическите лица, които от над 10 години не са плащали данъците си.На сайта на общината са оповестени и имената на 14 българи с просрочени задължения от над 5000 лева.Общо 65 134 лв. пък дължат от Британско-български център за регионално развитие. Крайната мярка е конфискуване на собствеността.", "date": "2019.11.26", "title": "Англичани с апартаменти в Банско дължат над 5 млн. лева на общината"}
{"url": "https://news.bg/politics/prozrachnost-bez-granitsi-obezpokoeni-ot-nedeystvitelniya-vot.html", "text": "От \"Прозрачност без граници\" предлагат експерти да прегледат бюлетините, за да видят причините за високия процент недействителни бюлетини. Съгласно изборното законодателство разрешение за такъв достъп може да предостави Централната избирателна комисия.Те искат да бъде изготвен доклад за причините, довели до високия дял недействителни бюлетини. В него да има и предложения за усъвършенстване на изборното законодателство. От асоциацията изпратиха отворено писмо до членовете на Централната избирателна комисия (ЦИК) за високия процент недействителни бюлетини, подадени при изборите за общински съветници и кметове, проведени на 27 октомври и 3 ноември 2019 г.Те наблюдаваха изборите, след което анализираха резултатите и подготвиха доклад с препоръки за подобряване на законодателството и дейността на отговорните институции. От \"Прозрачност без граници\" следят изборите в България от 2001 г.Недействителните бюлетини бележат исторически максимум от началото на демократичните промени досега, заявиха от неправителствената организация. Изчисленията на Асоциация \"Прозрачност без граници\", направени въз основа на официалните резултати от местните избори във всички 265 общини, показват, че на национално ниво броят на недействителните бюлетини за общински съветници бележи исторически максимум от 466 077, като те съставляват 15,098% от подадените бюлетини, отбелязаха от \"Прозрачност без граници\".На ниво области обобщените данни показват, че в 3 области делът на недействителните бюлетини е над 20%, а в 11 области той варира между 17% и 20%.Високият дял недействителни бюлетини може да бъда показател за подкопаване на основни стълбове на демократичния процес в страната, категорични са от неправителствената организация.Две са обстоятелствата, по които от асоциацията искат експерти да имат достъп до изборните бюлетини.Едната е намерението на парламентарно представените партии в 44-то Народно събрание за промени в Изборния кодекс - по традиция измененията в изборното законодателство се извършват без задълбочен анализ и без отчитане на базисните причини за проблемите в изборния процес. За да бъде преустановена тази порочна практика са необходими както политическа воля, така и изчерпателни данни, и пълноценен анализ.Другата причина е декларираното съгласие на кандидатите за членове на ЦИК за достъп до бюлетините. Това съгласие бе изразено по време на процедурата за избор на нов състав на ЦИК на 14 март 2019 г. в Народното събрание.Ако ЦИК прецени, че законодателството не осигурява възможност за проверка на недействителните бюлетини, смятаме, че ЦИК следва да се възползва от разпоредбите на чл. 57, ал. 1, т. 47 и да поиска законодателни промени, които да гарантират проверка още за тези избори, пишат от международната организация. Припомняме, наблюдатели на вота препоръчаха  и по-ясна кампания на ЦИК.Още в деня на балотажа - 3 ноември,  бе разтревожен от високия процент недействителни бюлетини и на повторното гласуване за местните избори.В няколко различни градове и села имаше повторно преброяване на бюлетините.Според бившия зам.-председател на ЦИК проф. Михаил Константинов не може да става въпрос за .Заради симпатично мастило, което изчезва от листа в  повторното преброяване на бюлетините показа, че изборът на местна власт отразява вота на избирателя.На 19 ноември съдът отмени решението на  след броене на бюлетините от вота.Същият ден  в Горна Оряховица.Административният  за общински съветници на ПП ГЕРБ.Повторно преброяване на бюлетините за .В Административния съд на Русе  на изборите за кмет в русенското село Кацелово и препотвърдиха вота.Административният  и бюлетините от първия тур на местните избори.", "date": "2019.11.26", "title": "\"Прозрачност без граници\" обезпокоени от недействителния вот"}
{"url": "https://news.bg/int-politics/sasht-pregovarya-s-haftar-za-primirie-v-libiya.html", "text": "Държавният департамент на САЩ потвърди, че висши служители са се срещнали с либийския военачалник Халифа Хафтар, за да обсъдят стъпки към примирие и политическо разрешаване на конфликта, съобщава БиБиСи.Хафтар, чиито сили са в източна Либия, започна , за да се опита да изгони международно признатото правителство, но битката до голяма степен се превърна в безизходица.Американската делегация изразява сериозни опасения за това, което нарича руска експлоатация на конфликта.Съобщава се, че руски наемници помагат на силите на Хафтар, но Русия отрича участие.Либия е обхваната от хаос, след като подкрепяните от НАТО сили свалиха дългогодишния ръководител Муамар Кадафи през октомври 2011 г.Страната е богата на петрол и ключова отправна точка за някои от хилядите мигранти, пътуващи към Европа, някога имаше един от най-високите жизнени стандарти в Африка, с безплатно здравеопазване и безплатно образование.Но стабилността, довела до нейния просперитет е разрушена и столицата Триполи е сцена на сериозни битки между съперничещи си сили. В страната действат многобройните въоръжени милиции, които номинално подкрепят два центъра на политическа сила на изток и запад с паралелни институции.Първоначално те са обединени в омразата си към Кадафи, но нищо повече. Милициите са базирани в различни градове и водят собствени битки.Те също са идеологически разделени - някои от тях са войнствени или умерени ислямисти, други са сецесионисти или монархисти, а трети са либерали. Освен това милициите са разделени по регионални, етнически и местни линии, което го прави запалителна смесица. След повече от четири десетилетия на авторитарно управление те не разбират добре демокрацията.Администрация на Триполи, международно признатото правителство, известно като правителството на националното споразумение (GNA) - е под ръководството на премиера Файез Сарадж, инженер по професия.Той пристига в Триполи през март 2016 г., четири месеца след сделка с посредничество на ООН за сформиране на правителство за единство, за създаване на администрация. През последните три години той работи за спечелването на подкрепата на различните милиции и политици, но има малка реална власт над цялата страна или над силите, които сякаш са под негов контрол.Администрацията на Тобрук включва парламента, избран през 2014 г. след оспорвани избори - когато тези, които държаха властта в Триполи, отказаха да я откажат през 2014 г., новоизбраните депутати се преместиха в пристанището на Тобрук, на разстояние 1000 км, заедно със старото правителство.През 2015 г. някои от тези депутати подкрепиха споразумението на ООН за правителство за единство, но оттогава парламентът отказва да го признае и блокира усилията за организиране на нови избори, защото иска генерал Халифа Хафтар, който ръководи мощна военна сила, наречена либийска Национална армия (LNA) да заема ръководна и ключова роля във всяка нова организация.", "date": "2019.11.26", "title": "САЩ преговаря с Хафтар за примирие в Либия"}
{"url": "https://news.bg/world/preporachvat-rusiya-da-bade-izvadena-ot-uchastie-v-sastezaniya-za-4-g.html", "text": "Комисия към Световната антидопингова агенция (УАДА) препоръча на Русия да се забрани участие на всички спортни събития през следващите четири години, включително и на Олимпийските игри 2020, съобщава \"Дойче веле\".Препоръката от вчера е след приключило разследване, което е установило, че руските спортисти са вземали допинг.По-рано тази година Русия предостави на УАДА лабораторни данни за атлетите си като част от договореност за възобновяване на членството на РУСАДА (Руската антидопингова агенция). Агенцията беше отстранена във връзка с разкрития за мащабна държавна допингова програма.От комисията към УАДА обявиха, че стотици положителни резултати са премахнати от данните. В съобщение се казва, че данните са редактирани, след като Русия се е съгласила да предаде файловете.Ако се приеме, четиригодишната забрана няма да позволи на Русия да бъде домакин на големи спортни събития и ще забрани на страната да развява руския флаг на големи състезания. Руските спортисти ще трябва да участват като неутрални на Олимпиадата в Токио през следващата година и на Зимните олимпийски игри в Пекин през 2022 г.УАДА ще вземе окончателно решение на 9 декември.", "date": "2019.11.26", "title": "Препоръчват Русия да бъде извадена от участие в състезания за 4 г. "}
{"url": "https://news.bg/crime/proveryavat-zamarsyavaneto-na-yazovir-pchelina-i-reka-struma.html", "text": "При Апелативна прокуратура-София е образувано досъдебно производство за замърсяване на яз. Пчелина и р. Струма.Прокуратурата е била сезирана с жалба от Сдружение \"Балканка\", съдържаща данни за евентуално увреждане на защитена зона \"Земен\", причинено от експлоатацията на ВЕЦ \"Пчелина\", собственост на \"Пауър Туенти Туенти\" ООД.От извършената проверка по преписката се установява, че контролните органи - РИОСВ-Перник и Басейнова дирекция \"Западнобеломорски район\", няколкократно са констатирали нарушения при дейността на ВЕЦ-а: несъобразяване на водовземането с регистрираното ниво на язовира, преработени водни количества над допустимата норма, включително в периода на маловодие и размножаване на рибната фауна, както и неизпълнение задължението за монтиране техническо средство за аерация на водата.Дружеството е било санкционирано с наложени глоби.Налице са данни за лабораторни анализи, на взети през 2017 г. и 2018 г. проби от три участъка на р. Струма, съгласно които пробите от района на ВЕЦ \"Пчелина\" индикират химично замърсяване, дължащо се на водовземане от придънните слоеве на язовира и изпускането на тези води в реката.По преписката е приложен и доклад от \"Национален природонаучен музей\" при БАН, в който са отразени данни от хидрохимични измервания, свидетелстващи за ниско съдържание на кислород и високи концентрации на биогенни вещества, създаващи несъвместимост на условията за живот на екосистемите. Поради липсата на водни екосистеми в участъка на р.Струма под яз. Пчелина е формирано заключение, че всички риби от този участък са били изтровени и отнесени от течението на реката.Назначена е екологична и физико-химическа експертиза.Като свидетели ще бъдат разпитани представители на контролните органи, констатирали нарушенията, на дружеството - собственик на ВЕЦ \"Пчелина\" и жалбоподателя.Припомняме, че на 12 юни тази година  На 3 октомври Във Фейсбук страницата  хората, които се грижат за язовира на доброволни начала сигнализираха за мазни петна във водата, които се разнасят бързо. Те търсят помощ чрез , защото РИОСВ и други институции не им обръщат внимание. До 24 часа, пишат те, ако не се вземат мерки, ситуацията става необратима.Според местни рибари, които доброволно охраняват и почистват язовира, в продължение на четири месеца.", "date": "2019.11.26", "title": "Проверяват замърсяването на язовир \"Пчелина\" и река Струма "}
{"url": "https://news.bg/bulgaria/news-bg-vze-vtoro-myasto-sas-svoy-material-za-hiv-v-zhurnalisticheski-konkurs.html", "text": " взе второ място в журналистическия конкурс \"Иновации и напредък в името на общата кауза - за свят без HIV\".Наградата се дава на автора Надежда Динева за материала \"\".Сертификат и стъклен плакет бяха връчени от проф. Тодор Кантарджиев, директор на Националния център по заразни и паразитни болести.Основният проблем с HIV позитивните в цял свят, и особено в България, остава страхът от болните, отбелязаха лекари, които лекуват болните.Д-р Кантарджиев коментира, че не е вярвал, че в живота си ще види толкова голям напредък при лечението на болестта.Той се върна в миналото, когато HIV позитивните са лекувани от лекарите със страх и когато са се слагали по два чифта ръкавици, за да им бъде взета кръв.\"След 35 г. сега в България се лекува болестта до 90% и се постигат невероятни резултати\", каза д-р Кантарджиев.И днес стигмата към болните от тази болест е голяма, и специалистите призоваха именно медиите да осведомяват обществото, че опасност да бъдат заразени от лекувани хора няма.", "date": "2019.11.26", "title": "News.bg взе второ място със свой материал за HIV в журналистически конкурс"}
{"url": "https://news.bg/bulgaria/marinov-predlaga-panik-butoni-i-kameri-vav-vlakovete.html", "text": "Министърът на вътрешните работи Младен Маринов благодари публично на  на момичето от нощния влак Пловдив - Варна, съобщават от \"Бих го похвалил, че е действал абсолютно смело и отговорно като български гражданин, защото наистина действията му са спасили живота на пострадалата и са довели до задържане на извършителя, заяви той в Елена, където откри нова сграда на полицейското управление.По думите на Маринов няма как във всеки влак да има полицаи, тъй като това било много сериозен ресурс. Той поясни, че след закриването на Транспортната полиция за сигурността във влаковете следи дирекция \"Жандармерия\". Министърът изрази мнение, че транспортната инфраструктура е много голяма и за да се осигури бърза реакция, трябва да се използват и технически средства за охрана.\"На този етап не можем да отделим повече ресурс, тъй като човешкият ресурс е най-скъпото нещо, което се обезпечава. Има технически средства с видеонаблюдение, с бутони за оповестяване, които могат да дадат информация и ние да реагираме. В тази посока трябва да се върви\", коментира Маринов.", "date": "2019.11.26", "title": "Маринов предлага паник бутони и камери във влаковете"}
{"url": "https://news.bg/politics/pomagame-s-200-000-lv-na-albaniya-sled-opustoshitelnoto-zemetresenie.html", "text": "Правителството ще отпусне спешна финансова помощ от 200 000 лева на Албания заради Средствата са в рамките на бюджета, определен за помощ за развитие, и ще бъдат одобрени на утрешното заседание на Министерския съвет.Вицепремиерът и министър на външните работи Екатерина Захариева проведе телефонен разговор с и.д. министър на външните работи на Албания Гент Цакай, който благодари за изразената готовност спасителни в издирването на затрупани хора.Цакай информира министър Захариева за организацията на спасителните операции.По разпореждане на външния ни министър в българското посолство в Тирана е сформиран кризисен щаб, като дипломатите ни са в непрекъсната координация с останалите мисии на ЕС в страната, както и с албанското външна министерство. До момента  нито в посолството, нито в ситуационния център на МВнР.Нашите сънародници може да се свързват денонощно с посолството ни в Тирана на телефони +355 4 22 33 155 и +355 4 22 32 906, както и в ситуационния център на МВнР на телефон 948 2404.", "date": "2019.11.26", "title": "Помагаме с 200 000 лв. на Албания след опустошителното земетресение"}
{"url": "https://news.bg/int-politics/oleg-sentsov-predupredi-evropa-pazete-se-ot-rusiya.html", "text": "Украински режисьор Олег Сенцов,  след четири години в руски затвор, предупреди Европа да не се сприятелява с Москва, докато получаваше награда за правата на човека на ЕС, съобщава \"Ройтерс\".Сенцов бе арестуван в Крим, след като Русия анексира украинската територия през 2014 г. и е \", докато все още бе в затвора.\"Това е огромна чест, а също и огромна отговорност. Приемам тази награда като награда за всички украински политически затворници, които са били в руски затвори\", заяви Сенцов пред Европейския парламент, след като му бе връчена наградата.\"Не вярвам на Путин и ви призовавам да не му се доверявате. Русия и Путин със сигурност ще ви измамят. Те искат да видят Украйна на колене \", добави той.Руски военен съд осъди Сенцов на 20 години в затвор за максимална сигурност през 2015 г., след като го призна за виновен в подпалването на два офиса в Крим, включително един, принадлежащ на управляващата политическа партия на Русия.Той не се призна за виновен и осъди процеса си като политически мотивиран. Той бе сред 35 украински задържани, които бяха разменени на 7 септември в замяна на равен брой затворници.Наградата, с името съветския дисидент и ядрен физик Андрей Сахаров, се присъжда ежегодно от Европейския парламент в Страсбург на хора, \"които са посветили живота си на защитата на правата на човека и свободата на мисълта\".", "date": "2019.11.26", "title": "Олег Сенцов предупреди Европа: Пазете се от Русия"}
{"url": "https://news.bg/int-politics/maas-nato-e-zhiva.html", "text": "Германският външен министър Хайко Маас заяви, че НАТО е жива и подчерта, че е важно да няма разединение в интересите за сигурност, след като френският президент Еманюел Макрон предположи, че алиансът е в \"мозъчна смърт\", съобщава \"Ройтерс\".\"Човек може с основание да каже, че НАТО е жива\", каза Маас и добави, че НАТО остава от решаващо значение за сигурността и трябва да се развива.", "date": "2019.11.26", "title": "Маас: НАТО е жива"}
{"url": "https://news.bg/regions/pernik-ne-mozhe-da-poluchava-voda-ot-yazovir-dyakovo.html", "text": "Нивото на водата в язовир \"Дяково\" не позволява подаване към районите на воден режим в област Перник. Според последните измервания на \"Напоителни системи\" нивото на язовира не е критично - около 13 мил. куб. метра е водният обем на \"Дяково\" при 35 мил. куб. метра полезен капацитет, съобщи БНР.Към момента подаването на вода от язовир \"Дяково\" към язовир \"Студена\" за Перник е технологично неосъществимо, твърдят от \"Напоителни системи\" в Дупница. На всички потребители от язовир \"Дяково\" се подава нормалното и необходимото количество, каза инж. Марио Нешев от \"Напоителни системи\" -Дупница.\"Язовир \"Дяково\" сега снабдява населението чрез \"Кюстендилска вода\", която е на Бобов дол, на ТЕЦ Бобов дол и на други места. Ограничават загубите от аварии и нерегламентирани включвания.Малко по-рано днес в МОСВ се проведе експертна среща, на която бяха обсъдени възможните варианти за справяне с водния режим на Перник. На нея стана ясно, че се , които да бъдат отведени до язовир \"Студена\". Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за От 18 ноември 2019 г. започна  в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният а около 60 000 души.Същият ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева каза пред bTV, че е необходима , тъй като не са взети мерки навреме за справяне с водната криза.", "date": "2019.11.26", "title": "Перник не може да получава вода от язовир „Дяково“"}
{"url": "https://news.bg/politics/ninova-zove-stanishev-da-zashtiti-yoncheva-pred-ep.html", "text": "Вярвам в невинността на Елена Йончева. Това написа лидерът на БСП Корнелия Нинова във \"Фейсбук\" по повод искането на българската прокуратура до Европейския парламент за Тя бе категорична, че депутатите на \"БСП за България\" в Европейския парламент я подкрепят единодушно. Социалистката съобщи, че председателят на групата Петър Витанов ще представи позицията на БСП пред групата на социалистите и демократите в Европейския парламент.Нинова призова Сергей Станишев да запознае лидерите на партиите от ПЕС със случая и да излязат с обща позиция в подкрепа на Елена Йончева.Припомняме, вчера стана ясно, че българската прокуратура е поискала от Европейския парламент Причината е, че  от фалиралата КТБ. Във връзка с повдигнатите й обвинения главният прокурор Сотир , сред които бяха Елена Йончева и Веселин Марешки.Веднага след оповестяването на информацията депутатът от БСП Георги в кулоарите на парламента, че . , която пък определи действията на прокуратурата като политическо преследване.По-рано днес самата Йончева също излезе с позиция по случая, заявявайки, че , която ще докаже, че повдигнатите й обвинения нямат никакво основание.", "date": "2019.11.26", "title": "Нинова зове Станишев да защити Йончева пред ЕП"}
{"url": "https://news.bg/regions/opasna-terasa-pritesnyava-preminavashtite-po-glavnata-ulitsa-v-plovdiv.html", "text": "Опасна тераса застрашава преминаващите по главната улица на Пловдив, съобщи БНТ.Сградата, която е паметник на културата, част от архитектурния ансамбъл Филипополис -Тримонциум - Пловдив, се намира в непосредствена близост до входа на Драматичния театър и по първоначална информация е държавна собственост.В нея се помещават няколко неправителствени организации. Вчера части от терасата са започнали да падат, информирана е пожарната.Мястото е оградено с предпазна лента. Заради дъждовете елемент от терасата е изкъртен почти изцяло и виси над пешеходната пътека.", "date": "2019.11.26", "title": "Опасна тераса притеснява преминаващите по главната улица в Пловдив "}
{"url": "https://news.bg/world/mrachna-prognoza-za-sveta-kolektiven-proval-v-borbata-sreshtu-klimatichnata-kriza.html", "text": "Подписвайки се под Парижкото споразумение за климата през 2015 г., световните лидери се съгласиха да ограничат глобалното затопляне до края на века до 1.5 градуса по Целзий в най-добрия случай и не повече от 2 градуса по Целзий в краен случай.Но доклад на ООН, публикуван днес, показва, че светът е далеч от тези цели.Вместо да намаляват емисиите, хората са произвели повече въглеродни емисии през 2018 г. откогато и да е било, според ежегодния доклад Global Emissions Gap Report. През миналата година са регистрирани 55.3 гигатона въглеродни емисии в атмосферата в сравнение с 53.5 гигатона през 2017 г.В доклада се предупреждава, че световните температури ще се покачат до 3.9 градуса по Целзий до 2100 г., което ще доведе до катастрофални метеорологични явления като по-смъртоносни горещи вълни, по-чести наводнения и суша.Колективният ни провал да действаме навреме и твърдо по климатичните промени означава, че ние трябва сериозно да намалим емисиите - с над 7% на година, обяви Ингер Андерсон, директор на Програмата на ООН за околна среда.От 2030 г. всяка година въглеродните емисии ще трябва да бъдат намалявани с 15 гигатона, добави тя. Това означава емисиите, които ЕС, Индия, Русия и Япония отделят взети заедно на година.Усилията за намаляване на въглеродните емисии трябва да се увеличат с пет пъти, за да се постигне целта от 1.5 градуса по Целзий. Най-голяма отговорност за продължаващото покачване на емисиите имат държавите от Г-20, които са отделили 43 гигатона въглеродни емисии или 78% общо от всички.В доклада се посочват пет ключови области, които са решаващи за бъдещето на планетата: най-малко 1.45 милиарда евро годишни инвестиции във възобновяеми източници и по-ефикасно използване на енергия; прекратяване употребата на въглища; декарбонизация на транспорта; декарбонизация на индустрията и увеличаване на достъпа до електроенергия за 3.5 милиарда души.Производството на въглища, газ и суров петрол продължава да се увеличава и е достигнало до най-високото си ниво през 2018 г. от 37 гигатона. Една от стратегиите е възобновяемите източници да представляват 85% от енергийния микс до 2050 г.", "date": "2019.11.26", "title": "Мрачна прогноза за света - колективен провал в борбата срещу климатичната криза"}
{"url": "https://news.bg/int-politics/erdogan-prizova-turtsite-da-izostavyat-dolara-i-da-se-varnat-kam-turskata-lira.html", "text": "От средата на 2018 г. Турция е изправена пред нарастващи финансови проблеми, като лирата се обезценява след няколко кръга на повишаване на лихвите от Федералния резерв на САЩ и на фона на засиленото геостратегическо напрежение със своите съюзници от НАТО.Турският президент Реджеп Ердоган призова турците да конвертират чуждестранната си валута в турска лира, като ги помоли да \"оставят долара\", съобщава \"Спутник\".\"Оставете долара и всичко останалото. Нека се обърнем към парите си, турската лира. Турската лира вече не губи стойност. Нека покажем патриотизма си така\", коментира Ердоган.\"В нашата икономика процесът на възстановяване е в разгара си. Всички числа показват това. А още ни казват, че потъваме... Всеки, който повярва в страната и инвестира в нея, спечели и ще продължи да печели\", допълва той.През 2019 г. лирата спада с още 10%, тъй като турското правителство забави ключовите икономически реформи на фона на нарастващото политическо напрежение в страната.Миналата година турската национална валута се срина на фона на геополитическото напрежение и влошаването на отношенията със САЩ.Лирата е под натиск, откакто Белият дом обяви  от сирийския регион до границата с Турция. Впоследствие военната операция принуди международната общност да осъди действията на АнкараВ средата на септември миналата година централната банка повиши основната си ставка с 625 базисни пункта до 24% годишно, което спомогна за укрепването на турската лира.Реджеп Ердоган добави също, че Турция планира да има собствен собствен изтребител, произведен на местно ниво, след 5-6 години и на фона на продължаващ спор със САЩ за закупуване на самолети F-35.През ноември, \"Дейли Сабах\" съобщи, че Анкара и Москва са близо до сключване на споразумение за .В края на август, Ердоган обяви, че Москва и Анкара водят .", "date": "2019.11.26", "title": "Ердоган призова турците да изоставят долара и да се върнат към турската лира"}
{"url": "https://news.bg/politics/ivan-geshev-nayasno-che-prokuraturata-tryabva-da-bade-po-aktivna.html", "text": "Заместник-главният прокурор Иван Гешев не е чул от президента какво точно според него следва да бъде променено в Конституцията. Това стана ясно от думите му пред журналисти идеята на президента Румен Радев да направи широк дебат за промени в Конституцията.Иван Гешев се срещна с държавния глава преди той да обяви решението си .Гешев заяви обаче, че е наясно, че прокуратурата трябва да бъде доста по-активна и по-активно да отговори на очакванията на хората за повече справедливост. Процедурата за избор на главен прокурор не е приключила, каза Гешев във връзка с подписването на указа от страна на президента.Иван Гешев изтъкна, че главният прокурор не е недосегаем и не решава всички проблеми в държавата, както и обеща да pазвенчае мита, че главният пpокурор е всевластен и безконтролен. Това смята да направи с обясняване.Според Гешев не прокуратурата е причина за всички проблеми в държавата, представени от политико-олигархичен кръг.Все още заместник-главният прокурор отказа да коментира конкретни досъдебни производства, но уточни, че по всичко се работи.Иван Гешев призова политиците да внасят сигнали до компетентната прокуратура, а не да използват главния прокурор за политическа реклама и като пощенска кутия.На въпрос дали е настроен реваншистки спрямо протестите за избора му, Гешев заяви, че всеки може да изразява мнението си и не е настроен реваншистки. Той даде да се разбере, че всеки, който нарушава закона трябва да се притеснява.\"Много хора, които се притесняват от закона, реагираха\", подчерта заместник-главният прокурор. По думите му критерият за всички хора в съдебната власт е дали някой нарушава закона.Той сгълча журналистите, че изкарват негативното на преден план и приемат прокуратурата като най-лошото в държавата. Гешев не се мисли за нов Апостол и никой не може да се сравнява с Васил Левски.Гешев има идеи за екипа си и ще го обяви, но след като стъпи в длъжност. Той отказа да сподели пред медиите проблемите на прокуратурата, но призна за такива. \"Ние не сме безгрешни, но не сме и ние тези, които сме виновни за всичко\", каза още Гешев. Според него трябва да се повиши капацитетът на следователите, както и на много други структури.Припомняме, на 24 октомври 2019 г. се състоя изслушването на кандидата за главен прокурор, Висшият съдебен съвет  с резултат 20 \"за\" и четири \"против\". На 7 ноември президентът  решението за избор на Иван Гешев за главен прокурор. Това отново бе направено със специално изявление в президентството.На 14 ноември се състоя  на избора на Иван Гешев, което завърши със същия резултат \"за\" и \"против\".Преди стартирането на самата процедура за избор на главен прокурор държавният глава проведе серия от срещи с представители на съдебната система.", "date": "2019.11.26", "title": "Иван Гешев наясно, че прокуратурата трябва да бъде по-активна"}
{"url": "https://news.bg/politics/pregovorite-po-paket-mobilnost-udariha-na-kamak.html", "text": "Без сделка приключиха тристранните преговори по пакета \"Мобилност\" между Европейския парламент, Европейския съвет и Европейската комисия, съобщава БНР.Разговорите започнаха късно снощи и продължиха до рано тази сутрин.Трите водещи институции на ЕС така и не са постигнали съгласие по основните теми от законодателния пакет, сред които е и връщането на камион в страната на домуване по време на месечната почивка на шофьора.След като стана ясно, че преговорите отново са завършили без резултат, български евродепутати заявиха, че неяснотите по изхода на пакет \"Мобилност\" остават.Въпреки че все още не е насрочена дата за нова тристранна среща, ако такава има, тя ще се състои следващия месец.Нов кръг тристранни преговори между ЕП, ЕК и ЕС могат да бъдат насрочени от председателя на транспортната комисия в парламента и от финландския министър на транспорта, който в момента е председател на Евросъюза.Припомняме, през септември транспортната комисия на Европейския парламент даде \" със Съвета на ЕС и Европейската комисия, след като седмица по-рано пакетът да бъде изтеглен от Еврокомисията.министърът на транспорта Росен Желязков заяви, че ще се бори за отпадането на клаузата за връщането на камионите в страната отправна точка всеки месец.\", на които се противопоставят българските евродепутати и превозвачи.Пакетът \"Мобилност\" влезе в дневния ред на пленарната сесия на ЕП на 27 март 2019 г. по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март .Въпреки това - в Страсбург и в София.На заседанието на транспортна комисия , от които 1 126 продължават за гласуване в пленарна зала. Между тях са и внесените от българските евродепутати предложения.На 3 април стана ясно, че  и предложението на българските си колеги пакетът \"Мобилност\" да бъде свален от дневния ред за днешното заседание.На 4 април европарламентътна които се противопоставят българските евродепутати и превозвачи.След това транспортният министър Евродепутатът Ангел Джамбазки също посочи, че ", "date": "2019.11.26", "title": "Преговорите по пакет \"Мобилност\" удариха на камък"}
{"url": "https://news.bg/regions/oshte-ima-afrikanska-chuma-po-divite-svine-v-oblast-pleven.html", "text": "Вирусът на Африканската чума по свинете (АЧС) още циркулира при диви прасета в област Плевен, но не и при домашните. Това заяви директорът на Областната дирекция по безопасност на храните /ОДБХ/ в Плевен д-р Иван Йорданов на заседание на Областната епизоотична комисия, цитиран от \"\". Почти месец - от 29 октомври досега, , уточни той. Лабораторните проби от отстреляно прасе в района на ловната дружинка на село Николаево са показали наличие на заразата. Предприети са допълнителни мерки за ограничаване разпространението на вируса в .Има регистриран нов случай на нарушение в лично стопанство в село Ясен. Нарушението е, че се отглеждат три домашни прасета, а в този карантинен период това е забранено. На стопанина е издаден акт за административно нарушение и е даден срок .От областната дирекция за безопасност на храните продължава проверките за случаи, в които стопани отглеждат прасета в дворовете си преди Коледа.От БАБХ има предупреждение хората да не населват личните си стопанства, защото се очаква , които ще определят ., където са умъртвени всички домашни животни. До края на годината всички кметове, дори и в селища, където не е установен вирус на АЧС, трябва да определят подходящи места за загробване на евентуално заразени животни.  през зимата.Регистрирани са случаи на африканска чума при диви свине (АЧС) в горско стопанство \"Преслав\", в района на ДЛРС \"Патлейна\" и в землището на село Сушина, община Върбица, обясни директорът на РДГ \"Шумен\" инж. Емил Гелов. .\"В района на село Сушина . Другото огнище е в района на Държавния ловностопански район \"Патлейна\" - там при проведен лов има \", поясни инж. Гелов.Ограничава се и достъпът до горски територии в обхвата на ДГС \"Преслав\" - ДЛРС \"Патлейна\" и в землището на село Сушина, община Върбица за срок от 30 дни.\"И двете огнища са далеч от всякакви пътища, по които се движат транспортни средства или туристи\", поясни инж. Емил Гелов. По думите му там се извършва само горскостопанска, дърводобивна и ловностопанска дейности. Припомняме, бившият зам.-земеделски министър и депутат от , че свинете се заразяват чрез фуражи и е нелогично разпространението на заразата.На 25 юли и безопасността на храните Витянис Андрюкайтис заяви, че България може да изгуби свиневъдството си.На 31 юли 2019 г. стана ясно, че са положителни пробите във фермата в село Българско сливово, община Свищов, област Велико Търново - петата индустриална ферма с потвърдено огнище със заболяването и първа за областта. Заразата порази вече три големи индустриални ферми в област Русе - в , и , които осигуряват близо 1/3 от месото на пазара у нас. .Земеделският министър Десислава Танева Свиневъди заявиха на пресконференция, че  заради разпространението на африканската чума по свинете.", "date": "2019.11.26", "title": "Още има Африканска чума по дивите свине в област Плевен"}
{"url": "https://news.bg/int-politics/zelenski-za-otnosheniyata-s-rusiya-slozhno-e.html", "text": "Президентът на Украйна Владимир Зеленски определи отношенията на Украйна с Русия като много сложни, съобщава ТАСС.\"Имаме много трудна ситуация с Русия\", обяснява той, отговаряйки на въпроси на журналистите по време на съвместен брифинг с естонския президент Керсти Калюлайд в Талин. \"Започнахме диалог. За да бъда честен, той ще бъде стартиран на Норманската среща с четиримата лидери (Германия, Русия, Украйна, Франция).\"Зеленски коментира разговора с руския президент Владимир Путин. \"Обсъдихме, че годината приключва и трябва да постигнем съгласие за подписването на ново дългосрочно газово споразумение. За нас това е приоритет. Това е необходимо и за енергийната сигурност на цяла Европа\".", "date": "2019.11.26", "title": "Зеленски за отношенията с Русия: Сложно е"}
{"url": "https://news.bg/energy/toplofikatsiya-sofiya-bori-dalgovete-si-s-novi-moshtnosti.html", "text": "Задълженията, които има \"Топлофикация София\", са в размер на 147 млн. лева към \"Булгаргаз\". Това заяви  след изслушване от постоянната комисия по инженерна инфраструктура и енергийно планиране в Столичния общински съвет.Той поясни, че тази сума включва в себе си и 50 млн. лв. авансова фактура за ноември, но не и задълженията в размер на 596 млн. лв. към Българския енергиен холдинг.По думи на Александров в момента \"Топлофикация София\" е в относително стабилно финансово състояние. Той обясни, че задачата им занапред е то да се подобри още повече и дългът да започне да се погасява. За целта Александров изтъкна няколко ключови елемента - диверсификация на доставките в две посоки - доставките на газ и диверсификацията през RDF технологията, както и критичен преглед на всеки разход с цел целесъобразно разходване на средствата.Според него само по този начин дружеството може да бъде стабилизирано и трендът да се обърне в положителна посока.Дружеството планира да модернизира производството на енергия, като крайната задача е да се произвежда комбинирана енергия - топлинна и електрическа. За целта се предвижда да бъдат пуснати нови 300 мегавата мощности.\"Съоръженията, които сега се експлоатират от дружеството са от миналия век. Те са с технология, която е с по-нисък коефициент на ефективност\", обясни инж. Валентин Терзийски, член на новосформирания надзорен съвет в дружеството.Очаква се проектът да се осъществи до 4 години.Терзийски съобщи и че в края на 2020 г. трябва да стартира процедурата за избор на мениджмънт и самото техническо изпълнение да продължи до края на 2024 г. Инвестицията ще за близо 500 млн. лв.Той обясни, че ще се търси възможност външна фирма да поеме продажбата на електрическа енергия.От ръководството увериха, че няма да има проблеми с отоплението през зимния период и няма опасност \"Топлофикация\" да обяви несъстоятелност.", "date": "2019.11.26", "title": "\"Топлофикация София\" бори дълговете си с нови мощности"}
{"url": "https://news.bg/crime/nay-mnogo-katastrofi-stavat-mezhdu-16-i-20-chasa.html", "text": "Най-много пътнотранспортни произшествия в страната настъпват в часовия пояс между 16 и 20 часа. Това посочи Малина Крумова, председател на Държавна агенция \"Безопасност на движението по пътищата\" по време на откриването на Годишните награди за принос в пътната безопасност.Тя припомни, че в този период на годината по-рано се стъмва и видимостта е много по-малка, което често е фактор за катастрофи.Крумова отчете, че последните два месеца са били много тежки от гледна точка последствията от пътнотранспортните произшествия и призова водачите да тръгват на път отпочинали и винаги да се съобразяват с пътните условия.По думите ѝ не по-малко важни са и инфраструктурните подобрения. Като пример бе дадена ремонтираната отсечка между Пловдив и Асеновград, на която в пъти са намалели пътните инциденти.Друг пример, за един от най-тежките участъци в страната по отношение на пътния травматизъм, е Кресненското дефиле. За последните 10 г. на отсечката с дължина от 16 км са станали над 550 тежки инцидента, а основна причина са рискови изпреварвания, поясни Крумова. Тя акцентира и на ключовата роля на институциите, които трябва да продължават да работят за подобряване на средата и за повече безопасност на пътя.", "date": "2019.11.26", "title": "Най-много катастрофи стават между 16 и 20 часа"}
{"url": "https://news.bg/world/balgarski-i-rumanski-prestapnitsi-investirat-v-transporten-biznes-za-ulesnyavane-na-narkotrafika-v-es.html", "text": "Български и румънски престъпни групи все повече инвестират в транспортен бизнес с цел улесняване трафика на кокаин и други наркотици в Европейския съюз. Това се посочва в , изготвен от Европейския център за мониторинг на наркотици и наркомании и Европол.От доклада става ясно, че България е част от един от основните коридори за наркотрафик в Европа. Става въпрос за Балканския коридор - основният път за трафик на наркотици към Стария континент от Иран за Турция, през България и Гърция или Средиземно море.Конкретно хероинът от Турция за ЕС се прокарва през южното направление на Балканския коридор (Гърция, Албания и Италия), централното направление (България, Северна Македония, Сърбия, Черна гора, Босна и Херцеговина, Хърватия, Словения, Италия или Австрия) и северното направление (от България и Румъния за Унгария, Австрия, Чехия, Полша и Германия).Гърция и България се посочват като важни точки за пренос на наркотици.Друг начин за пренос на хероин е чрез фериботи в Черно море от Грузия за България, Румъния и Украйна.Холандия, Белгия, България, Франция, Гърция и Испания се посочват като важни центрове за трафик на хероин в ЕС.Организираните престъпни групи, замесени в разпространението на хероин, откриват легални бизнеси на ключови места в България, Германия, Унгария, Холандия, Румъния, Великобритания и Западните Балкани.В периода 2015-2017 г. е разкрит значителен брой лаборатории за производство на метамфетамин. Данните на организацията и на Европол от 2016-2018 г. показват, че най-много лаборатории са разкрити в Чехия (1252), България (64), Германия (38), Словакия (36) и Полша (21).Докладът за пазарите на наркотични вещества в ЕС (2019 г.), изготвен от Европейския център за мониторинг на наркотици и наркомании и Европол, показва още, че европейските граждани харчат най-малко 30 милиарда евро за наркотици всяка година. 39% от тях отиват за канабис, 31% за кокаин, 25% за хероин и 5% за амфетамини.", "date": "2019.11.26", "title": "Български и румънски престъпници инвестират в транспортен бизнес за улесняване на наркотрафика в ЕС"}
{"url": "https://news.bg/economics/do-75-lv-plashtat-za-hranata-na-iztochnobalkanska-svinya.html", "text": "До 75 лева на животно изплащат от Държавен фонд \"Земеделие\" на фермерите, които отглеждат добичета от Източнобалканска свиня. От днес започна приемът на заявления по програма de minimis на земеделски стопани, които имат животни от тази порода, съобщиха от МЗХГ. Парите са за изхранване до края на 2019 г.. Общият размер на подпомагането за един земеделски стопанин по схемата de minimis не може да надхвърля левовата равностойност на 25 000 евро (48 895.75 лв.) за период от три данъчни години (2017- 2019 г.). Парите се изплащат на \", притежават актуална регистрация съгласно Наредба № 3 от 1999 г. за създаване и поддържане на \" и не са производство по несъстоятелност или ликвидация. Подкрепата има за  и за справяне с последствията от ограничителните мерки във връзка с Африканската чума по свинете. . Вирусът на Африканска чума по свинете засегна и породата Източнобалканска свиня.Припомняме, бившият зам.-земеделски министър и депутат от ДПС , че свинете се заразяват чрез фуражи и е нелогично разпространението на заразата.На 25 юли и безопасността на храните Витянис Андрюкайтис заяви, че България може да изгуби свиневъдството си.На 31 юли 2019 г. стана ясно, че са положителни пробите във фермата в село Българско сливово, община Свищов, област Велико Търново - петата индустриална ферма с потвърдено огнище със заболяването и първа за областта. Заразата порази вече три големи индустриални ферми в област Русе - в , и , които осигуряват близо 1/3 от месото на пазара у нас. .Земеделският министър Десислава Танева Свиневъди заявиха на пресконференция, че  заради разпространението на африканската чума по свинете.", "date": "2019.11.26", "title": "До 75 лв. плащат за храната на Източнобалканска свиня"}
{"url": "https://news.bg/comments/retrogradniyat-merkuriy-be-blagosklonen-kam-borisov-v-sasht.html", "text": "Един от резултатите от срещата между българския министър-председател Бойко Борисов и американския президент Доналд Тръмп е начертаването на пътна карта или хоризонт за развитието на българо-американските отношения. В този дух е подписаното стратегическо споразумение между двете страни. Но както и в изкуството, където се цени и закупува картината, а не нейната рамка, така и в политиката съдържанието е по-важно от словесните украси. Затова пред двете споменати страни стои въпросът за естеството на тяхното партньорство.Ключова и споделена тема в този аспект е сътрудничеството между София и Вашингтон по отношение на сигурността. Тя има две базови измерения: енергийната диверсификация на България и участието на страната в южния фланг на НАТО. Срещата Борисов - Тръмп доведе до позитивно развитие и по двете теми.По отношение на първата София получи подкрепа за изграждането на интерконекторната връзка между Гърция и България. Тя има важно значение за повишаването на конкуренцията на българския енергиен пазар, а оттук - и за формирането на справедлива (по-евтина) цена за крайните потребители в страната. Докато за България това е въпрос на енергийна диверсификация, а оттук - и на национален суверенитет, то интересът на САЩ е чисто търговски. Препотвърден бе интересът и на американските инвеститори по отношение на ядрената и неядрената част от технологиите на българските АЕЦ (в този дух се очаква пристигането на американски експерти, които ще разгледат ядрените централи в Белене и Козлодуй).Спрямо темата за България като част от южния фланг на НАТО също бе извършена позитивна стъпка. Става дума за създаването на координационен център на Алианса във Варна, свързан с концепцията на НАТО за предното присъствие. Тук обаче има две съображения.Първото е, че България, въпреки закупуването на американските изтребители F-16 Block 70, изостава в своята военна интеграция в рамките на НАТО, когато бива положена в контекста на Румъния и Гърция. И двете съседни на нашата страна държави ползват американската Patriot система, като през последната година Букурещ ускорено усъвършенства капацитета на своите противоракетни съоръжения. След визитата на държавния секретар на САЩ Майк Помпео в Гърция по-рано миналия месец двете страни допълнително задълбочиха партньорството си, подписвайки качествено ново споразумение за взаимна отбрана (включващо разширяването - и като кадрови ресурс, и като инфраструктура - на военното сътрудничество между двете страни).Второто съображения е, че за този натовски координационен център във Варна се говори от 2015-та година. Би било куриозно, ако след нови четири години София и Вашингтон отново се разберат за създаването му.Разбира се, тази равносметка няма да е честна, ако не бъдат отчетени както спецификите на региона, така и самото позициониране на правителството на Бойко Борисов в балканския контекст. В този смисъл България няма напрегнати отношения с Турция, какъвто е гръцкият случай, така както и страната ни не споделя антируската политика на Букурещ. Изказването на българския министър-председател пред журналистите от София във Вашингтон, че България е най-балансираната страна в региона, което изказване бе предназначено за вътрешно-политическа употреба, всъщност е обективно и е олицетворение на споменатото. Но на фона на това, че Гърция се възползва от влошените турско-американски отношения, а Румъния - от стандартното напрежение между САЩ и Русия, изострено от анексията на Крим, българското правителство явно не разпознава себе си като такова, което може да извлече ползи от така създалото се положение. А ако разширим спектъра и прибавим към тази равносметка и друг чувствителен регион за НАТО - прибалтийския, то за България остава утехата от библейския принцип, че последните ще бъдат първи.Т.е. ако говорим за срещата между Бойко Борисов и Доналд Тръмп, пречупена през призмата на сътрудничеството между България и САЩ като партньори в НАТО, то тя даде като резултат по-скоро позитивно развитие, но доста внимателно такова. По отношение на тази политика на правителството остава въпросът не за посоката й, а за нейната скорост. Предстои да видим дали закупуването на американските изтребители ще е \"събитие един път в живота\" на този кабинет или е по-скоро част от общ план за постепенната модернизация и интеграция на българските въоръжени сили в рамките на Алианса. Видимо е обаче желанието на българския премиер да не става любимец на учителката по математика във Вашингтон, за да не го намрази госпожата по химия в Москва.Иначе начинът, по който премина срещата между двамата ръководители, предостави добър политически актив за българския премиер. Бойко Борисов печели персонално от визитата си във Вашингтон: той демонстрира пред широката публика, че може да се разбере с американците, без да се скара с руснаците. А ако го накарат да избере между САЩ и Русия, ще се спре на Германия.И въпреки че би било ирационално и недалновидно България да обръща внимание на Германия по отношението на държавните вноски към бюджета на НАТО, както препоръча американският президент, то немският канцлер Ангела Меркел има основания да завижда на Борисов: въпреки че и двамата участват в осъществяването на руски енергийни проекти (Германия - \"Северен поток\" 2, България - т.нар. \"Турски поток\"), то ретроградният Меркурий явно бе благосклонен към българския премиер. Не всичко обаче е заслуга на звездите: и Борисов, и Тръмп са прагматично ориентирани лидери, което е добра основа за тяхната бъдеща комуникация. Но ако разговорът за ценности и идеологии е разтеглив във времето, то този за правенето на взаимноизгоден бизнес не е. Доналд Тръмп не е Барак Обама.Така както и Мона Лиза не е \"веселата жена\" заради рамката си.", "date": "2019.11.26", "title": "Ретроградният Меркурий бе благосклонен към Борисов в САЩ"}
{"url": "https://news.bg/bulgaria/koruptsiya-pri-vavezhdane-na-gps-kontrola-vizhdat-avtoinstruktori.html", "text": "Автоинструкторите подозират корупционна сделка във вдигането на часовете по практика - от 31 на 42 часа, и са категорично против това. Организирана е подписка, под която са се подписали 800 автоинструктори от цялата страна.Стефан Малковски, председател на Българския автоинструкторски съюз, обясни мотивите на инструкторите. Според тях това се предвижда заради въвеждането на GPS система за контрол на практическото обучение, който ще се прави от частна фирма.Мотивите за увеличаване на часовете на работна група от Министерството на транспорта и Министерството на образованието са, че младите водачи предизвикват основно тежки катастрофи и вината се търси в автоинструкторите и по-малкото часове.Най-притеснителният факт за увеличаване на часовете обаче е предстоящото прилагане на GPS система за контрол върху работата на инструктора. Инструкторът и обучаваният водач ще трябва да заплащат такса на частна фирма.За реализирането Автомобилната администрация вече е възложила на частна фирма да разработи концепция как ще се осъществи идеята.В тази връзка автоинструктурите поставят следните въпроси:- Защо, след като контролът зависи от Автомобилна администрация, се прави опит част от него да се прехвърли на частна фирма?- При какви условия Автомобилната администрация е сключила договора, с който е възложила на частната фирма да разработи концепцията?- И как е възможно договорът да е сключен, преди да се вземе окончателно решение за промените в учебната документация?", "date": "2019.11.26", "title": "Корупция при въвеждане на GPS контрола виждат автоинструктори"}
{"url": "https://news.bg/int-politics/turtsiya-i-rusiya-sklyuchvat-vtori-dogovor-za-s-400-dogodina.html", "text": "Русия и Турция възнамеряват да сключат втори договор за закупуването на системи за противоракетна отбрана С-400 догодина. Това заяви Александър Михеев, генерален директор на \"Рособоронекспорт\" - най-голямата руска компания за износ на оръжия.Надяваме се, че подписването на документите ще се осъществи през първото тримесечие на 2020 г., посочи той пред \"Спутник\".Припомняме, през юли Р съгласно договор за 2,5 млрд. долара, подписан през декември 2017 г., който настоя Турция да се откаже от руското въоръжение и вместо С-400 да закупи американските системи \"Пейтриът\".САЩ неколкократно заплаши Турция, че ще й наложи санкции и , ако Анкара не се откаже от покупката на руските С-400. Пентагонът заяви, че ще изключи Турция от програмата за производство на изтребителите Ф-35 до март догодина.От своя страна Анкара, член на НАТО, многократно увери, че няма да се откаже от закупуването на С-400 независимо от натиска на САЩ, който предупреждава, че ", "date": "2019.11.26", "title": "Турция и Русия сключват втори договор за С-400 догодина"}
{"url": "https://news.bg/society/zameniha-nad-6000-arhaichni-dumi-v-nov-prochit-na-romana-pod-igoto.html", "text": "Замениха над 6000 архаични думи в съвременен прочит на романа \"Под игото\".Пред bTV авторката Нели Стефанова заяви, че думите са променени, тъй като са неразбираеми за младежите.Гологлав, според нея, младежите разбират като човек без коса или с бръсната глава. Затова е добавено обяснението, че това означава мъж без калпак. Обяснено е още, че чемшир е вечно зелено дърво; чучурче - чешма, изворче; глъчка - гласове, а ятаган - сабя.По думите на авторката промените са направени с цел турските думи да бъдат заменени с думи от славянски произход.\"Някои от децата в ученическа възраст разговарят на английски. Тоест езикът на съвременните млади хора се различава драстично от езика на \"Под игото\". Всички пояснени думи са отговор на въпроси, зададени от шестокласници\", обясни Стефанова.Тя допълни, че са се допитвали до самите деца как разбират тези думи и именно те са казали, че ятаган е сабя. Нели Стефанова уточни още, че има две издания, като едното включва оригиналния текст на \"Под игото\" с 4200 пояснения в скоби.Езиковедът Владислав Миланов от Софийския университет е на мнение, че децата не трябва да бъдат подценявани.\"Българските учители знаят какво е Вазов за българската литература и не е нужно да улесняваме децата и да ги подценяваме по този начин, заяви Миланов.Според него голяма част от \"преведените\" думи са некоректно представени и те по-скоро ще подведат децата, а няма да ги улеснят.Издателят Манол Пейков е на мнение, че трябва да се чете повече, за да може езикът да се обогатява.\"Турцизмите са много характерна част от тази епоха и са част от нашия живот дори и днес\", допълни той.", "date": "2019.11.26", "title": "Замениха над 6000 архаични думи в нов прочит на романа \"Под игото\""}
{"url": "https://news.bg/society/avtobusnite-prevozvachi-izlizat-na-protest-prez-dekemvri.html", "text": "Автобусните превозвачи подготвят протест през декември, съобщава БНТ. Основните проблеми в бранша са нерегламентираният превоз на пътници, регламентът за тол таксите и субсидирането на сектора.Председател на Браншовия съюз за стопанска инициатива в транспорта Магдалeна Милтенова посочи, че е трябвало Законът за автомобилните превози да бъде изменен. Той обаче все още не е финализиран.Десет месеца по-късно нито един от нашите проблеми не е решен, категорична бе Милтенова.\"По отношение на криминализирането на нерегламентирания превоз нищо не се постига с административни мерки към настоящия момент. В крайна сметка добрите резултати все още не са налице\", заяви още тя.Относно 7%-то увеличение на цената на билетите Милтенова поясни, че това е прогнозната стойност, която е заложило Министерството на регионалното развитие и благоустройството. От бранша обаче смятат, че увеличението ще бъде доста по-сериозно, най-вече в слабо населените места с малък пътникопоток.Предвижда се протестът да започне на 13 декември.", "date": "2019.11.26", "title": "Автобусните превозвачи излизат на протест през декември"}
{"url": "https://news.bg/politics/yoncheva-istinata-izliza-rano-ili-kasno-v-balgariya-obiknoveno-kasno.html", "text": "\"Европейският парламент се доверява на националните институции. Това е практика и това е рутинна процедура. Искам да благодаря на българската прокуратура за предприетите стъпки, защото знам, че това е пътят, който ще докаже без никакво съмнение, че тези обвинения нямат никакво основание\". Това заяви пред БНР Елена Йончева по повод искането на българската прокуратура до Европейския парламент за сТя напомни, че в родния парламент е дала съгласието си за сваляне на имунитета й като депутат и подчерта, че Европейският съд за правата на човека е приел нейна жалба срещу повдигнатите й обвинения за пране на пари от фалиралата КТБ.По нейни думи, при положение че над 80% от подадените жалби в Европейския съд се считат за недопустими, фактът, че нейната е била приета означавал, че това е потенциално основателна жалба.Според Йончева цялата истина около случая ще излезе наяве. \"Тя ще излезе рано или късно. В България обикновено става късно\", заяви тя.Държавното обвинение за втори път иска снемането на депутатския имунитет на Елена Йончева заради разследването срещу нея за пране на пари през офшорна компания, свързана с фалиралата КТБ.Прокуратурата поиска разрешение от Народното събрание срещу Йончева да започне наказателно производство. След като беше избрана за евродепутат обаче, тя отново придоби защита от съдебно преследване.Припомняме,  от фалиралата КТБ. Във връзка с повдигнатите й обвинения главният прокурор Сотир , сред които бяха Елена Йончева и Веселин Марешки.Веднага след оповестяването на информацията депутатът от БСП Георги в кулоарите на парламента, че . , която пък определи действията на прокуратурата като политическо преследване.", "date": "2019.11.26", "title": "Йончева: Истината излиза рано или късно, в България обикновено късно"}
{"url": "https://news.bg/bulgaria/kakvo-dogovoriha-tramp-i-borisov.html", "text": "След срещата между президента на САЩ Доналд Тръмп и премиера Бойко Борисов Държавният департамент и Белият дом публикуваха съвместни изявления, в които очертаха целите за задълбочаване на стратегическото партньорство между Вашингтон и София.Двете страни обявиха мерки, насочени към засилване на стратегическото партньорство.България ще продължи да инвестира в модернизирането на армията си.На базата на Споразумението за сътрудничество в областта на отбраната от 2006 г. САЩ и България съвместно ще приемат пътна карта в подкрепа на двустранното отбранително сътрудничество за противодействие на морските, кибернетичните и хибридните заплахи в черноморския регион през следващото десетилетие. Тази 10-годишна пътна карта ще подкрепи българските усилия за модернизация посредством предоставяне на помощ в областта на сигурността, улесняване на достъпа до модерни американски отбранителни технологии и разширяване обхвата на военните учения, съвместните действия и обучение, с което да се подобрят още повече оперативната съвместимост и съответните способности.Съединените американски щати приветстват предложението на България за създаване на военноморски координационен център във Варна в подкрепа на инициативата на НАТО за адаптирано предно присъствие. Двете страни имат желание да си сътрудничат допълнително както двустранно, така и в рамките на НАТО, за да подкрепят способностите на България за провеждане на военноморски операции, посредством което ще се укрепи колективната сигурност по югоизточния фланг на НАТО.Съединените щати и България извличат взаимна полза от съвместните учения и другите начини за оперативно използване от страна на САЩ на учебния полигон \"Ново село\" и авиобаза \"Граф Игнатиево\" и възнамеряват да проучат начини за по-нататъшно развитие на възможностите за съвместни учения в бъдеще. Съединените щати и България също така възнамеряват да продължат сътрудничеството си за унищожаване на излишни конвенционални оръжия.Съединените щати оценяват високо неотдавнашното закупуване на осем изтребителя F-16 от България и усилията на страната да модернизира въоръжените си сили.Съединените щати и България планират да задълбочат своето партньорство в отбранителната индустрия и технологии. Ангажират се да развият допълнителни партньорства в областта на отбранителната индустрия и технологии, които са от решаващо значение за регионалната отбрана и възпиране, включително като продължат да улесняват достъпа до високотехнологични отбранителни технологии и въоръжение, които Съединените щати считат за налични. България се ангажира да обмисли надлежно предложенията на американските компании, които желаят да се конкурират на българския пазар.Съединените американски щати и България очакват да бъде проведен стратегически диалог на високо равнище за по-нататъшно обсъждане на изпълнението на тези цели.Двете държави се ангажират България да се превърне в истински разпределителен газов център и ключов източник на регионална енергийна сигурност, без монополисти, независимо дали чуждестранни или национални, функциониращ въз основа на пазарните принципи. Американският опит може да помогне на България в изграждането на един истински динамичен енергиен пазар.Отчитайки интереса на България за преминаване към по-ефективни и чисти източници на енергия, ние искаме да си сътрудничим за повишаване на газовите доставки от надеждни източници и диверсифициране на ядрено-енергийния сектор, както и за увеличаване на дела на възобновяемите източници в общата енергийна матрица, се казва в едно от изявленията.Продължаването на търговския обмен в тази сфера се очаква да укрепи българската енергийна сигурност и да понижи цените в услуга на българските крайни потребители. Двете страни отчитат важното значение на ядрената енергия за граждански цели като надежден и чист енергиен източник и са готови да работят заедно за намиране на решения на енергийните нужди на България.За да се възползва в максимална степен от надеждните и изгодни доставки на втечнен природен газ от американски производители, България се нуждае от подходяща инфраструктура. Заедно възнамеряват да следят процеса и да работят за постигане на решителен напредък в изграждането на газовия интерконектор Гърция-България и плаващата платформа за съхранение и регазификация край Александруполис, Гърция.САЩ приветстват стремежа на България да стане регионален разпределителен център за природен газ посредством завършване на интерконекторната връзка Гърция-България, придобиване на дял и резервиране на капацитет в плаващата платформа за съхранение и регазификация край Александруполис, Гърция, либерализиране на вътрешния си газов пазар, разширяване на капацитета и осигуряване на достъп до газовото си хранилище, сътрудничество със Сърбия по изграждане на друг интерконектор и инвестиране в реверсивния капацитет на Трансбалканския газопровод за диверсифициране вноса на газ за Източна Европа съобразно правилата на Европейския съюз.Съединените щати възнамеряват да изпратят технически екип в България, който заедно със своите български колеги да проучи възможностите за по-нататъшно сътрудничество в различни области на енергетиката, включително и ядрената.  Съединените щати и България планират също така да работят заедно за засилване на енергийната сигурност на България, като подкрепят експедитивното лицензиране и използване на американско ядрено гориво за атомната електроцентрала \"Козлодуй\" при стриктно спазване на изискванията за безопасност и диверсификация и разпоредбите на Европейския съюз.Ще задълбочат текущия диалог по въпросите, свързани с инвестиционния климат. Възнамеряват да гарантират справедливо отношение към инвеститорите и справедливо решаване на инвестиционните спорове по начин, който усилва доверието на инвеститорите. Като част от този диалог възнамеряват да открият начини за затвърждаване на положителните резултати и продължаване на постигнатото по отношение опазването на правата на интелектуалната собственост в България.Двете страни ще засилят сътрудничеството в областта на цифровата инфраструктура и конкретно сигурните мрежи за комуникация от пето поколение (5G).Съединените американски щати възнамеряват да окажат подкрепа на България в нейните действия за справяне с корупцията, която ограничава икономическия растеж и доверието в обществените институции посредством активно съдебно и полицейско сътрудничество и предоставяне на техническа помощ и обучение. Тези усилия целят предотвратяването и съдебното преследване на корупцията по високите етажи, транснационалната организирана престъпност и финансовите престъпления в България. България планира да създава условия за силно икономическо развитие, като зачита първостепенната роля на закона и неприкосновеността на договорите.Съединените американски щати и България също така възнамеряват да си партнират в защитата на медийните свободи.Съединените щати подкрепят желанието на България за присъединяване към Програмата за безвизово пътуване и приветстват продължаващия напредък на България по изпълнение на определените от закона изисквания за присъединяване към тази програма.Съединените щати и България поемат ангажимент да провеждат редовен стратегически диалог между двете нации през 2020 година и след това.", "date": "2019.11.26", "title": "Какво договориха Тръмп и Борисов?"}
{"url": "https://news.bg/energy/shesti-blok-na-aets-kozloduy-sprya-za-2-chasa.html", "text": "Шести блок на АЕЦ \"Козлодуй\" спря за два часа, съобщиха от централата. В 7:11 часа генераторът на шести блок на АЕЦ \"Козлодуй\" бе изключен автоматично след сработване на защита на блочните трансформатори.Изключването е предшествано от автоматично повторно включване на електропровод \"Петрохан\" на около 65 км от АЕЦ \"Козлодуй\".За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор.След направена проверка на системите и съоръженията на шести блок бе потвърдено, че те работят нормално, и в 9:03 часа блокът отново бе включен към електроенергийната система на страната.Пети блок на АЕЦ \"Козлодуй\" .", "date": "2019.11.26", "title": "Шести блок на АЕЦ \"Козлодуй\" спря за 2 часа "}
{"url": "https://news.bg/world/sasht-podnovyava-operatsiite-sreshtu-islyamska-darzhava-v-severna-siriya.html", "text": "Съединените щати са подновили мащабните си военни операции срещу терористичната групировка \"Ислямска държава\" в Северна Сирия, съобщава \"Ню Йорк таймс\".Действията на САЩ опровергават по-ранните твърдения на президента Доналд Тръмп, че американските войски ще се изтеглят напълно от Сирия - в действителност в страната остават близо 500 американски войници, повечето от които участват активно в сражения.Възобновяването на антитерористичните операции слага край на двумесечния период, през който голяма част от американските войници в Североизточна Сирия се изтеглиха от страната по разпореждане на Тръмп от началото на октомври. По-късно няколкостотин военни от САЩ пристигнаха в Сирия от Ирак и Кувейт в изпълнение на нова заповед на американския президент за защита на петролните полета в Източна Сирия от \"Ислямска държава\", сирийското правителство и Русия.Американски командоси и въоръжени формирования на сирийските кюрди проведоха няколко ограничени по обхват операции и след заповедта за изтегляне. Очаква се, че след прегрупирането им на значително по-малка територия в Североизточна Сирия те могат да подновят по-големите операции срещу терористичната групировка.В петък американски войници и бойци на сирийските кюрди проведоха операция срещу обекти на \"Ислямска държава\" в сирийската провинция Дейр аз Зор, при която бяха убити няколко бойци на ИДИЛ, а над десетима други бяха пленени.", "date": "2019.11.26", "title": "САЩ подновява операциите срещу \"Ислямска държава\" в Северна Сирия"}
{"url": "https://news.bg/politics/borisov-izprati-saboleznovatelna-telegrama-do-premiera-na-albaniya.html", "text": "Премиерът Бойко Борисов изпрати съболезнователна телеграма до премиера на Албания Еди Рама по повод при което хора загубиха живота си, а други бяха ранени.\"От името на целия български народ и от свое име изказвам най-искрени съболезнования и съчувствия към Вас и към роднините и близките на пострадалите\", отбелязва премиерът Борисов в съболезнователната телеграма до Еди Рама.\"Споделяме болката на албанския народ, изразяваме надежда за скорошно оздравяване на пострадалите и бързо възстановяване на сериозните материални щети. В този труден момент имаме готовност отново да окажем необходимата подкрепа на приятелска Албания\", пише още Борисов до своя колега.", "date": "2019.11.26", "title": "Борисов изпрати съболезнователна телеграма до премиера на Албания"}
{"url": "https://news.bg/economics/hubert-kotoni-balgarskata-banka-za-razvitie-e-lider-v-investiraneto-v-sotsialni-programi-1.html", "text": "Новата финансова рамка, от която ще може да се възползва Европейският инвестиционен фонд (ЕИФ) за инвестиции на рисков капитал в малки и средни предприятия, е значително по-амбициозна от предшественика си - Плана \"Юнкер\", посочи заместник-директорът на ЕИФ с ресор \"Мандатно управление\" Хуберт Котони по време на Годишната среща на акционерите на Европейския инвестиционен фонд, чийто домакин беше Българската банка за развитие (ББР).В рамките на Плана \"Юнкер\" ЕИФ сключи споразумения за финансиране с банките-посредници (каквато е и ББР) за финансиране на проекти на обща стойност почти 20 млрд. евро. Бeшe зaлoжeнo тe дa дoвeдaт дo oбщo пoĸaчвaнe нa финaнcиpaнeтo зa мaлĸи и cpeдни пpeдпpиятия нa 155 млpд. eвpo. Причината е, че финансови институции като ББР в целия Европейски съюз осигуряват съфинансирането на предприемаческите проекти, необходимо за тяхното стартиране.И докато общият размер на Плана \"Юнкер\", насочен към спасяването на икономиката на Европейския съюз от последиците от Голямата рецесия, възлизаше на 410 млрд. евро, неговият наследник - InvestEU ще е с почти 50% по-мащабен, като неговият бюджет вече е 650 млрд. евро. През периода 2021-2027 г. той ще обедини Европейския фонд за стратегически инвестиции и 13-те финансови инструмента, с които разполага Европейския съюз.Но управлението на големите инвестиционни средства през следващия програмен период няма да е лесна задача. \"Трябва да се фокусираме повече върху тематично разпределение - това ще бъде новото предизвикателство\", каза Котони. \"Ще трябва да разделим проектите на сектори. За разлика например от Плана \"Юнкер\", който беше по-скоро мярка за излизане от кризата, сега ще можем да сме подготвени в различни теми и направления.\"От друга страна, ЕИФ ще трябва да разработи система за кооперация, при която националните банки за развитие могат да сътрудничат директно с Европейската комисия. Това е друга новост спрямо Плана \"Юнкер\". \"Смятам, че това са две наистина важни промени, с които ще влезем в новата финансова рамка\", каза Котони.Друго предизвикателство ще е начинът, по който средствата ще бъдат дистрибутирани от националните банки за развитие, смята топ-финансистът, който все пак намекна, че InvestEU ще доведе до улесняване на финансирането в Европейския съюз. А моделът на финансиране е от значение, защото новата програма е по-амбициозна от предшественика си и има за цел въвличането на още по-голям обем инвестиции изобщо в рамките на ЕС.Според Котони Планът \"Юнкер\" вече е пожънал успех с инициативи като осигуряването на финансиране за микропредприятията и средните по размер компании, затова тези механизми ще бъдат запазени и в InvestEU. Прогнозата е, че пилотните програми, които бяха осъществени под сега действащия план за финансиране в сферата на социалните дейности, също ще бъдат разширени.Котони посочи още, че България, в лицето на ББР, е сред лидерите на европейско равнище във финансирането на социални дейности. \"Много от националните банки за развитие в цяла Европа не са толкова добре настроени да обърнат внимание и да работят със социални инструменти от програмата\", каза той. \"Затова ние оценяваме високо активността на ББР и постиженията им в проекти със социално въздействие и финансирането им. А сега с това ново споразумение смятам, че ще можем заедно да направим още много за България.\"", "date": "2019.11.26", "title": "Хуберт Котони: Българската банка за развитие е лидер в инвестирането в социални програми"}
{"url": "https://news.bg/regions/razchistvat-boklutsite-pod-mostovete-v-sofiya.html", "text": "Извършват се проверки на подмостовите съоръжения на основните реки в София.Дейността е възложена от кмета Йорданка Фандъкова и цели почистване на нерегламентирани отпадъци под мостовете, за да се осигури нормалното оттичане на водите, както и недопускане паленето на отпадъци през зимата и увреждане на съоръженията.От Столичната община посочват, че при наличие на бездомни хора със съдействието на СДВР и социалните служби ще им се оказва помощ.Днес са били установени отпадъци под моста на Сточна гора и под моста при ул. \"Раковски\", които в момента се почистват.", "date": "2019.11.26", "title": "Разчистват боклуците под мостовете в София"}
{"url": "https://news.bg/politics/turoperatorite-protiv-po-visokiya-prag-na-zastrahovkata.html", "text": "Асоциация на българските туроператори и туристическите агенти изразява несъгласие с намерението на Министерство на туризма за промяна на националната нормативна уредба за осъществяване на туроператорска дейност заради фалита на голямата фирма Томас Кук.Намерението на ведомството е обявено по време на извънредно заседание на Националния съвет по туризъм. Лансираната промяна предвижда да се вдигне прагът за застраховка на туроператорите, като най-ниският е 25 000 лв.Според Асоциацията сегашната застраховка \"Отговорност на туроператора\" отразява коректно застрахователния риск и осигурява добра защитеност.Даниела Стоева, председател на Управителния съвет на Асоциацията на туроператорите обясни, че предложената промяна в застраховките не хармонира с европейските практики и България ще стане неконкурентна спрямо европейското туристическо предлагане.Вторият мотив против е, че ще се увеличи финансовата тежест за българските туроператори и ще доведе до поскъпване на туристическата услуга.Промяната ще се отрази и върху входящия туризъм и ще създаде неравнопоставеност между туристите с пакетни пътувания и тези, които ползват единични туристически услуги. ", "date": "2019.11.26", "title": "Туроператорите против по-високия праг на застраховката"}
{"url": "https://news.bg/bulgaria/premahvaneto-na-zhelyaznata-zavesa-davashe-nadezhdi-za-promyana-spomnya-si-jotova.html", "text": "За поколението на промените, новите плашещи условия на прехода разказа вицепрезидентът Илияна Йотова по време на дискусия на тема \"30 години. Женският прочит на Прехода и преходите\".За тежките решения в живота я водел женският инстинкт вместо информирания избор. Темата за равенството отсъствала от времето на социализма.Жената беше задължена да върви на работа, спомня си Йотова.Днес представата за жените и мъжете е различна, по мнението й. Нейната майка не си е представяла живота си без да ходи на работа. Вицепрезидентът си спомня за по-голямата конкуренция между мъжете и жените тогава. ЕК оценява развитието на равенството между мъжете и жените като охлюв.Илияна Йотова подчерта, че все още има какво да се направи за равенството между половете. В Европа има добри практики, по думите й. Говорим много по-свободно за различни неща, изтъкна вицепрезидентът.В 30-те години на прехода се намесвала политиката. Йотова си спомня как и 8 март е станал жертва на идеологията. За самият празник тя не иска да й продават два чорапогащника на цената на един или да й сервират бира в розова чаша, защото е 8 март.В обществото ни има преграда да се издигат жените на възлови постове, по думите й. Този стъклен таван го има, подчерта тя. Вицепрезидентът подчерта, че на двата тура на местния вот най-употребяваната дума е била \"Демокрация\". По думите й чувстваме дефицит на демокрация.Премахването на Желязната завеса даваше надежди за обединение, изтъкна Илияна Йотова. Не трябва да се зачерква действителността преди 1989 година, според нея. Дали го приемаме въпрос на лично усещане, по думите й. Тя се чуди кой е по-разочарован от прехода - мъжете или жените.Не приемаме такива тежки твърдения, че в България няма демокрация, в България има демокрация, категорична е Илияна Йотова. Според нея хората вече не приемат плакатната демокрация и искат качество.В последните години има регрес в защита за човешките права, притеснена е вицепрезидентът.Социологът Първан Симеонов посочи, че и мъжете, и жените са разочаровани от прехода. Най-голямата преса върху жените е, че трябва да се грижат повече и по-дълго за себе си, сочи проучване. Жената чувства пресата на времето, на задължението много повече от мъжа, заяви той. Жените искат да не се притесняват от остаряването. За жените времето тече по-бързо, каза Симеонов.", "date": "2019.11.26", "title": "Премахването на Желязната завеса даваше надежди за промяна, спомня си Йотова"}
{"url": "https://news.bg/world/13-frenski-voynitsi-zaginaha-pri-operatsiya-sreshtu-dzhihadistite-v-mali.html", "text": "13 войници от френските антитерористични сили \"Бархан\" загинаха в Мали при сблъсък на два хеликоптера по време на операция в северната част на страната, съобщава \"Франс прес\" по данни на френските власти.Инцидентът е станал снощи при сражение на френските воeннослужещи с джихадистки бойци, които през последните седмици са организирали серия от  в Северно Мали, посочват от Елисейския дворец.Припомняме, със своите 1 240 000 km² Мали е една от най-големите държави в Африка и е на 24-то място в света по площ. Страната няма излаз на море. Общата дължина на границите е 7 243 km. Столица на Мали е град Бамако.Мали се счита за наследница на Малийската империя, но до 1960 г. е била позната като Френски Судан. Според организацията Freedom House страната е сред най-демократичните в Африка и се предоставя голяма свобода на медиите.В африканската държава има български екип от четирима военни лекари.За първи път екип на ВМА се включва в Мисията на Европейския съюз за обучение на  през 2013 г.Българските военни медици участват в различни хуманитарни и мироопазващи мисии в чужбина повече от век, като винаги са получавали отлична оценка за представянето си.Припомняме,  замина за Мали на 11 март 2019 г..На 14 април 2018 г. бе  от военни медици в Мали.На 25 октомври замина  замина за Мали, съобщиха от Военномедицинска академия. Там нашите военни медици ще се грижат за личния състав на щаба на операцията, който е базиран в столицата Бамако.", "date": "2019.11.26", "title": "13 френски войници загинаха при операция срещу джихадистите в Мали"}
{"url": "https://news.bg/crime/zaporiraha-imushtestvoto-na-banevi.html", "text": "Съдът запорира имущество на фамилия Баневи като обезпечение на бъдещ иск на КПКОНПИ за 141 820 225,19 лв. във връзка с обвинения на Специализираната прокуратура.Съдът наложи запор на поименни акции и дружествени дялове от капитала на търговски дружества на Баневи, на движими вещи, иззети от Специализираната прокуратура (златни кюлчета и накити, часовници, монети и др.), на средства в банкови сметки, както и на моторна яхта.Припомняме, че Николай, Евгения и Мария Баневи са обвинени за участие в организирана престъпна група (ръководена от Николай Банев) създадена с цел данъчни престъпления, пране на пари и длъжностни присвоявания.За повдигнатите обвинения прокуратурата уведоми КПКОНПИ, която от своя страна предприе действия по обезпечаване на незаконно придобито имущество.Семейство Николай и Евгения Баневи попаднаха в г., след като бяха екстрадирани от Франция.На  на Николай Банев - съпругът на Евгения.На по здравословни причини. Майката на Николай Банев - Мария е с мярка за неотклонение \"парична гаранция\" от 10 000 лв.", "date": "2019.11.26", "title": "Запорираха имуществото на Баневи"}
{"url": "https://news.bg/regions/v-pernik-tarsyat-i-podpochveni-vodi-za-spravyane-s-vodniya-rezhim.html", "text": "Няколко варианта се обсъждат за бързо решаване на водната криза в Перник. Това обяви областният управител Ирена Соколова след среща в Министерството на регионалното развитие и благоустройството, съобщиха от МРРБ.Тя даде пример, че вариантите са свързани с използването на подземните води, които са акумулирани и транспортирани естествено в карстовия район. Те са част от водосбора на язовир Студена. Обмисля се и захранването на тези подпочвени води с допълнителни големи външни водоизточници.Според Соколова това може да стане много бързо. \"Допълнително е възможно да се добави и водно количество от Владайския канал\", обясни Соколова. На експертната среща присъстваха зам.-министърът на регионалното развитие и благоустройството Николай Нанков, областният управител на Перник Ирена Соколова, спелеолози, хидроексперти, строителни инженери, специалисти от ВиК-Перник и \"Софийска вода\".Подробният план за действие ще бъде предложен на областния управител и на кмета на Перник незабавно, тъй като вече са направени проучванията от спелеолози и хидроексперти в района на водосбора на язовир \"Студена\". Той ще бъде придружен с количествени и стойностни сметки за бързо стартиране на процедури по изпълнение.Екипи от Благоевград и София работят на терен и помагат при аварии по водопроводната мрежа в Перник.Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за От 18 ноември 2019 г. започна  в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният а около 60 000 души.Същият ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева каза пред bTV, че е необходима , тъй като не са взети мерки навреме за справяне с водната криза.", "date": "2019.11.26", "title": "В Перник търсят и подпочвени води за справяне с водния режим"}
{"url": "https://news.bg/regions/gazova-butilka-podpali-kashta-v-silistra.html", "text": "Газова бутилка подпали пожар в къща в Силистра, съобщи БНР, позовавайки се на полицията.Газовата бутилка била неизправна. Няма пострадали хора.Огънят засегнал покъщнината в една стая, но пристигналият на адреса противопожарен екип загасил пожара, преди да обхване цялата сграда.", "date": "2019.11.26", "title": "Газова бутилка подпали къща в Силистра"}
{"url": "https://news.bg/press/bolnichnite-ot-po-mesets-s-58-nagore-tovaryat-noi-i-biznesa-24-zheni-sa-ubiti-za-9-mesetsa.html", "text": "Болничните. \"24 часа\":Болничните от по месец с 58% нагоре - товарят НОИ и бизнесаДългите болнични между 15 и 30 календарни дни товарят най-много бюджета на НОИ и бизнеса.Това показва анализ на КНСБ.Точно при тях е най-големият ръст с 58,5% между 2014 и 2018 г., сочат данните за увеличаването на болничните листове. По темп на нарастване следват тези с продължителност между 8 и 14 календарни дни вкл. (19,7 на сто).\"Ясно е, че там е основната причина за увеличения брой изплатени дни във временна неработоспособност поради общо заболяване\", смятат синдикатите.Имунитет. \"Дума\":Българските власти искат имунитета на Елена Йончева като евродепутатБългарските власти са сезирали председателя на Европейския парламент Давид Сасоли с искане да бъде свален имунитетът на евродепутатката от групата на европейските социалисти и демократи Елена Йончева. Това съобщи самият Сасоли при откриването на пленарната сесия днес в Страсбург, цитиран от БНР.Целта е срещу Йончева да бъде образувано наказателно производство от страна на специализираната прокуратура. Искането е представено пред правната комисия на Европарламента, уточни Сасоли.Главният прокурор Сотир Цацаров е заявявал неколкократно, че ще иска свалянето на имунитета ѝ от ЕП. Самата Йончева заяви пред \"Хоризонт\", че е готова сама да се откаже от него:\"Аз съм съгласна да ми бъде свален имунитетът, нещо, което съм заявявала и преди. Но тук няма такава процедура за отказ от имунитет. Тук се гласува\".Визи. \"Сега\":МВнР: 11% са отказаните американски визи на българиОтказаните американски визи за българи е около 11%, а изискването, за да може страната ни да бъде включена в програмата за безвизови пътувания, е те да бъдат под 3%, съобщи зам.-външният министър Георг Георгиев, цитиран от БНР. Според него в последната година има понижение от почти 5% на отказите, но въпреки това България остава далеч от изискванията на САЩ за безвизово пътуване.\"Няма как да бъда убеден в това, че поставянето на толкова значим и важен въпрос като присъединяването на България към програмата за безвизови пътувания е нещо, което не следва да стои в разговора между двамата лидери Борисов и Тръмп. Не отричам, че топката е в Конгреса, но и България много стриктно и издържано се придържа към всички критерии за това да влезе в програмата\", каза Георгиев пред БНР. Под 1% са българите, нарушили миграционните разпоредби на САЩ.Насилие. \"Монитор\":24 жени са убити за 9 месецаОт началото на годината са извършени 70 убийства, 24 от които са на жени, съобщи старши инспектор Пенка Стоянова от \"Охранителна полиция\" на брифинг по повод Международния ден срещу насилието над жени. 182 пък са случаите на средни телесни повреди, като над 100 от тях са срещу представителките на женския пол.През годините се наблюдава постепенно увеличаване на случаите на подобно насилие, стана ясно от информацията, представена от заместник-директора на ГД \"Национална полиция\" старши комисар Благородна Макева. През 2016 г. те са били 28 000, за 2017 г. са над 29 000, а за 2018 г. са 31 166. От Министерството на вътрешните работи съобщиха, че издадените ограничителни заповеди от началото на годината до края на септември месец са над 2300.От министерството допълниха, че ще бъде изградена автоматизирана информационна система, в която ще постъпват всички сигнали за домашно насилие, изнасилвания и убийства.", "date": "2019.11.26", "title": "Болничните от по месец с 58% нагоре - товарят НОИ и бизнеса; 24 жени са убити за 9 месеца"}
{"url": "https://news.bg/world/blumbarg-ne-mozhem-da-si-pozvolim-preizbirane-na-tramp.html", "text": "Бившият кмет на Ню Йорк и настоящ кандидат на демократите за президент на САЩ Майкъл Блумбърг заяви в понеделник, че е решил да влезеот опасения, че другите кандидати ще загубят от настоящия държавен глава Доналд Тръмп.\"Мисля, че има по-голям риск да бъде преизбран Доналд Тръмп, отколкото преди, и в крайна сметка се погледнах в огледалото и казах:\" Ние просто не можем да допуснем това\", каза Блумбърг пред репортери в Норфолк, Вирджиния, в първото предизборно събитие от кампанията си.Блумбърг също защити решението си да финансира кампанията си, без да търси външни донори, въпреки критиките от страна на други демократи, че бизнесменът-милиардер се опитва да \"купи\" президентството. Той вече е похарчил рекордни суми за реклами в ключови щати.\"Имах късмета да създам успешна компания , докато работех по приемането на по-строги закони за контрол на оръжията, борбата с климатичните промени и помагането на демократите да бъдат избрани, каза той.Освен това той каза, че ще работи за повишаване на данъците на \"заможни хора като мен\".Победителят на демократическите първични избори ще бъде утвърден през лятото на 2020 г. Той ще предизвика Тръмп, който възнамерява да се кандидатира за втори мандат. Изборите са на 3 ноември 2020 година. ", "date": "2019.11.26", "title": "Блумбърг: Не можем да си позволим преизбиране на Тръмп "}
{"url": "https://news.bg/weather/polovinata-strana-v-oranzhevo-i-zhalto-zaradi-valezhi.html", "text": "В половината страна днес са обявени оранжев и жълт кодове заради очаквани интензивни валежи от дъжд.Това съобщават от НИМХ.Оранжев код е обявен за Бургас. Количествата валежи за денонощието ще достигнат 35-65 л/кв.м., очакват се пориви на вятъра до 20 м/сек и вълнение на морето - 3-4 бала.Жълт код е обявен за областите Варна, Кърджали, Пазарджик, Пловдив, Сливен, Смолян, Стара Загора, Хасково и Ямбол.След обяд от югозапад валежите ще спират.Очаква се максимални температури между 4 и 13 градуса.Атмосферното налягане е по-ниско от средното за месеца и слабо ще се повиши.", "date": "2019.11.26", "title": "Половината страна в оранжево и жълто заради валежи "}
{"url": "https://news.bg/world/poredna-nosht-na-sblasatsi-v-livan.html", "text": "Поредна нощ на размирици в Ливан, предаде \"Ройтерс\".До сблъсъци се стигна между привърженици на радикалното движение \"Хизбула\" и привържениците на лидера на премиера Саад ал Харири.Съобщава се за размяна на огън в столицата Бейрут и други градове.Няма съобщения за пострадали.Ливан е като потъващ кораб, ако не се предприемат действия, коментира председателят на парламента Набих Бери.Ливанската радикална ислямистка групировка \"Хизбула\" САЩ в намеса в сформирането на ново ливанско правителство, като това е най-категоричното обвинение досега за намеса на САЩ в политическата и икономическата криза в Ливан.Ливан се бори с най-тежката икономическа криза след гражданската война в периода между 1975 и 1990 година.Борейки се с голям държавен дълг и икономическа стагнация, Ливан затъна в големи политически проблеми, след като преди месец избухнаха протести срещу управляващия елит, което накара премиера Саад  на 29 октомври.", "date": "2019.11.26", "title": "Поредна нощ на сблъсъци в Ливан "}
{"url": "https://news.bg/world/poveche-ot-40-godini-zatvor-za-sveshtenitsi-pedofili-v-arzhentina.html", "text": "Двама католически свещеници бяха осъдени на повече от 40 години затвор, а бивш градинар отива зад решетките за 18 години в Аржентина. Присъдите саза педофилия.Установено е, че те са насилвали глухи деца от вече закрито църковно училище в Мендоса.  Един от подсъдимите, преподобният Никола Бруно Коради Солиман, е италиански свещеник. Той е директор на Института Проволо в Мендоса. Ръководел го е, въпреки предишни обвинения за сексуално насилие в заведенията на организацията във Верона, Италия и в Ла Плата, Аржентина.83-годишният Коради беше осъден на 42 години затвор, а друг свещеник, преподобният Хорацио Уго Корбачо Блан, 59-годишен от Аржентина, беше осъден на 45 години затвор. Бившият градинар в училището, Армандо Рамон Гомес Браво, на 49 години, от Аржентина, получи присъда от 18 години.Тримата обвиняеми бяха под домашен арест, откакто обвиненията бяха повдигнати преди три години.  Корбачо беше единственият от тримата, които дадоха показания. Той отрече обвиненията.Адвокатът за тримата отказа коментар в понеделник.Девет от 10-те жертви присъстваха на процеса в понеделник. В показанията си жертвите заявиха, че са били нападнати, по времето, когато са били ученици. Насилията са били извършвани между 2005 до 2016 година.Адвокатът на жертвите сподели, че е доволен от присъдите.Църквата и в този случай бе обвинена, че възпрепятства разследването.В изявление в понеделник службата на Архиепископията в Мендоса обеща да работи за предотвратяване на злоупотреби с уязвимите и да насърчава прозрачността.Припомня, че около делото се вдигна шум, защото се е състояло в родината на папа Франциск и защото е поредният мрачен епизод от разтърсилия Църквата световен скандал с насилия над деца, извършвани в продължение на десетилетия и укривани от ръководни лица.От Светия Отец бе поискано да даде изявление по случая.Припомняме, че през март, Кардинал Джордж . Това постанови съдът в Мелбърн, Австралия.77-годишният Пел е най-високопоставеният католически служител, който бе обвинен в сексуално насилие. Той отрече всички твърдения.", "date": "2019.11.26", "title": "Повече от 40 години затвор за свещеници педофили в Аржентина "}
{"url": "https://news.bg/regions/silno-zemetresenie-v-albaniya-useteno-u-nas.html", "text": "Силно земетресение бе усетено у нас около 5 часа сутринта.Потребители в социалните мрежи съобщават за продължителен трус по високите етажи на сградите.Няма данни за пострадали и сериозни материални щети на този етап.Според данни на НИГГГ на БАН, у нас магнитудът е бил 2, 6 по Рихтер. Съобщава се и за втори трус, минути по-късно, с магнитуд 2, 5 по Рихтер, на дълбочина 17 км.Според данни на Европейския сеизмологичен институт, мощен трус е бил регистриран тази нощ  в Адриатическо море.Усетен е в редица държави - Северна Македония, Албания, Босна и Херцеговина, Черна гора и Косово.Има съобщения и от Италия. Според източниците, магнитудът е бил от над 6 по Рихтер в Албания.Епицентърът е бил на около 20 км западно от столицата Тирана.Вероятно е довел до щети.В други държави се съобщава ", "date": "2019.11.26", "title": "Силно земетресение в Албания усетено у нас "}
{"url": "https://news.bg/world/putin-i-zelenski-obsadiha-gaza-i-intsidenta-v-kerchenskiya-protok.html", "text": " Проблемите с доставките на газа и развитието по инцидента в Керчеснкия проток.Това бяха основните теми, които обсъдиха тази нощ руският президент Владимир Путин и украинският президент Володимир Зеленски.Двамата проведоха телефонен разговор по инициатива на Киев. Припомняме, че ъм украинската страна на три кораба, задържани в района на Керченския проток.Зеленски е подчертал колко важно е да се върнат не само корабите, но и цялото им въоръжение.Претенциите на Украйна към Русия по газовия въпрос ги смятат в Кремъл за абсурдни и неприемливи. Това  на 19 ноември прессекретарят на руския президент Дмитрий Песков. Беше договорено да продължат контактите на различни нива, се казва в официалното съобщение.Припомня се, че на 9 декември предстои среща на Нормандския формат.", "date": "2019.11.26", "title": "Путин и Зеленски обсъдиха газа и инцидента в Керченския проток "}
{"url": "https://news.bg/world/moris-robinsan-prizna-vina-za-kamiona-ubiets-v-eseks.html", "text": "25-годишният ирландец Морис (Мо) Робинсън, шофирал камиона-убиец в Есекс, се призна за виновен, съобщиха световните информационни агенции.Това стана чрез видеовръзка със съда в Лондон.Той е обвинен в непредумишлено убийство и трафик на хора.Следващото заседание на съда е насрочено за 13 декември.Припомняме, че телата на  бяха намерени в ремарке на камион в Есекс, Англия на 23 октомври.Установено бе, че всички те са виетнамци.По случая бяха арестувани десетки - и в Англия, и във Виетнам.В трагедията бе намесена и страната ни заради регистрацията на камиона.Подобни камиони бяха открити и в други европейски държави.", "date": "2019.11.26", "title": "Морис Робинсън призна вина за камиона-убиец в Есекс "}
{"url": "https://news.bg/disasters/zhertvi-i-razrusheni-sgradi-sled-6-4-po-rihter-v-albaniya.html", "text": "Десетки сгради в Албания са били разрушени след регистрирания тази нощ мощен трус с магнитуд над 6 по Рихтер в страната. Има кадри от паднала сграда в пристанищния град Дуръс. По-рано стана ясно, че  Най-малко 18 души са загинали след земетресение с магнитуд 6,4 удара, посочва министерството на отбраната. Земетресението разруши сградите и остави хората в капан под развалините. Един мъж е загинал, след като скача от прозорец в паника.Земетресението удари 34 км северозападно от столицата Тирана в ранните часове във вторник. Часове по-късно отделно земетресение удари град Мостар в Босна. Няма съобщения за жертви.Албанският премиер Еди Рама заяви, че спасителите ще \"продължат да търсят търпеливо до края. Имаме жертви. Работим, за да направим всичко възможно в засегнатите райони\", написа той в \"Туитър\".Припомняме, че трусове с различен магнитуд бяха усетени в десетки държави в региона - Гърция, Северна Македония, Босна и Херцеговина, Косово и Италия. Регистрирани са трусове с магнитуд над 3 по Рихтер, които продължават и в момента.Войници, полиция и спасители претърсват развалините на сградите, където все още се смята, че хората са в капан. Досега около 42 оцелели са били извлечени от руините, според официални лица.По-голямата част от загиналите са в крайбрежния град Дуръс и в град Туман, на 40 км северозападно от Тирана и в близост до епицентъра, според министерството на отбраната. Повече от 600 души са хоспитализирани, съобщават албанските държавни медии.Мъж в Дуръс заяви пред местния новинарски канал News24, че дъщеря и племенницата му са сред хората, хванати в капан в срутена жилищна сграда. \"Разговарях с дъщеря и племенницата си по телефона. Казаха, че са добре и чакат спасението. Не можех да говоря с жена ми. Има и други семейства, но не можех да говоря с тях.\"Двама от загиналите в Дуръс са братя от Косово, работещи в града, потвърди косовският министър на външните работи в социалните медии.Европейската комисия заяви, че разполага със спасителни екипи от Италия, Гърция и Румъния, които да помогнат. \"Ние стоим до Албания в този труден момент след земетресенията. Мобилизирахме незабавна подкрепа, за да помогнем на местните власти\", написа Комисията в \"Туитър\".Спасителни екипи са изпратени от Косово и Черна гора. Регистрирани са редица афтършокове, включително един с магнитуд 5,3, съобщи Европейско-средиземноморският сеизмологичен център.Балканите са в зона, предразположена към сеизмична активност. Земетресението от вторник е описано от властите като най-силното, от десетилетия в Албания. През 1979 г. земетресение с магнитуд 6,9 удари Албания, причинявайки смъртта на 136 души и повече от 1000 бяха ранени.За кратко сайтът на Европейския сеизмологичен институт бе недостъпен.В България също бе усетено земетресението, като единствено бе съобщено за паника сред населението. Според данните, у нас е имало поне два труса с магнитуд над 2 по Рихтер.Читатели от много български градове споделят в социалните мрежи, че са усетили трусовете.", "date": "2019.11.26", "title": "Жертви и разрушения след 6, 4 по Рихтер в Албания"}
{"url": "https://news.bg/society/mvnr-nyama-danni-za-postradali-balgari-pri-zemetresenieto-v-albaniya-1.html", "text": "Към този момент няма данни за пострадали българи при земетресението в Албания с магнитуд 6,4 по скалата на Рихтер, регистрирано малко преди 4 ч. тази сутрин, съобщава външно министерство.Епицентърът на труса е на 34 километра западно от столицата Тирана, под повърхността на Адриатическо море. Има разрушени сгради, засега няма информация за пострадали хора.По данни на българското посолство в Тирана електричеството и интернет връзката е прекъсната на много места в страната. В мисията ни е сформиран кризисен щаб и екипът е в готовност за оказване на съдействие.Не са постъпили данни за пострадали български граждани или за загубена връзка с наши сънародници в Албания. В страната е създадена консулска група за взаимопомощ и информация, към която също не са постъпили данни за пострадали граждани на други държави.При необходимост българските граждани могат да се свържат с посолството ни в Тирана на телефони +355 4 22 33 155 и +355 4 22 32 906.Малко по-късно от външно министерство съобщиха, че служителите на българското посолство в Тирана прозвъняват българите в Албания след силното земетресение. Няма пострадали и сред служителите на посолството ни и техните семейства. Сградата на мисията ни е напукана вследствие на труса.В Дуръс и околностите, където са най-големи пораженията, няма ток и телефонна връзка. В Тирана електричеството е възстановено. Към момента няма достоверни данни за жертви и пострадали сред местното население.", "date": "2019.11.26", "title": "МВнР: Няма данни за пострадали българи при земетресението в Албания"}
{"url": "https://news.bg/world/kitay-prizova-sasht-da-ne-se-mesi-vav-vatreshnite-dela-na-honkong.html", "text": "Китайското външно министерство извика американския посланик Тери Бранстанд, в знак на протест срещу приемането на американския конгрес на Хонконгския закон за правата на човека и демокрацията, заявявайки, че това е намеса във вътрешен китайски въпрос, предаде \"Ройтерс\". Министерството заяви в съобщение, публикувано на уебсайта си, заместник-министърът на външните работи Джън Зегуанг притисна Съединените щати \"да поправят грешките си и да спрат да се намесват в делата на Хонконг и да се намесват във вътрешните работи на Китай\".Антиправителствените демонстранти протестират по улиците на Хонконг в продължение на шест месеца на фона на нарастващото насилие и опасенията, че Китай ще увеличи реакцията си, за да спре гражданското неподчинение.Протестиращите са ядосани на това, което смятат за китайска намеса в свободите, обещани на Хонконг, които Великобритания върна на Китай през 1997 г.Камарата на представителите на САЩ изпрати два законопроекта, свързани с Хонконг, в Белия дом, след като почти единодушно гласува в тяхна подкрепа.Очаква се президентът на САЩ Доналд Тръмп да подпише законопроектите, въпреки деликатните търговски преговори с Пекин.Джън заяви, че приемането на Закона за правата на човека и демокрацията е форма на насърчаване на насилието и представлява сериозно нарушение на международното право и основните норми на международните отношения.\"Китай изразява своето силно негодувание и решително противопоставяне\", каза той.Говорителят на американското посолство заяви, че Бранстанд е казал на Джън, че Съединените щати наблюдават събитията в Хонконг \"с голяма загриженост\".", "date": "2019.11.26", "title": "Китай призова САЩ да не се меси във вътрешните дела на Хонконг"}
{"url": "https://news.bg/crime/elektrovazplamenitel-za-neupravlyavaema-raketa-predizvikal-vzriva-v-arsenal.html", "text": "Електровъзпламенител за неуправляваема ракета е предизвикал взривът в оръжейния завод \"Арсенал\" в Казанлък, при който информира Нова телевизия.Пострадалите са на 33, 34 и 44 години.Веднага след инцидента а районният прокурор на Казанлък Таня Димитрова съобщи, че трудовата злополука е възникнала в завод №3, цех 130, който е предназначен за обработка на пиротехнически изделия - възпламенило се е изделие, съдържащо 16 грама барут.Това е предизвикало изгарянията по ръцете и лицата на трите пострадали жени.Разследването по случая продължава. Няма опасност за живота на трите жени.", "date": "2019.11.26", "title": "Електровъзпламенител за неуправляваема ракета предизвикал взрива в \"Арсенал\""}
{"url": "https://news.bg/crime/kat-debne-i-za-visoka-skorost.html", "text": "\"Пътна полиция\" ще следи за превишена скорост. Това съобщиха на брифинг от полицията. \"Освен технически изправни, водачите трябва да бъдат отговорни при шофиране и да ограничат скоростта\", заяви Мария Ботева от \"Пътна полиция\".През първите 10 месеца на годината в 5607 произшествия са загинали 517 души, а 7103 са ранените.В сравнение със същия период на 2018 г. броят на загиналите е със 17 повече.\"Скоростта е един сериозен бич за нас\", подчерта Ботева. По думите й българите нарушават най-често ограниченията за скоростта в населени места и след това в извън населени райони. ", "date": "2019.11.26", "title": "КАТ дебне и за висока скорост"}
{"url": "https://news.bg/politics/solomon-pasi-klyuchovata-duma-pri-sreshtata-borisov-tramp-e-sigurnost.html", "text": "Отношенията между България и САЩ нито започват днес, нито свършват утре, но вчерашната визита беше сериозен жалон в маркирането на следващите 30 години. Това заяви пред bTV Соломон Паси по повод Запитан дали именно в рамките на следващите 30 години ще се случи отпадането на визите, Паси посочи, че според него не това е най-важният въпрос в българо-американските отношения и подчерта, че в случая подценяваме собствените си усилия. Той напомни, че през 2003 г. именно той е бил първият външен министър, който е поставил този въпрос пред тогавашния държавен секретар на САЩ.Още повече български мозъци ще могат да отидат свободно в САЩ - това е добре за тях, но е двузначно за нас като държава, обобщи Паси.Относно броя на отказаните визи, които по данни на бившия външен министър са около 10%, той поясни, че в случая не трябва да се работи в проценти, а в абсолютни стойности.Ако трябва да извлечем една ключова дума, под чийто надслов минават и срещата, и отношенията със САЩ, тя е сигурност, отбрана, защита. Така отговори Паси на въпрос дали покупката на изтребителите Ф-16 и енергийните проекти да били основната движеща сила за срещата Борисов - Тръмп.Той заяви, че прочел между редовете, че по отношение на АЕЦ \"Белене\" има разногласия между двете страни, а възможността за проект \"Белене\" и с американско участие бившият ни външен министър коментира така: \"Те (САЩ - бел. ред.) не са инвеститори, а продавачи на оборудване в този проект. Всеки продавач би се зарадвал да си продаде стоката\".Паси определи като добра стъпка към създаването на военноморска база у нас идеята за изграждане на координационен център за натовски кораби във Варна. Той изтъкна и че нещо, смятано за екзотично, е било прието от премиера Борисов, а именно искането на Атлантическия клуб Тръмп да бъде поканен на голф игрище на Перелик край Смолян. Виждаме, че на Тръмп е връчена почетната членска карта за асоциацията, което е прекрасна стъпка към реализирането на идеята, посочи Паси.Дали една идея е екзотична или не зависи от мащаба на въображението, заяви още той по повод друго искане - американският президент да изпрати български военен или учен със следващия полет към Луната.Запитан дали може да очакваме американски инвестиции в България, Паси бе категоричен, че те не стават със срещи, а с условия. По негови думи инвеститорите искат да видят стабилност и предсказуемост на поведението, а сегашните две американски инвестиции, свързани с енергийните проекти, били \"леко изтормозени\".Според Паси среща между Борисов и Тръмп в София е малко вероятна. Причината е, че нямало причина те да се виждат отново в следващите 6 месеца, след като всичко вече било изговорено. След този период пък Тръмп щял да е в пика на президентската си кампания и нямало да му е до посещения в чужбина според бившия външен министър. Така че е малко вероятно, но дано, заключи той.Припомняме, вчера премиерът Бойко Борисов  с ръководствата на Международния републикански институт (IRI) и Националния демократичен институт (NDI). Преди срещата българската делегация поднесе венец на Мемориала на Незнайния воин в . продължи над 2 часа, като основните теми, които двамата обсъдиха, бяха визовият режим за българите, сделката за Ф-16, възможностите за инвестиции и бъдеща визита на американския президент у нас.", "date": "2019.11.26", "title": "Соломон Паси: Ключовата дума при срещата Борисов - Тръмп е \"сигурност\""}
{"url": "https://news.bg/health/decho-dechev-vsichki-iskat-poveche-pari.html", "text": "\"Всички искат повече\". За това призна директорът на Националната здравноосигурителна каса (НЗОК) д-р Дечо Дечев пред Нова телевизия във връзка с въпроса къде изтичат парите за здраве.Той отчете, че ако се прегледа бюджетът на НЗОК за догодина половината средства за болнична помощ и за първичната извънболнична медицинска помощ отиват 19 млн. лв. Около 130 млн. лв. отиват за достъп до нови лекарства и до повишаване на нивата на реимбурсиране.По думите на Дечев заплатите на здравните специалисти зависят от клиничните пътеки. Те няма от какво да зависят друго, такъв е моделът, подчерта шефът на Касата.На въпрос каква сума е необходима от бюджета, за да няма проблеми и всички да бъдат доволни, д-р Дечо Дечев заяви, че ако съществуващите средства се разпределят на по-малък брой изпълнители на медицинска помощ, пациентът ще усети по-добра грижа и качество отколкото досега.По думите на шефа на НЗОК проблемът с интересите на болните и болниците се случва, защото в продължение на години, проблемите, които трябваше да бъдат решени, са замитани и прехвърляни.Идва момент, в който напрежението нараства и се изразява главно в това, че лекарите, които предоставят медицински услугите не са доволни, а потребителят на услугата има проблем с качеството, обясни Дечев.Той посочи, че призивите лекарите и пациентите да се обичат са популистки послания.Във връзка със  и замесените болници, Дечев  запита с какво решението за построяването на нова педиатрична болница ще промени настоящия казус. Според него най-опасното е, ако не си извлечем правилните изводи. Не трябва да се гледа случаят от неговата медицинска част, а какво ще допринесе, ако инвестираме 100 млн. лв. в нова сграда, запита шефът на НЗОК.Той отчете, че Педиатрията не отговаря по определен критерии, защото има пробиви и не може да бъде окомплектована с кадри. Д-р Дечев недоумява защо Педиатрията е първото място и най-високото ниво, където отиват родителите с детенцето си и ги изращат на друго място.Той призна, че е нарушена връзката между болничната и извънболничната помощ. Шефът на НЗОК изрази притеснение да не се отиде в популистка посока и лечебни заведения, които нямат вина, да получат такава.По отношение на  д-р Дечев изтъкна, че експертният потенциал на хората в НЗОК не е достатъчен да преценят на кой пациент са поставени ненужни стентове. Има едно залитане в поставянето на такива стентове, но нашето мнение от Касата е, че има голяма дозина истина в това, което беше изнесено по медиите, призна Дечо Дечев. По думите му за такива неща като поставянето на стентове или правене на определена интервенция, хората трябва да се допитат до второ или трето мнение.", "date": "2019.11.26", "title": "Дечо Дечев: Всички искат повече пари"}
{"url": "https://news.bg/int-politics/ukrayna-plashi-rusiya-shte-nasochva-tranzitniya-y-gaz-kam-svoi-hranilishta.html", "text": "Украйна ще насочва транзитния газ от Русия към своите подземни хранилища, ако не бъде постигнат договор за пренос на суровината. Това написа във \" изпълнителният директор на \"Нафтогаз\" Юрий Витренко, цитиран от РИА Новости.По негови думи, в случай че няма споразумение, газът ще се разглежда като принадлежащ на неопределен собственик и ще остане в украинските хранилища, докато не бъде оформена необходимата документация.По-рано ръководителят на \"Нафтогаз\" Андрей Коболев заяви, че транзитът на руски газ, ако той продължи догодина, без да бъде подписан договор за транзит според условията на Киев, ще се смята за контрабанден.Вчера стана ясно, че компаниятана предложението за удължаване на действащото споразумение за транзит с една година или подписване на ново за същия период - с условие за отказ от взаимните искове в съда. Витренко подчерта, че договорът трябва да е съгласно украинското законодателство и европейските правила.Преди това \"Газпром\" предложи на \"Нафтогаз\" да удължи съществуващия договор или да сключи нов за период от една година.Сегашният договор за транзит на руски газ изтича на 31 декември тази година. Двете страни обаче все още не са се споразумели за условията на новия договор.", "date": "2019.11.26", "title": "Украйна плаши Русия - ще насочва транзитния й газ към свои хранилища"}
{"url": "https://news.bg/world/gaf-us-televiziya-predstavi-borisov-za-premier-na-belgiya.html", "text": "Гаф в американска телевизия по време на срещата на Бойко Борисов с президента на САЩ Доналд Тръмп.Американският телевизионен канал FOX 10 Phoenix сбърка и в началото представи Борисов като премиер на Белгия.Сред обсъжданите теми между българския премиер Бойко Борисов и американския президент Доналд Тръмп бяха отпадането на Припомняме, че Борисов вчера  с ръководствата на Международния републикански институт (IRI) и Националния демократичен институт (NDI). Това се случи по време на официалното му посещение в Съединените щати.Преди срещата българската делегация поднесе венец на Мемориала на Незнайния воин в .", "date": "2019.11.26", "title": "Гаф - US телевизия представи Борисов за премиер на Белгия"}
{"url": "https://news.bg/bulgaria/bdzh-sledi-za-intsidenti-v-80-riskovi-vlaka.html", "text": "Около 80 са рисковите влакове у нас. Това стана ясно от думите на председателя на Съвета на директорите на \"Холдинг БДЖ\" Григори Григоров пред bTV по повод инцидента, при който в нощния влак Пловдив-Варна от 19-годишен младеж.По негови думи това е вторият подобен случай за тази година, при положение че БДЖ превозва над 21 милиона души годишно.Григоров заяви, че държавната железница е в ежедневна координация с жандармерията и полицията относно наблюдението на въпросните рискове влакове. Освен това се прави подготовка на персонала за справяне с кризисни ситуации.\"Тези влакове се наблюдават при тръгване и по време на движение. Това са обикновено нощни влакове, такива, които минават през рискови райони, където са възможни атаки с камъни, както и влакове, които са в граничните райони, където са възможни контрабандни действия\", обясни той.Григоров посъветва пътниците, които се чувстват несигурни, да се обръщат към началника на влака или към най-близкия кондуктор.Относно внесените до НС искания от инициативен комитет от служители на БДЖ, които се опасяват, че се подготвят нови съкращения на влакове и персонал, Григоров поясни, че железницата няма подобни намерения, а напротив.Той изтъкна, че от 15 декември влиза в сила нов график на движение на влаковете, при който броят им е увеличен спрямо миналата година. С около 300 000 ще нараства и броят на изминатите километри. По думи на Григоров това е направено, за да се предоставят по-добри условия.Той все пак потвърди, че ще има съкращения на \"неефективни процеси\".", "date": "2019.11.26", "title": "БДЖ следи за инциденти в 80 рискови влака"}
{"url": "https://news.bg/world/tramp-mozhe-da-posetya-balgariya-imame-strahoten-premier-na-kogoto-prodadohme-f-35.html", "text": "Мога да я посетя, мога да дойда. Това е държава, с която имаме много общи неща.Така отговори президентът на САЩ Доналд Тръмп на журналистически въпрос дали ще посети България по време на срещата си с премиера Бойко Борисов в Белия дом.Имаме министър-председател, когото много харесваме, така че може да се случи, обяви Тръмп.Американският президент сбърка по време на краткото слово пред журналистите по време на срещата с Борисов. Той отбеляза, че България е закупила изтребители Ф-35, а не Ф-16.Мисля, че ще имаме много продуктивни срещи. Те поръчаха няколко Ф-35 и някои други неща. Те купуват много военна техника от САЩ - най-доброто снаряжение в света, каза Тръмп.Борисов се похвали, че страната ни отделя 3.1% от БВП за отбрана, което означава, че България покрива изискванията за отделяните средства за отбрана в рамките на НАТО.Това е много интересно. Трябва да помислим за това, нали? Това е много добре. Трябва да го кажете на Германия. Разбрахте ли, отговори Тръмп.Американският лидер отбеляза, че САЩ имат много силни отношения с България.\"Имаме страхотно приятелство. Те са страхотен народ. Ние имаме много хора от България в тази държава, живеят в тази държава. Те са граждани на САЩ. Ще разговаряме за визовата програма по молба на вашия премиер. Но те са страхотен народ\", каза още Тръмп.През повечето време, в присъствието на Борисов, Тръмп говори по вътрешнополитически теми. Припомняме, премиерът Бойко Борисов  с ръководствата на Международния републикански институт (IRI) и Националния демократичен институт (NDI). Преди срещата българската делегация поднесе венец на Мемориала на Незнайния воин в . продължи над 2 часа, като основните теми, които двамата обсъдиха, бяха визовият режим за българите, сделката за Ф-16, възможностите за инвестиции и бъдеща визита на американския президент у нас.", "date": "2019.11.26", "title": "Тръмп: Може да посетя България, имаме страхотен премиер, на когото продадохме Ф-35"}
{"url": "https://news.bg/tourism/turisticheskiyat-bransh-smyata-za-absurdna-ideyata-za-regulatsiya-na-onlayn-rezervatsiite.html", "text": "В момента голяма част от хотелиерския бизнес е на тъмно. На морето приходите от събрания туристически данък е плачевен. Това заяви Димитър Попов от Асоциацията на българските туроператори по повод предложението  и те да се приравнят като хотели и къщи за гости.От своя страна Румен Драганов от Института за анализ и оценка на туризма подчерта, че това е тема, която отдавна е на дневен ред не само в България, но и в Европа. Проблемът със споделените пътувания по принцип и тези платформи за споделени пътувания разбуни духовете в цяла Европа - и във Франция, и в Германия, и във Великобритания, не само по отношение на хотелските услуги, но и по отношение на транспортните услуги, изтъкна той.Според него атаката е срещу неплащането на данъци, от което се оплакват много от кметовете. Като пример Драганов посочи София. По негови думи за 2018 г. Столичната община е планирала 3 100 000 лв. приходи от туристически данък, но е събрала едва 2 400 000 лв.Попов подкрепи думите му, заявявайки, че в момента има \"статистическо затъмнение\" относно легловата база у нас. Той посочи, че по данни на Националния статистически институт в цялата страна тя е 330 000 легла, докато според него те всъщност са близо 3 милиона.\"Как ще категоризираш 3 милиона легла в България? Абсурд\", обобщи предложението той.Попов е на мнение, че в общините в Северозападна България и в планинските райони къщите за гости трябва да бъдат освободени от всякакъв данък, за да могат изобщо да съществуват.Категоризацията е изключително тромава и несвойствена за Министерството на туризма дейност, съгласи се и Драганов. Според него, ако се преминава към такава, трябва да се избере абсолютно облекчен режим.", "date": "2019.11.26", "title": "Туристическият бранш смята за абсурдна идеята за регулация на онлайн резервациите "}
{"url": "https://news.bg/regions/20-godishen-mazh-e-otkrit-na-elektricheski-stalb-kray-selo-balgarin.html", "text": "Труп на млад мъж е открит на стълб за високо напрежение на 25 ноември по пътя за харманлийското село Българин, съобщиха от МВР.Тялото е било в близост до паркинг \"Кемал парк\". Изпратените полицейски екипи са свалили тялото. Починалият е 20-годишен младеж от село Поляново.Сигналът е подаден около 21 часа от шофьори, видели образувалата се волтова дъга и последвалото късо съединение.Назначена е аутопсия по заведеното досъдебно производство.", "date": "2019.11.26", "title": "20-годишен мъж е открит на електрически стълб край село Българин"}
{"url": "https://news.bg/disasters/silno-zemetresenie-razlyulya-bosna-i-hertsegovina.html", "text": "Земетресение от 5.4 по Рихтер разлюля Босна и Херцеговина.По данни на Европейския сеизмологичен институт трусът е бил регистриран в 10.19 часа местно време на 77 км южно от столицата Сараево и на 62 северно от Дубровник.Епицентърът на земетресението е бил на дълбочина 10 км.До момента няма информация за жертви и разрушения.Припомняме, снощи По последна информация най-малко шестима души са загинали, а ранените са поне 325. Нанесени са и сериозни материални щети.", "date": "2019.11.26", "title": "Силно земетресение разлюля Босна и Херцеговина"}
{"url": "https://news.bg/tourism/germantsite-i-rusnatsite-se-otdrapnali-ot-pochivka-v-balgariya-prez-sezon-2019.html", "text": "Спад на туризма за сезон 2019 г. Това е последната дума за изминалия сезон според данните на НСИ и пътникопотока на летищата Бургас, Варна и София.Байко Байков, член на Управителния съвет на Асоциация на българските туроператори и туристическите агенти изнесе основните данни на пресконференция днес.Спадът на туристите е от 2% или този сезон са реализирани с 300 000 нощувки по-малко.Тези 2% са интегрирани от целокупния туризъм, бизнес, спа и културния туризъм.Спадът на туристи това лято в България се дължи на пътуванията на туристи от ЕС, от там са регистрирани половин милион нощувки по-малко.Най-много са намалели туристите от Германия - с близо 800 000 и от Русия със 170 000.Скандинавците също са намалели с 230 000. Но за сметка на това от Румъния са дошли с 500 000 повече туристи да почиват у нас, а от Украйна - с 280 000. Британците също са се увеличили.Италианци, испанци и гърци не почиват у нас, сочат още данните.Данните от летище Бургас показват, че е отбелязан спад от близо 14% на самолети и 12% на пътници. Като германците са се отдръпнали най-много от бг туризма, 40% спад на пътници от Германия.На летище Варна - спад от 16% на самолетите и 12% на обработените пътници.На летище София ръст от 1.5% на пътниците, в т.ч. и българските. На фона на ръста на пътуванията на българите извън България, означава, че на летище София са обработени по-малко чужденци в сравнение с 2018 г.Впечатление прави, че в активните месеци София е с ръст от 3% на реализираните нощувки на чуждестранни туристи, а Пловдив - с 10%. Велико Търново - е с 6% ръст.Този спад не вещае нищо добро за следващия сезон, категоричен е Байко Байков.Колегата му Димитър Попов анализира какво търсят туристите - категорично Слънчев бряг не може да привлече друг туризъм, освен алкохолен, а масово се почива само за седмица.Извод е също, че и София ще се превърне в парти дестинация, тъй като уикендите и лятото чужденците са идвали да посещават баровете.", "date": "2019.11.26", "title": "Германците и руснаците се отдръпнали от почивка в България през сезон 2019 "}
{"url": "https://news.bg/politics/rumen-radev-podpisa-ukaza-za-ivan-geshev.html", "text": "Подписах указ за назначаване на Иван Гешев за главен прокурор. Това обяви президентът Румен Радев по време на специално изявление пред медиите.Президентът припомни, че е върнал указа за назначаването на Иван Гешев за главен прокурор заради процедурата.Изборът на обвинител номер едно трябва да създава доверие, а не съмнения, посочи още държавният глава и констатира, че повторното гласуване не върнало доверието на обществото.За Радев обществото е чувствително към процедурата за избор на главен прокурор. Той постави въпроса за отчетността на главния прокурор, която приключвала с неговия избор.България ще просперира, когато започне да спазва законите, категоричен бе Румен Радев.Българите очакват развръзка за корупцията по високите етажи на властта, подчерта държавният глава. Хората искали възмездие за КТБ, за апартамент гейт, за мобилните инсенератори. Президентът обяви и че започва широк обществен дебат за промени в Конституцията за отчетността на главния прокурор. От реформите в съдебната система зависел просперитета на нацията, по мнението му.Върховенството на закона е гаранция за демокрацията, аргументира подписа си Радев и изтъкна, че няма да допусне президентът да гази закона, както и че нямало да се поддаде на тези призиви. Именно затова днес подписал указа за назначаването на Гешев за главен прокурор.А за разговорите, които инициира обясни: \"Въпросът е в цялостния модел на българската прокуратура и в нейното устройство и функции, в мястото в съдебната система и връзката с други институции.\"Темата била трудна или както я определи - \"непокътната от 30 години\". Нейната обществена значимост е особено актуална днес, категоричен бе държавният глава. Той ще покани за разговор научната общност, политици, експерти. От ефективността на реформите в съдебната система зависи дали ще постигнем справедливост и пречупване на корупцията, изтъкна президентът Румен Радев.Бъдещето ни като нация зависи от нашата зрялост и общи усилия, подчерта той. България ще стане нормална европейска държава, когато се засили гражданското участие и контрол върху управлението на институциите, смята президентът.За делото КТБ, по което прокурор е именно Иван Гешев, Радев иска не селективно посочване на виновни, а всички, които са довели до фалита на банката. От това зависи дали главният прокурор ще сбъдне очакванията на българите за законност и справедливост, категоричен бе държавният глава.Припомняме, на 24 октомври 2019 г. се състоя изслушването на кандидата за главен прокурор, Висшият съдебен съвет  с резултат 20 \"за\" и четири \"против\". На 7 ноември президентът  решението за избор на Иван Гешев за главен прокурор. Това отново бе направено със специално изявление в президентството.На 14 ноември се състоя  на избора на Иван Гешев, което завърши със същия резултат \"за\" и \"против\".Преди стартирането на самата процедура за избор на главен прокурор държавният глава проведе серия от срещи с представители на съдебната система.", "date": "2019.11.26", "title": "Румен Радев подписа указа за Иван Гешев"}
{"url": "https://news.bg/int-politics/sasht-se-yadosa-na-germaniya-koyato-gi-sravni-s-kitay-po-shpionirane.html", "text": "Американският посланик в Берлин остро критикува германския министър на икономиката Петер Алтмайер, че прави паралел между китайското и американското шпиониране, съобщава БиБиСи.Спорът пламна заради решението на Германия да не забрани на китайския технологичен гигант Huawei да участва в немската мобилна телефонна мрежа 5G.\"Няма морална еквивалентност между Китай и Съединените щати и всеки, който го предполага, игнорира историята\", заяви американският посланик Ричард Гренел.Американското правителство призовава западните съюзници да забранят на Huawei да наддава за договори за 5G, като твърди, че фирмата е твърде близка до Китайската комунистическа партия и китайските разузнавателни служби.Междувременно ново проучване на общественото мнение предполага голяма пропаст между вижданията на американците и германците за американско-германските отношения.Три четвърти от анкетираните американци са положителни. Но почти две трети от германците смятат, че отношенията са лоши, установява проучване на Pew Research Center/Körber-Stiftung.По време на телевизионен дебат за Huawei, Алтмайер припомни  г. за американското наблюдение на съюзниците от НАТО чрез Агенцията за национална сигурност. Тогава се, че са .Алтмайер заяви, че \"Германия все още не налага бойкот\" на САЩ, въпреки скандала. \"САЩ също така изискват от своите компании да предадат определена информация, необходима за борба с тероризма\", каза той.Забележката му е към опасенията на САЩ, че Huawei, световен лидер в областта на мобилните технологии от ново поколение, ще предаде записи на чувствителни данни на китайското правителство.Китай е най-големият търговски партньор на Германия. Въпреки това германските разузнавачи също съветват правителството на Меркел да не допуска Huawei до 5G в Германия.Посланик Гренел коментира, че приравняването на действията на правителството на САЩ с това на Китайската комунистическа партия е \"обида за хилядите американски войски, които помагат да се гарантира сигурността на Германия и милионите американци, ангажирани със силен западен съюз\".\"Тези твърдения са също обида за милионите китайски граждани, с отказани основни свободи и несправедливо затворени от ККП\", допълва той.Миналата година Гренел разгневи левите социалдемократически партньори на Меркел, като заяви, че иска да \"овласти\" европейските консерватори.Президентът Доналд Тръмп критикува Германия и други съюзници от НАТО, които не успяват да изпълнят целта на НАТО за разходи за отбрана. Германия, Италия и Испания са много под целта от 2% от БВП.В новото проучване на общественото мнение в САЩ и Германия, 85% от анкетираните американци смятат американските военни бази в Германия за важни за националната сигурност на САЩ.Но само 52% от германците ги смятат за важни за сигурността на страната си.САЩ запазват голямо военно присъствие в Германия (35 000 войници) от края на Студената война. Около 17 000 американски и 12 000 германски цивилни също работят за американските военни в Германия.", "date": "2019.11.26", "title": "САЩ се ядоса на Германия, която ги сравни с Китай по шпиониране"}
{"url": "https://news.bg/crime/politsiyata-vleze-pak-v-bfs.html", "text": "Полицейска акция се провежда в централата на БФС в Бояна. По информация на БНР разследването, по което се работи, е свързано с подозрения за злоупотреби, свързани с наемане на тренировъчни и спортни бази.Коли на жандармерията са пред сградата сградата на Футболния съюз в столичния кв. \"Бояна\". Разследването се води от \"Икономическа полиция\" от няколко месеца.Полиция има и в офиса на БФС в центъра на София.Акцията е започнала часове преди официално обявена пресконференция на БФС.От bTV информират, че акцията е след тяхно разследване за това как от БФС харчат пари за развитие на детско-юношеския футбил.Преди дни от МВР заявиха, че от няколко месеца разследват футболната централа за икономически престъпления.Припомняме,  в централата на БФС. Това се случи в деня, когато председателят на БФС , след като тя му  заради расистките прояви по време на мача срещу Англия.Тогава България падна с 6-0 от Англия и  от страна на агитките.Първоначалнло Борислав .На 8 юли премиерът Бойко Борисов свика среща със . ", "date": "2019.11.26", "title": "Полицията влезе пак в БФС"}
{"url": "https://news.bg/bulgaria/trima-svidetelstvaha-za-remonta-na-ndk-po-vremeto-na-borshosh.html", "text": "С разпит на трима свидетели продължи делото в Софийския градски съд срещу бившия изпълнителен директор на НДК Мирослав Боршош и експредседателя на Съвета на директорите Валентин Кръстев.Боршош и Кръстев са подсъдим за длъжностно присвояване, умишлена безстопанственост и сключването на множество неизгодни сделки. Според прокуратурата НДК е ощетен с около 3,5 млн. лева.Припомняме, Мирослав Боршош беше  от вицепремиера Лиляна Павлова, но няколко дни по-късно премиерът Борисов го върна. Окончателното отстраняване на Боршош се случи едва след като прокуратурата му повдигна обвинения за нецелесъобразно изразходване на средства.До настоящия момент разпитаните свидетели бяха вицепремиерът Томислав Дончев, бившия министър на европейското председателство Лиляна Павлова и бившия вицепремиер в служебното правителство на Огнян Герджиков - Деница Златева.", "date": "2019.11.26", "title": "Трима свидетелстваха за ремонта на НДК по времето на Боршош"}
{"url": "https://news.bg/finance/s-mobilno-prilozhenie-dobrovoltsi-proveryavat-za-falshivi-kasovi-belezhki.html", "text": "Над 150 000 потребители следят за фалшиви касови бележки с мобилното приложение на НАП. Те действат като данъчни инспектори и проверяват дали касовите бележки, които търговците им издават, са истински или фалшиви, съобщиха от НАП.Мобилното приложение на НАП сканира QR кода върху бележката. Повечето касови апарати вече печатат бележките с кодове. До края на януари 2020 годината те ще станат задължителен реквизит за всеки касов бон. , като нито една от тях не е била фалшива.Проверката е в 2 фази - първо се сканира отпечатания на бележката QR код, като приложението показва кодираните в него стойност на покупката, дата, час и номерата на касовата бележка и фискалната памет на касовия апарат.Клиентът . Ако има разлика, мобилното приложение позволява директен контакт с НАП по телефона, за сигнализиране за фалшива касова бележка.Потребителят може да направи и справка . Ако всичко с бележката е наред, приложението показва в зелено, че документът е бил успешно получен в НАП.Освен с функция \"\", мобилното приложение предлага и навигация до офисите на НАП, справка за здравно-осигурителен статус, данъчен календар и справка за регистрация по ДДС.Мобилното приложение на НАП е безплатно и се предлага за iOS и Android устройства.", "date": "2019.11.26", "title": "С мобилно приложение доброволци проверяват за фалшиви касови бележки"}
{"url": "https://news.bg/world/tramp-s-pobeda-vremenno-po-kazusa-s-danachnite-deklaratsii.html", "text": "Върховният съд на САЩ временно спря съдебно решение, което задължава президента Доналд Тръмп да предаде данъчните си декларации и финансовите си документи на Конгреса, съобщават местни медии.Най-висшата съдебна инстанция в САЩ блокира наскоро прието решение от федерален апелативен съд в полза на комисия към Камарата на представителите. Освен това поиска от адвокатите на президента и тези, които представляват контролираната от демократите долна камара да внесат аргументите си до 5 декември дали Върховният съд трябва да се заеме със случая напълно.Решението дава надежда на Тръмп, след като съдилищата на долни инстанции решиха против него и Върховният съд е последният шанс на американския президент да спечели битката за данъчните си декларации.Върховният съд ще заседава на 6 и 13 декември.", "date": "2019.11.26", "title": "Тръмп с победа временно по казуса с данъчните декларации"}
{"url": "https://news.bg/crime/ubiha-mazh-v-borisovata-gradina-v-sofiya.html", "text": "Убиха 48-годишен мъж в Борисовата градина в София, съобщават от полицията.Той е бил намушкан смъртоносно от 33-годишен мъж, след като между двамата възникнал скандал. По-късно нападателят е бил задържан.Убийството е станало до \"Спортна София\" около 15.10 часа.На мястото се извършва оглед. По случая е образувано досъдебно производство.Припомняме, това е поредното убийство в Борисовата градина за последните десет години.През 2010 г. беше , за чиято смърт на 20 години затвор беше осъден Николай Русинов-Чеци.През 2015 г. пък беше намушкан смъртоносно  Подсъдим за смъртта му е ", "date": "2019.11.26", "title": "Убиха мъж в Борисовата градина в София"}
{"url": "https://news.bg/world/vtorichno-zemetresenie-ot-4-7-po-rihter-do-kraybrezhieto-na-albaniya.html", "text": "Силен вторичен трус от 4,7 по Рихтер до крайбрежието на Албания, съобщават от Европейския средиземноморски сеизмологичен център.Трусът е регистриран в 15,05 часа местно време на 42 километра северозападно от албанската столица Тирана на 10 километра дълбочина. В същия район са регистрирани още няколко по-слаби вторични труса.По-рано. От здравното министерство в Албания съобщават и за над 600 ранени.", "date": "2019.11.26", "title": "Вторично земетресение от 4,7 по Рихтер до крайбрежието на Албания"}
{"url": "https://news.bg/regions/shofyor-pomete-dete-na-peshehodna-pateka-v-kazanlak-i-opita-da-izbyaga.html", "text": "Шофьор блъсна дете на пешеходна пътека в Казанлък и опита да избяга от местопроизшествието, съобщава БГНЕС.Пътният инцидент е станал около 14.00 часа днес пред художествената гимназия \"Aкад. Дечко Узунов\" в града.Пострадалото момиче е откарано в ЦСМП в Казанлък за преглед и лечение.Шофьорът, причинил пътното произшествие, не е употребил алкохол. Въпреки че се е опитал да избяга, той е бил задържан.На същото място са се случвали подобни инциденти и преди. Година по-рано родители и учители протестираха с искане за повдигнати пешеходни пътеки, след като там бяха блъснати други две деца. Още на следващия ден бяха поставени знаци и изкуствени неравности по платното.Според местните обаче взетите мерки не дават никакъв резултат.", "date": "2019.11.26", "title": "Шофьор помете дете на пешеходна пътека в Казанлък и опита да избяга"}
{"url": "https://news.bg/int-politics/desetki-raneni-pri-sblasatsi-mezhdu-palestintsi-i-izraelski-voyski.html", "text": "Десетки хора са ранени при сблъсъци между палестинци и израелски войски на Западния бряг, съобщава информационната агенция \"Маан\", цитирана от ТАСС.Палестинците организираха национален ден на гнева, за да протестират срещу администрацията на  на Западния бряг. Митингите и маршовете се провеждат по инициатива на Организацията за освобождение на Палестина (ООП), която е подкрепена от движението \"Фатах\", правителствените агенции и профсъюзите.Целта на Деня на гнева е да осъди \"американско-израелската конспирация срещу палестинския народ и кражбата на техните земи\", както се посочва в техния призив.Протести се провеждат във всички градове и населени места в Западния бряг. Хиляди хора участват в тях. На редица места маршовете прерастват в сблъсъци. Според агенцията, израелците използват сълзотворен газ и гумени куршуми.На 18 ноември държавният секретар на САЩ Майк Помпео обяви, че Вашингтон вече не смята израелските селища на Западния бряг за нарушение на международното право.Израелските селища в Западния бряг са селища, създадени след шестдневната война от 1967. В съответствие с Резолюция 181 на ООН от 1947 г. тези територии са предназначени да създадат арабска държава (План на ООН за разделянето на Палестина), така че те се считат за окупирани.Израел, който нарича тези области Юдея и Самария, ги определя като спорни. През септември тази година премиерът Бенямин Нетаняху обяви готовността си да анексира част от Западния бряг, ако спечели парламентарните избори. ", "date": "2019.11.26", "title": "Десетки ранени при сблъсъци между палестинци и израелски войски"}
{"url": "https://news.bg/int-politics/mobiliziraha-iztrebiteli-v-zashtita-na-beliya-dom.html", "text": "Белият дом и Капитолия са блокирани след нарушение на въздушното пространство във Вашингтон, според източници на органите на реда. Мобилизирани са и изтребители, съобщават медиите в САЩ.Северната морава на Белия дом е разчистена, а движението за пешеходци в района е ограничено. Блокирането започва малко преди 9:00 ч. и е вдигнато около 20 минути по-късно.Извънредната ситуация е обявена заради самолет, с който не може да се осъществи връзка, \"неуправляемият\" самолет предизвика паника в американската столица.CNBC съобщи по-рано, че е докладвано нарушение на въздушното пространство, което предизвиква бърза отбранителна реакция от американските власти.NBC съобщи, че Северноамериканското командване за аерокосмическа отбрана (NORAD) е възложило на самолетите да реагират на сигнала за сигурност.Позовавайки се на източници на правоохранителните органи FOX News съобщи, че самолет, който се движи на изток, нарушава ограниченото въздушно пространство над Вашингтон около 08:30 часа, местно време.Официални лица коментират пред CNN, че за момента самолетът не е враждебен. На онези, които вече са в Белия дом, е казано да останат по местата си, според туитове от репортери.Първоначално е съобщено, че всички федерални сгради са евакуирани. Репортери в информационната зала на Белия дом пуснаха съобщение, че тя е заключена, а някои репортери са евакуирани на северната морава на Белия дом.Пътищата в центъра на Вашингтон бяха затворени за движение, докато властите се втурнаха да реагират на съобщенията за самолета.", "date": "2019.11.26", "title": "Мобилизираха изтребители в защита на Белия дом"}
{"url": "https://news.bg/disasters/seriya-ot-atentati-raztarsiha-bagdad.html", "text": "Шестима души загинаха, а други 15 бяха ранени във вторник при серия от атентати в Багдад. Това съобщи иракският телевизионен канал \"Ал Сумария\".В иракската столица са гръмнали поне три експлозии.Според иракските правоохранителни органи експлозиите са резултат на импровизирани експлозивни устройства.Две бомби бяха поставени в мотоциклети, паркирани близо до пазарите. Експлозиите са станали една след друга в различни части на Багдад с малка разлика във времето.", "date": "2019.11.26", "title": "Серия от атентати разтърсиха Багдад"}
{"url": "https://news.bg/world/papa-frantsisk-iska-da-poseti-kitay.html", "text": "Папа Франциск заяви, че би искал да посети Китай, с властите на който Ватиканът току-що започна да изгражда отношения. Понтификът обяви желанието си да посети Пекин на пресконференция на борда на самолет на път от Япония, където завърши апостолското си посещение.\"Много бих искал да отида в Пекин. Обичам Китай\", Франсис отговори на въпроса дали може да изчака пътуването си до тази азиатска страна.Ватикана вече започна да изгражда отношения с Китай, подписвайки споразумение преди малко повече от година за одобряването на епископите в Китай от папата. Преди това католическата църква в Китай сама назначаваше епископи, без да се консултира с Ватикана. европейски субект на международното право, пряко подкрепящ дипломатическите отношения с Тайван, което предизвиква остро недоволство в Пекин. Общо около 6,5 милиона католици живеят в Китай, има повече от 7 хиляди духовници и около 6 хиляди църкви, признати от Ватикана.На меса в Тайланд, откъдето понтификът започна своето пътуване до азиатските страни, присъстваха вярващи от Китай. За посещението на папата в една или друга държава е необходима покана от властите и ръководството на местната католическа общност.Преди това Франсис многократно заявява желанието си да посети Русия. РПЦ посочва, че \"условията за папското посещение все още не са настъпили\".", "date": "2019.11.26", "title": "Папа Франциск иска да посети Китай"}
{"url": "https://news.bg/world/na-4-dekemvri-tragva-impiychmanta-sreshtu-tramp.html", "text": "Комитетът по правни въпроси на Камарата на представителите насрочи първото си заседание за импийчмънт през следващата седмица, предаде Си Ен Ен.Телевизията отбелязва, че Камарата направи още една стъпка по-близо до импийчмънта на президента Доналд Тръмп.Комитетът по правни въпроси обяви, че ще проведе изслушване на 4 декември по \"конституционните \", на който ще има експертна група, която ще даде показания \"относно прилагането на конституционната рамка на високите престъпления и провиненията към много сериозните обвинения по отношение на поведението на президента \", разкри източник от демократите.САЩ са шокирани от голям скандал, който избухна около разговора през юли между американския президент и украинския му колега. Жалбата на неназован американски разузнавач относно съдържанието на разговора в крайна сметка стана причина за началото насрещу стопанина на Белия дом.Според политическите противници на Тръмп той се опита да убеди Зеленски да започне разследване на дейността на сина на бившия вицепрезидент на САЩ Джоузеф Байдън в Украйна в замяна на финансова и военна помощ на Киев.Демократът Байдън е най-вероятният конкурент на Тръмп в предстоящите президентски избори през ноември 2020 г. Следователно, според демократите, Тръмп, оказвайки натиск върху Зеленски, всъщност се е стремял да привлече подкрепата на Киев във вътрешната политическа борба.", "date": "2019.11.26", "title": "На 4 декември тръгва импийчмънта срещу Тръмп?"}
{"url": "https://news.bg/world/tramp-pomilva-dve-puyki-za-denya-na-blagodarnostta.html", "text": "Президентът на САЩ помилва традиционно две пуйки за Деня на благодарността. Пернатите бяха кръстени \"Хляб\" и \"Масло\".Те бяха предоставени от щата Северна Каролина.Помилването на пуйките стана по време на национална презентация за Деня на благодарността, която се проведе в Розовата градина на Белия дом във Вашингтон.И двете пуйки ще отидат да живеят в кампуса на Вирджинския технически университет.Така Доналд Тръмп продължи един 30-годишен обичай да бъде спасен животът на пуйката, предназначена за президентската трапеза в Деня на благодарността. За първи път президентът Джордж Х.У. Буш въведе традицията за помилване на празничната пуйка в Белия дом през 1989 г., когато помилва 23-килограмова птица.", "date": "2019.11.26", "title": "Тръмп помилва две пуйки за Деня на благодарността"}
{"url": "https://news.bg/int-politics/dzho-baydan-ednolichen-lider-sred-demokratite-za-beliya-dom.html", "text": "Бившият вицепрезидент на Съединените щати Джо Байдън завоюва лидерската позиция сред демократите преди президентските избори в САЩ през 2020 г., предаде АП.Така Джо Байдън изпревари Елизабет Уорън, която беше класирана на първо място през октомври, според националната анкета на университета \"Куинипиак\", публикувана във вторник. Ако първичните избори бяха днес, Байдън би получил 24% от гражданите, подкрепящи демократите. Той подобрява своите позици с три процентни пункта в сравнение с анкета на 24 октомври.Кметът на Саут Бенд - Пийт Бутигиг щеше да вземе 16% подкрепа, изкачвайки шест процентни пункта от предишната анкета, докато Елизабет Уорън се понижи до 14%, след като тя беше на 28% преди месец. Междувременно Берни Сандърс загуби два процентни пункта, за да спечели 13% от демократичните гласове, сочи анкетата.\"Байдън е отново на върха. Пийт Бутигиг проби в челото, очевидно за сметка на Уорън, който се отдаде на въпросите за здравеопазването и други проблеми, \"заяви анализаторът на проучването от университета Куинипиак Тим Малой.", "date": "2019.11.26", "title": "Джо Байдън - едноличен лидер сред демократите за Белия дом"}
