{"url": "https://news.bg/world/kola-se-vryaza-v-pitsariya-v-parizh.html", "text": "Момиче е загинало, след като кола се е врязала в пицария в парижко предградие.Има ранени. Нападателят е задържан от полицията.Инцидентът е станал в предградието на Париж - Сет Сор, съобщават местни медии.8-годишно момиченце е починало, а ранени са поне шестима души. Два часа по-късно броят на пострадалите се увеличи до 12 души. Властите потвърдиха, че половината от тях са в критично състояние. По-късно стана ясно, че  Нападателят е 39-годишен мъж. Според очевидци умишлено се е врязал в заведението.Инцидентът е станал малко след 20 часа, уточнява в. \"Фигаро\". Според френските медии в показанията си нападателят е заявил, че се е опитал да се самоубие. Според полицията, мъжът е бил в неадекватно състояние.Засега няма официално изявление на френските власти, както и дали става дума за терористично нападение. Малко около 22 часа местно време от прокуратурата в Мо обявиха, че се работи по версията за \"преднамерено действие\", но \"априори не може да се говори за терористичен акт\".Говорител на френското правителство също заяви, че е \"малко вероятно\" инцидентът да е свързан с тероризма.Според RTL, мъжът е заявил, че е опитал да се самоубие, а в колата са открити оръжия.Преди няколко дни шофьор се вряза с колата си в група военни в Париж, като рани шестима. ", "date": "2017.08.14", "title": "Кола се вряза в пицария в Париж"}
{"url": "https://news.bg/education/uchitelite-odobrili-vsichki-proekti-za-uchebnitsi.html", "text": "Учителите одобриха 256 от общо 258 проекта на учебници и учебни комплекти. Одобрените учебници са получили оценката \"Приложим в практиката\".Само два учебника са получили оценка \"Неприложим в практиката\", тъй като не са били доставени от издателството в училищата.В Министерството на образованието и науката бяха обявени общите оценки за пригодността на проектите за прилагане в училище, с което приключи и вторият етап от процедурата по оценяване и одобряване на учебниците и учебните комплекти за II, VI и VIII клас, както и по чужд език по нива от Общоевропейската езикова рамка.Вторият етап на оценяването бе проведен в 2 295 училища. В оценяването взеха участие 40 192 учители, които преподават учебен предмет в съответния етап от степента на образование.Оценяваните проекти на учебници и учебни комплекти бяха за общо 52 учебни предмета. Учителите са дали общо 935 757 оценки за всички проекти.Одобрение получават само тези учебници и комплекти, които имат положителна оценка от над 50 на сто от преподавателите.Припомняме, в началото на процедурата в МОН бяха внесени 261 проекта. До първия етап на оценяването за съответствие с държавния образователен стандарт за познавателните книжки, учебниците и учебните помагала, бяха допуснати 260 проекта.Всеки проект е оценяван от 13 оценители - 7 души дават становище по съдържанието, 3-ма - на графичния дизайн, и 3-ма на полиграфическото изпълнение. От 260 проекта 258 получиха обща оценка, че съответстват на стандарта.Неодобрените проекти, получили оценки, че не съответстват на стандарта, са учебен комплект по математика за втори клас и учебник по математика за шести клас.", "date": "2017.08.14", "title": "Учителите одобрили всички проекти за учебници"}
{"url": "https://news.bg/bulgaria/publikuvaha-proekta-za-vrazka-mezhdu-kadastara-i-imotniya-registar.html", "text": "Министерство на правосъдието е публикувало за обществено обсъждане проекта на Наредба за условията и реда за осъществяване на двустранната връзка и обмена на данни между кадастъра и имотния регистър.С наредбата се цели намаляване на административната тежест върху гражданите и бизнеса като един от основните приоритети на правителството. Политиката се осъществява чрез премахване на изискването за представяне на някои официални документи на хартиен носител.Проектът на наредба урежда условията и реда за осъществяване на двустранната връзка и обмена на данни между кадастъра и имотния регистър, като той ще се осъществява въз основа на идентификатора на недвижимите имоти.Предвижда се също Агенцията по геодезия, картография и кадастър и Агенцията по вписванията да приведат функционирането на своите деловодства в съответствие с процедурите за обработване на документи в информационните системи на кадастъра и имотния регистър, като осигуряват взаимен достъп и обмен на документи между двете агенции, минимизиране на обема и дублирането на оригинали и копия на документите и максимално намаляване на документооборота на хартиен носител.", "date": "2017.08.14", "title": "Публикуваха проекта за връзка между кадастъра и имотния регистър"}
{"url": "https://news.bg/crime/zadarzhaha-maykata-na-otkritoto-v-pernik-martvo-bebe.html", "text": "20-годишна жена е задържана като майка на бебето, което вчера вечерта бе открито мъртво в Перник.Жената също е от Перник. За съпричастност към престъпното деяние се проверява и друго лице, съобщават от МВР, без да уточняват дали става въпрос за бащата на детето.Припомняме, сигнал в МВР за намерено тяло на новородено бе подаден снощи, около 19.50 часа. Полицаите са се отзовали в района на кв.\"Тева\" в Перник, където са извършили . Тялото на детето и било оставено в междублоково пространство, голичко и без пелена.Откритото тяло е откарано в Съдебна медицина за аутопсия.По случая бе образувано досъдебно производството, работата по него продължава под надзора на прокуратурата в града.Припомняме, само за последните няколко дни това е втори случай на изоставяне на дете - този път фатално за бебето. При първия случай бебе бе изоставено в столичния \"Западен парк\", като случайни минувачи са чули плача му. Родителите на бебето бяха издирени, а днес майката, която и го е изоставила, . По случая се води разследване. ", "date": "2017.08.14", "title": "Задържаха майката на откритото в Перник мъртво бебе"}
{"url": "https://news.bg/regions/izsahnal-klon-se-stovari-na-detska-ploshtadka-v-yambol.html", "text": "Клон се счупи и падна върху площадка, пълна с играещи деца. Инцидентът е станал в Ямбол, на детската площадка в комплекс \"Диана\", съобщи Нова телевизия.Инцидентът се е разминал без пострадали.Клонът е бил изсъхнал. Той е паднал върху люлките на площадката само секунди след като децата се преместили да играят на пясъчника.Родителите се уплашили и подали сигнал в общинския \"Сектор по превенция и опазване на обществения ред\". От там обаче им казали само да разчистят падналия клон.По думите на родителите на децата отношението на общинските служилите е недопустимо. Според тях ако не се предприемат мерки за обезопасяването на опасните дървета, при следващия силен вятър или дъжд има реална възможност ситуацията да се повтори и да пострадат деца.Общината в Ямбол са посочили, че санитарната сеч се извършва регулярно. Изсъхналите и опасни клони се премахвали.", "date": "2017.08.14", "title": "Изсъхнал клон се стовари на детска площадка в Ямбол"}
{"url": "https://news.bg/regions/remontirat-patya-mezhdu-varna-i-granitsata-s-rumaniya.html", "text": "Стартира ремонтът на пътя между Варна и границата с Румъния при Кардам, съобщи БНР.Отсечката е дълга 14 километра. Рехабилитацията на пътя се финансира по по Оперативната програма \"Региони в растеж\".Отсечката е част от пътя II-29, който е най-пряката връзка между Северното ни Черноморие и Румъния.По време на старта на ремонтните дейности присъства председателят на управителния съвет на Агенция \"Пътна инфраструктура\" инж. Дончо Атанасов. По думите му пътят е изключително важен за агенцията.Предвижда се в рамките на една година да се рехабилитира над 40-километра път.", "date": "2017.08.14", "title": "Ремонтират пътя между Варна и границата с Румъния"}
{"url": "https://news.bg/disasters/stotitsi-zaginali-v-navodneniyata-i-svlachishtata-v-siera-leone.html", "text": "Повече от 310 души станаха жертви на наводненията и свлачищата в Сиера Леоне.Само в столицата на западноафриканската държава Фритаун загинаха повече от 200 души, съобщава агенция Франс прес, като се позовава на информация на Международния комитет на червения кръст.По данни на международната организация сред загиналите са и поне 60 деца.Един хълм в района \"Регент\" се е сринал рано сутринта днес, покривайки много къщи с кал. Хората в квартала са спели тогава по домовете си.Очаква се броят на жертвите да продължи да увеличава, тъй като има и хора в неизвестност.Заместник-председателят на Сиера Леоне Виктор Бокария Фох заяви, че \"има вероятност стотици да лежат мъртви\".Стотици други са загубили и домовете си.Районът вече е изолиран и хората са евакуирани. Има опасност обаче и за спасителите, които са на място, тъй като не може да се прецени свличанията на земна маса дали няма да продължат.Наводненията не са необичайни в Сиера Леоне.През 2015 г. Фрийтаун изтърпя смъртоносни наводнения, предизвикани от мусонни дъждове. И тогава стихиите оставиха хиляди бездомни.", "date": "2017.08.14", "title": "Стотици загинали в наводненията и свлачищата в Сиера Леоне"}
{"url": "https://news.bg/regions/motorist-pochina-pri-katastrofa-vav-varna.html", "text": "Мъж почина във Варна след възникнало пътнотранспортно произшествие.Установено е, че около 16 часа на кръстовището на улиците \"Девня\" и \"Ралица\" е възникнало тежко пътно произшествие. В инцидента участвал и моторист.Предполага се, че 32-годишният мотористът навлизал в кръговото кръстовище, когато загубил контрол върху управлението на превозното средство. Вследствие на това моторът излязъл от пътното платно за движение и се блъснал в крайпътно дърво. Мъжът е починал на място.Все още се изясняват причините и обстоятелствата около инцидента. На мястото се провеждат процесуално - следствени действия.", "date": "2017.08.14", "title": "Моторист почина при катастрофа във Варна"}
{"url": "https://news.bg/int-politics/tramp-prekasna-otpuskata-si.html", "text": "Президентът на САЩ Доналд Тръмп съкращава отпуската си и се връща във Вашингтон.Това съобщи самият той с туит в профила си.Тръмп е решил да напусне голф-клуба си в Бъдминстър, Ню Джърси и да се завърне на работа.Именно с работа аргументира той своето решението: \"Много работа. Ще се съсредоточа върху търговията и военните въпроси\", пише Доналд Тръмп.Това беше първата отпуска на американския държавен глава, която трябваше да продължи 17 дни. Тръмп излезе в отпуск на 4 август.Още тогава той отказа да нарича тези дни отпуска, заявявайки, че ще продължи да работи и да провежда важни срещи. Напускането на Бели дом обаче било наложително, тъй като там се провеждали планирани ремонти.Според програмата, разпространена от Белия дом, президентът Тръмп ще проведе спешно заседание за ситуацията в Шарлътсвил, Вирджиния, където напрежението не е спаднало. Тръмп ще разговаря с по въпроса с главния прокурор Джеф Сешнсъм и директорът на ФБР Крис Рем.Във Вирджиния въведоха  където се разразиха слбъсъци между крайни десни групи, техни противници и властите. При инциденти загина един човек, а 34 бяха ранени.В града все още се очакват митинги и акции на десни организации.", "date": "2017.08.14", "title": "Тръмп прекъсна отпуската си"}
{"url": "https://news.bg/world/14-g-zatvor-za-balgarin-opital-da-vkara-heroin-vav-velikobritaniya.html", "text": "Съдът в Мейдстоун, графство Кент, осъди българки гражданин за това, че се е опитал да вкара хероин за 11 милиона лири в страната.Българинът е осъден на 14 години затвор, информира Нова телевизия.Дрогата била с високо качество. Тя е била открита при проверка на български камион, пътуващ във ферибот, на източните докове на пристанище Дувър. Фериботът пътувал от Франция за Великобритания.По документи в камионът се превозвали дървени въглища. Пратката била адресирана към компания в град Сохам, графство Кеймбриджшър.В камионът имало 2 000 кутии на палети. При проверката обаче се установява, че в част от кутиите били поместени 114 килограма хероин с чистота 47 на сто. Цената на дрогата на едро възлизала на около 3 милиона лири. На дребно цената на хероина била около 11 милиона лири.Според съдията по делото опитът за вкарването на дрогата е било \"интелигентна постановка\", която целяла да се придаде почтеност на фиктивната компания на българина. Съдията също \"похвалил\" българина с думите, че е \"забележителен оперативен играч\", който е бил мотивиран от получаването на \"значителен финансов успех\".", "date": "2017.08.14", "title": "14 г. затвор за българин, опитал да вкара хероин във Великобритания"}
{"url": "https://news.bg/crime/postoyanen-arest-za-ukrainets-prenasyal-kontrabandni-lekarstva.html", "text": "Окръжният съд в Бургас задържа под стража 51-годишният украински гражданин Павло Б. по обвинение за контрабандно пренасяне на лекарства.По случая е установено, че на 12 август, събота, около 9.30 часа, Павло Б. преминал в България от Турция през ГКПП \"Малко Търново\". Мъжът е обвинен за това, че като съизвършител с лекия си автомобил е пренесъл през границата лекарства за търговски цели в големи размери - минималната обща стойност на стоките възлизала на 94 775 лв.За подобно деяние законът предвижда наказание от 3 до 10 години затвор и глоба в размер от 20 до 100 хил. лева.Според Окръжната прокуратура в Бургас е налице особено предположение, че именно украинският гражданин е извършил престъплението, което е и причината за искането той да бъде задържан за постоянно. Съществувала и реална опасност украинецът да се укрие или да извърши друго престъпление.Срещу предполагаемата съизвършителка - украинската гражданка Оксана П., която е и обвинена за същото престъпление, е наложена мярка \"домашен арест\". Мотивите за по-леката мярка са, че жената трябвало да полага грижи за малкото си дете.Определението на Окръжен съд - Бургас може да бъде обжалвано пред Апелативния съд в града.", "date": "2017.08.14", "title": "Постоянен арест за украинец, пренасял контрабандни лекарства"}
{"url": "https://news.bg/crime/prebiha-i-ograbiha-pensioner-v-doma-mu.html", "text": "Възрастен мъж е бил пребит и ограбен в дома си в село Росица, община Генерал Тошево, съобщи БНР.От полицията в Добрич са посочили, че деянието е станало през нощта на 12 август. Извършителят на деянието е бил установен и задържан. С постановление на Окръжната прокуратура в Добрич срещу него е наложена мярка \"задържане под стража\" за срок до 72 часа.Към момента по случая е установено, че извършителят на престъплението е влязъл в къщата на възрастния мъж и е нанесъл бой с юмруци и дървена сопа по тялото и главата на пенсионера.Мъжът е бил намерен окървавен и в безпомощно състояние. Той е транспортиран в Многопрофилната болница в Добрич. Няма опасност за живота му.", "date": "2017.08.14", "title": "Пребиха и ограбиха пенсионер в дома му "}
{"url": "https://news.bg/regions/stolichen-obshtinar-pita-fandakova-okolo-aleksandar-nevski-avtogara-li-e.html", "text": "Общинският съветник инж. Симеон Славчев се обяви против паркирането на автобуси пред храм-паметника \"Александър Невски\" в столицата.Според Славчев със сигурност може да се намери начин да се премахнат паркиралите автобуси пред катедралният храм. Неговото недоволство е било продиктувано от стотици сигнали на столичани, които изразили в социалните мрежи възмущението си от създадената незаконна автогара в центъра на града. До сега никой не обърнал внимание на гражданите.\"Мисля, че е абсолютно недопустимо пространството около катедралния храм \"Св. Александър Невски\" да се превръща в паркинг на автобуси\", посочи Славчев. Той допълни, че площадът буквално се е превърнал с автогара. На него се миели и турски рейсове.В поста си в фейсбук общинският съветник обясни, че храм-паметникът \"Св. Александър Невски\" е едно от емблематичните места не само на София, но и на цяла България. По думите му фактът, че пространството пред храма се е превърнало в паркинг на автобуси, пречи на миряните и служещите в \"Св. Александър Невски\".Вече има и няколко предложения за решаването на проблема. Граждани са предложили да се въведе европейската практика автобусите да не влизат в идеалния център, а туристите да ползват пешеходните зони.Поради възникналия обществен интерес Славчев е изпратил допитване до кмета на Столична община Йорданка Фандъкова. В писмото си общинският съветник пита Фандъкова дали автобусите имат разрешение да паркират пред храм-паметника \"Св. Александър Невски\", както и кой, кога, на какъв принцип и с каква мотивация е разрешил на десетките автобуси да паркират на площада.Очаква се Фандъкова да отговори на тези въпроси на предстоящото на 14 септември заседание на Столичния общински съвет.По думите на Славчев ще се направи и онлайн анкета сред софиянците с въпрос - \"Как бихте искали да изглежда пространството пред храм-паметник \"Св. Александър Невски\". Резултатите от допитването ще бъдат представени на заседанието на СОС.", "date": "2017.08.14", "title": "Столичен общинар пита Фандъкова около \"Александър Невски\" автогара ли е"}
{"url": "https://news.bg/crime/66-signala-za-silna-muzika-v-sliven.html", "text": "През изминалата седмица в полицията в Сливен са били депозирани 66 сигнала за силна музика. През уикенда в областния град се е провела специализирана полицейска акция срещу нарушителите на обществения ред, съобщи БНР.48 от сигналите са били за силна музика, идваща от ромския квартал \"Надежда\".В хода на акцията са арестувани 3 души. Те са били задържани за неизпълнение на полицейско разпореждане. Съставени са и 21 акта и 8 протокола за предупреждение. Иззети са 6 уредби.През делничните дни на миналата седмица полицаите също са се отзовали сигнали за силна музика. Органите на реда посетили 22 сигнала в квартал \"Надежда\". Тогава те съставили 8 акта, 19 протокола за предупреждение. Иззети са 2 уредби.Останалите 19 сигнала са се отнасяли за други квартали в Сливен.", "date": "2017.08.14", "title": "66 сигнала за силна музика в Сливен"}
{"url": "https://news.bg/crime/falshivi-politsai-opitali-da-ograbyat-zhena-po-patya-sofiya-kalotina.html", "text": "Органите на реда разследват сигнал за опит за кражба по пътя между София и Калотина.Сигналът е бил депозиран преди 2 дни, информира БНР.Установено е, че сигналът е бил подаден от жена, която пътувала с кола за Великобритания. По думите ѝ тя е била спряна от двама мъже и жена, облечени като полицаи по пътя от столицата за Калотина.Униформените направили опит да оберат и измамят жената, но тя успяла да се качи в колата и да избяга.Извършителите на деянието не са установени. Работата по случая продължава.", "date": "2017.08.14", "title": "Фалшиви полицаи опитали да ограбят жена по пътя София - Калотина"}
{"url": "https://news.bg/crime/tsigani-s-nozhove-napadat-mladezhi-zaradi-zabelezhka-za-silna-muzika.html", "text": "Петима младежи са пострадали при масово сбиване с роми в село Дунавци, община Казанлък.Масовият бой възникнал заради забележка за силна музика в заведение, съобщи Нова телевизия.Според версията на пострадалите компанията им направила забележка да се намали силната музика, идваща от ромската махала. В отговор на това в заведението, в което били пострадалите, нахлули около 15 цигани, въоръжени с ножове.По думите на Христо - един от пострадали, ситуацията е възникнала без причина - \"Плашещото е, че бяха действително добре организирани, страшно хладнокръвни хора, носеха ножове с тях. В никакъв случай не може да се подценяват такива хора, за мен са буквално обществено опасни, защото те нямаха някаква конкретна причина за такова нещо\".Групата цигани носели и стъклени бутилки.Пред bTV пострадалия Христо посочи и че циганите са барикадирали заведението - \"В един момент барикадираха буквално отвънка. Сложиха напреки масите. Стана страшно. Те извадиха едни ножове, бутилки\". По думите му ромите са били изключително агресивни.Според разследващите полицаи обаче става въпрос за битов скандал. Нападателите били двама, а не 15, както казва Христо.Към момента органите на реда вече са задържали двама от заподозрените нападатели. Разследването по случая продължава.", "date": "2017.08.14", "title": "Цигани с ножове нападат младежи заради забележка за силна музика"}
{"url": "https://news.bg/regions/reka-karaagach-otnovo-palna-s-martvi-ribi.html", "text": "Стотици мъртви риби са били забелязани край брега на река Караагач в Китен, съобщи БНТ. Зрители са сигнализирали, че от два дни насам рибите в реката масово измират.Според местните жителите причината за измирането на рибите се крие в това, че канализациите на Китен и Приморски се оттичали в реката.Днес водата в реката отново е била видимо замърсена. По думите на туристи, къмпингуващи наблизо, бедствието може да е оприличи като екологична катастрофа.Хората се притесняват от това, че рибата започва да се разлага, което може освен неприятна миризма, да допринесе и за разпространяването на болести.Според Деяна Димова децата в района дори си играели с мъртвата риба. По думите ѝ въпросната болест може да се пренесе до всички, защото като реката бъде отворена, водите ѝ щели да замърсят и морето.Експертите от Регионалната инспекция по околната среда и водите в Бургас и Басейновата дирекция във Варна вече са извършили проверка на водите на реката Караагач.Според експертите умрелите екземпляри са единични бройки.Установено е обаче, че реката не се влива в морето, защото се е образувала естествена пясъчна коса в района на устието на Караагач. От водите на реката са взети проби за физико - химичен анализ, чийто резултати се очакват до дни. Измерени са киселинността и съдържанието на разтворен кислород във водите.Проби са взети и от крайбрежните морски води от три пункта.Припомняме, това не е първият път, в който се наблюдава масово измиране на рибата край река караагач. На 14 август 2016 година, точно преди една година, . Тогава те разказаха, че миризмата в района е неописуема, а отровената риба е стотици килограми - водата буквално е покрита с нея.Тогава кметът на Китен Катя Вълчева посочи, че според подозрения масовото измиране на рибата в реката се дължи на бракониерски действия. Оказа се обаче, че причината за бедствието е ниското ниво на кислород във водите на реката.", "date": "2017.08.14", "title": "Река Караагач отново пълна с мъртви риби"}
{"url": "https://news.bg/politics/izgrazhdat-darzhavno-predpriyatie-za-tol-sistemata.html", "text": "Агенция \"Пътна инфраструктура\" започва изграждането на държавно предприятие за опериране на тол системата. Това съобщи пред журналисти в Добрич председателят на Управителния съвет на Агенция \"Пътна инфраструктура\" инж. Дончо Атанасов.По думите на инф. Атанасов тол системата е важна, за да може една от най-публичните услуги в държавата каквито са поддържането и строителството на републиканските пътища да се самофинансира.Амбицията е това да е първата система, която ще се самофинансира без да се разчита на държавния бюджет.Припомняме, в събота премиерът Бойко борисов заяви, че след като 2 години  и ако в понеделник не стартира след 2-годишни \"кански усилия\", държавата ще направи тол системата. Председателят на УС на АПИ подчерта, че се надява през следващата година тол системата да заработи и да акумулира средства. Очакваните приходи са между 800 млн. лв. и 1 млрд. лв. годишно. В момента приходите от винетки са около 320 млн. лв. и са крайно недостатъчни за поддържането на републиканските пътища.Средно на денонощие тежкотоварният транзитен трафик е между 8 и 10 хил. камиона, а те рушат най-много пътната мрежа и съответно ще плащат повече, каза инж. Атанасов.Припомняме, в началото на годината като едно от първите си действия като новоизбран президент Румен Радев се обяви против възобновяване на процедурата за възлагане на обществена поръчка за тол таксите.В профила си във фейсбук Радев информира, че от съобщение на  от 29 декември 2016 г. става ясно, че е възобновена процедурата за възлагане на обществена поръчка за проектиране, изграждане и въвеждане на електронна система за събиране на тол такси от автомобилите над 3,5 т.  Това беше и едно от На 18 май обществената поръчка бе , за да бъде прекратена отново само дни по-късно - на 22 май заради подадени на . Във Варна министърът на регионалното развитие и благоустройството Николай Нанков по-късно уточни, че въпреки структурирането на държавна компания, обществената поръчка няма да се прекрати и двата процеса ще са паралелни.Според министъра, чрез създаването на държавна компания ще се сложи край на всички \"нездрави опити\" за обжалване, бламиране и саботиране на тол системата. Той напомни, че дори в мотивите по едно от решенията на ВАС се говори за злоупотреба с право и шиканиране на процеса.Той обясни, че независимо дали ще се направи от държавна компания или ще се довърши обществената поръчка, параметрите ще останат същите, като се предвижда срокът за внедряване на системата да бъде 7 месеца, след което около една година ще бъде периодът за оценка на ефективността и коригиране на евентуални дефекти.Очаква се стойността на системата да бъде около 200 млн. лв. В случай, че тя бъде изградена от държавна компания, финансирането ще бъде от държавния бюджет, като разходите ще бъдат възстановявани от бъдещите постъпления от тол таксата. Проектодоговорът по обществената поръчка за избор на изпълнител предвижда възстановяване на ресурса в срок от 3 години. Три или четири години ще бъде срокът и ако това се направи от държавна компания, като това ще стане окончателно ясно в етапа на реализирането на такава, стана ясно от думите на министъра.В отговор на въпрос за обхвата на системата Николай Нанков коментира, че преценката за това кои пътища да бъдат включени в нея ще подлежи на експертен дебат, след което ще бъде взето и политическо решение, но се очаква това да не са повече от 50-55% от републиканката пътна мрежа. Той изрази мнение, че тол системата трябва да включва на 100% магистралите и пътищата от I и II клас, докато тези от трети клас да бъдат изключени от нея. Министърът отбеляза още, че за пътищата извън обхвата на смесената система няма да се плащат и винетки и напомни, че тол такса ще заплащат само тежкотоварните превозни средства над 3,5 тона.Ценовите модели и тарифирането на база на финансово моделиране ще станат ясни на етап внедряване на системата.За отделните видове пътища ще има различно таксуване, като то ще бъде определено след решение на Министерския съвет. Предвижда се системата да бъде гъвкава, което означава, че няма да бъдат налагани забраните за движение на тежкотоварни автомобили в пиковите часове, а тогава таксата за тях ще бъде по-висока, както това се прави в Германия или в Австрия. Ако превозвачите искат да пътуват в петък от София до Бургас в пикови часове, таксата за тях може да бъде 2-3 пъти по-висока, като ще бъде определена на база ценообразуване и след решение на Министерския съвет. Така всеки собственик на транспортна фирма ще си прави икономически анализ, коментира министърът.При обявяване на приоритетите на министерството министър Нанков заяви, че  в пътния сектор е максимално бързото въвеждане на тол системата. ", "date": "2017.08.14", "title": "Изграждат държавно предприятие за тол системата"}
{"url": "https://news.bg/regions/absurdni-dovodi-na-so-za-remonta-na-bulevard-praga-spored-initsiativa.html", "text": "Гражданите, обединени от инициативата за запазване на гранитните павета в София, алармираха за \"абсурдни\" доводи на Столична Община при организирането на В отворено писмо от инициативата посочват, че са получили отговор от Министерството на културата и прокуратурата на подадения от тях сигнал за започналото премахване на паветата на булевард \"Прага\".В отговора от инспектората за опазване на културното наследство към Министерство на културата са обяснили, че ремонтът е съгласуван от Министерството със становище от 3 юли. В становището било изрично поставено изискването: \"Да не се подменя съществуващата паважна настилка на бул. Прага.\" Отговорът на ведомството завършвал със заключението, че \"след полагането на тръбопроводите, паважната настилка следва да бъде възстановена\". Отговорът на Софийска градска прокуратура също потвърждавал решението на Министерство на културата - \"След полагането на тръбопроводите, паважната настилка следва да бъде възстановена съгласно изискването на решението на Министерство на културата\".Според инициативата обаче е любопитен факта, че реконструкцията на булеварда е започнала на 2 юли, а становището на Министерството на културата е било предоставено на следващия ден - 3 юли.В снимков материал от инициативата показват, че към 2 юли част от паветата на булеварда вече са били премахнати. Според гражданите не е ясно с какви документи е стартирала реконструкцията, при положение, че съгласуваното становище е било получено ден след започването на ремонта. Не било ясно и кой носи отговорност за тези действия.По думите на Росина Станиславова от сдружение Бели Брези, организация подкрепяща инициативата за опазване на гранитните настилки, намеренията на Столична община били различни. Според Станославова кметът на София Йорданка Фандъкова няколко пъти е заявила, че Столична община настоява за асфалтиране, въпреки решенията на Министерството на културата и прокуратурата.\"За нас е изключително странен подходът - как кметът застана на позицията за \", а реши същият този паваж да се премахва от бул. Прага с абсурдни доводи\", допълва Станиславова.Станиславова посочва и че от инициативата са поискали цялата улица да бъде павирана с кубични павета размер 8-10, каквито са били между ул. Пенчо Славейков и ул. Доспат. Според защитниците на паважа големите павета, с размер 12 - 20, трябвало да бъдат запазени за площадни пространства.От инициативата припомнят и че гражданите са поставили пред вицепремиера Валери Симеонов и министъра на труда и социалната политика Бисер Петков предложения за създаване на програми за обучение на павьори. Предложението беше в отговор на твърденията, че няма работници, които да могат да положат паважа качествено.Стана ясно и че живущи в района на бул. \"Прага\" столичани също са внесли подписка до културното министерство с искане за запазване на паветата.", "date": "2017.08.14", "title": "Абсурдни доводи на СО за ремонта на булевард \"Прага\" според инициатива"}
{"url": "https://news.bg/regions/angelkova-da-ne-svezhda-posta-si-do-realiti-nastoyavat-ot-da-balgariya.html", "text": "Политически партии \"Движение Да България\", Зелените и ДЕОС изразяват безпокойството си в официалното си становище по повод действията на министър Ангелкова, кмета на гр. Царево Георги Лапчев и органите на МВР по отношение на гражданите, летуващи на плаж \"Корал\".Според тях под предводителството на министър Ангелкова се разгръща кампания на тормоз, избирателно и произволно прилагане на закона и медийно очерняне.\"Последните нелегитимни среднощни обиски превръщат тази кампания в откровена репресия и регрес към тоталитарните практики познати ни от времената на комунистическата милиция. Нещо напълно недопустимо в едно развито демократично общество\", твърдят от политическите формации.В становището им се изтъкват опитите на министър Ангелкова да се разграничи от тези последни ексцесии и позицията им, че няма никакво съмнение, че тя носи основна политическа отговорност за създалата се ситуация.Според трите партии вместо да се провежда и търси диалог с активните граждани, те са репресирани, министърката прекарва доста време в организиране на грозни свади, примитивен PR и акции по тормоз на граждани.От \"Движение Да България\", Зелените и ДЕОС посочват, че \"За всички наблюдаващи казуса \"Корал\" е ясно, че, за съжаление, в действията на общинските и централните власти не става дума за легитимна защита на частната собственост, интересите на инвеститорите и охрана на хигиенни и екологични норми. Вместо това за пореден път управниците ни бранят едрите корупционни практики, довели до хищническото пропиляване на толкова много от нашето черноморско природно богатство\"От трите партии настояват министър Ангелкова да се извини за действията си и да понесе политическа отговорност за провала си да установи диалог, да инициира въвеждането на балансирани и модерни норми и за свеждането на министерския си пост до евтин реалити формат. Друго от исканията на политическите групи е да се проведе пълно и адекватно разследване на всички действия на общината около \"Корал\", както и връщане диалога за намиране на устойчиви и балансирани решения и нормативни положения.Сред изискванията им са и бързо разследване и понасяне на отговорност за незаконните обиски на къмпингуващите и понасяне на отговорност на ръководно ниво.", "date": "2017.08.14", "title": "Ангелкова да не свежда поста си до реалити, настояват от \"Да, България\""}
{"url": "https://news.bg/finance/blizo-52-hilyadi-bezrabotni-po-malko-za-april-may-i-yuni-2017-g.html", "text": "213.9 хил. са безработните лица през второто тримесечие на 2017 г. Коефициентът на безработица в страната за месеците април, май и юни е 6.3%. Това показват данни на Националния статистически институт (НСИ), отчитащи основните показатели за икономическата активност на населението през второто тримесечие на 2017 година.Според данните на НСИ в сравнение с второто тримесечие на 2016 г.  е намалял с 1.7%, а броят на безработните - с 51.7 хил. От общия брой на безработните лица през второто тримесечие на 2017 г. 123.9 хил. (57.9%) са мъже и 90.0 хил. (42.1%) - жени.От всички безработни лица 13.4% са с висше образование, 48.8% - със средно, и 37.8% - с основно и по-ниско образование. Коефициентите на безработица по степени на образование са съответно 2.8% за висше образование, 5.4% за средно образование и 18.3% за основно и по-ниско образование.През второто тримесечие на 2017 г. 118.4 хиляди българи са продължително безработни - не работят от една или повече години. Това прави 55.3% от всички безработни лица.Коефициентът на икономическа активност за населението на възраст 15 - 64 навършени години се е покачил с 2.4% в сравнение с второто тримесечие на 2016 година и е 71.8%.Коефициентът на заетост за населението на възраст 15 - 64 навършени години е 67.2%. Това е увеличение с 3.5% в сравнение със съответното тримесечие на 2016 г.Според данни на НСИ 28.2% от населението в възрастовата група 15 - 64 навършени години са икономически неактивните лица. Това прави 1 296.7 хил. души. От тях 115.6 хил. са обезкуражени лица.За същия период заетите лица на възраст 15 - 64 навършени години са 3 092.9 хиляди. Коефициентът на заетост за населението в същата възрастова група е 67.2%.", "date": "2017.08.14", "title": "Близо 52 хиляди безработни по-малко за април, май и юни 2017 г."}
{"url": "https://news.bg/world/maduro-mladshi-se-zakani-za-prevzeme-beliya-dom.html", "text": "Синът на президента на Венецуела Николас Мадуро - младши обеща ответни дейстия, ако САЩ предприемат сила по отношение на страната му.Мадуро - младши направи такова изявление по време на заседанието на Конституционната асамблея, пише Reuters.Ако спрямо Венецуела бъде извършено нападение, то вие ще видите автомати в Ню Йорк, господин Тръмп. Ние ще превземем Белия дом, заявява Николас Мадуро.Преди дни президентът Доналд Тръпм съобщи, че не изключва вероятността от военно решение на конфликта във венецуела. \"Имаме много варианти за Венецуела, включително е и възможен и военнен вариант в случай на нужда\", заяви Тръмп.След провеждането на изборите във Венецуела, в Конституционната асамблея, която без провеждането на референдум може да реформира системата на държавно управление и да изменя основния закон, заяви, че Вашингтон първо, счита Николас Мадуро е диктатор. Едва след това САЩ въведоха санкции против лидера на страната и някои други висши чиновници.В самата страна това доведе до редица граждански вълнения.", "date": "2017.08.14", "title": "Мадуро - младши се закани за превземе Белия дом"}
{"url": "https://news.bg/regions/sela-v-yambolsko-s-rezhim-na-vodata.html", "text": "Заради ниския дебит на водния ресурс, в няколко село в област Ямбол се въвежда режим на водата.От днес с режим на водата ще бъдат ямболските села Овчи кладенец и Бояджик, съобщава БНР.Спирането на водата се налагало и заради непрекъснатите аварии по корозиралите водопроводи в района.В заповедта на кмета на община Тунджа Георги Георгиев се посочва, че водата в селата ще се пуска през ден докато се възстановят водните запаси. В селата се забранява и употребата на питейна вода за напояване, поливане и миене на улици.Предвижда се и при неспазване на забраната да бъдат налагани глоби.Жителите на село Миладиновци са вече 4 дни без вода. Това се налагало, защото служителите на ВиК търсели проби в 9-километров захранващ водопровод. Предвижда се днес към селото да бъде изпратена водоноска.", "date": "2017.08.14", "title": "Села в Ямболско с режим на водата"}
{"url": "https://news.bg/crime/zadarzhaha-maykata-na-izostavenoto-bebe-v-zapaden-park.html", "text": "Полицията в София задържа майката на изоставеното бебе в столичния \"Западен парк\".18-годишната майка на детето Юлия Василева е била открита в дома на своя приятелка в квартал \"Овча Купел\" в София. По-късно от прокуратурата съобщиха, че срещу майката на бебето е било повдигнато обвинение. С постановление на Районната прокуратура в София майката е била задържана за срок до 72 часа.По случая прокуратурата е установила, че на 11 август Василева е оставила детето си без надзор и достатъчна грижа в столичния \"Западен парк\". По този начин привлечената като обвиняема е създала опасност за неговото физическо развитие, доколкото детето е изоставено само, на земята, безпомощно с оглед възрастта му, без храна и вода.Припомняме и че детето беше забелязано от случайни минувачи, които подадоха сигнал на телефон 112.Майката на детето не е осъждана към настоящия момент. Въпреки това за извършеното от нея деяние законът предвижда наказание \"лишаване от свобода\" за срок до 3 години.Разследването по делото продължава.Припомняме, на 11 август, петък, в \"Западен парк\" беше намерено изоставено момиченце. Детето е на една година и половина. Само ден след това полицията установи родителите на изоставеното дете. , където беше разпитан. Полицията продължаваше да издирва майката до днес.Дядото на намереното момиченце е отишъл в полицията, за да си вземе бебето, но от полицията съобщиха, че е бил във видимо нетрезво състояние. Детето не му е било предадено, защото е бил много пиян.", "date": "2017.08.14", "title": "Задържаха майката на изоставеното бебе в \"Западен парк\""}
{"url": "https://news.bg/regions/zadrastvaniya-na-orlov-most-zaradi-remontite.html", "text": "Големи задръствания изнервят шофьорите в столицата.Заради планирания ремонт на Цариградско шосе и \"Орлов мост\" в района на ремонтните дейности се образуват големи задръствания, информира БНТ.Днес е първият работен ден от началото на ремонтите. Въпреки въведената временна организация на движението в района, блокирането на входното платно на \"Цариградско шосе\" при площад \"Орлов мост\" създава големи опашки от автомобили. Това предизвиквало недоволство между водачите.Заради затварянето на входното платно на булеварда движението в района на ремонтните дейности се извършва двупосочно в срещуположното пътно платно.Очаква се в предвижването в района да бъде нормализирано от няколко дни.Припомняме, от Столична община обясниха, че ремонтните дейности на булевард \"Цариградско шосе\" предвиждат само преасфалтиране. Ремонтът трябва да приключи до 17 август, четвъртък.", "date": "2017.08.14", "title": "Задръствания на \"Орлов мост\" заради ремонтите"}
{"url": "https://news.bg/society/edva-16-ot-muzikata-v-rodniya-efir-e-balgarska.html", "text": "Едва 16% от излъчваната музика в родния ефир е българска. До този извод са стигнали организаторите на националната кампанията \"Изпей \"Обичам те\" - на български\".На пресконференция Валери Славчев, фронтменът на група \"Хоризонт\" и организатор на кампанията споделя, че по официална извадка на събираните от дружествата за управление на авторските права \"Музикаутор\" и \"Профон\" на година у нас се заплащат около шест милиона за авторите. Но едва около 800 хиляди лева остават в България и са за български автори.Затова и музикантите настояват за приемането на закон, в който да се регламентира процентът на българска музика, която звучи в родния ефир.Такъв закон досега няма. Регламентирането на подобен процент, както е в страни като Румъния, Полша, Латвия, Чехия, Франция, Унгария и Словакия би гарантирало на родните музиканти по-добра среда за работа. В момента средата за свободните артисти се оказва враждебна, тъй като има родни медии, които изобщо не излъчват българска музика.Така например в Румъния се гарантира със закон 40% от излъчваната музика да е родна, във Франция между 35% и 45%, Швеция 55%. В Словакия, която последна предприела тази стъпка, се регламентира 60% от музикалното съдържание - 30% от музиката трябва да е от Словакия, а останалите 30% - от Европа. В Канада пък издават лиценз на радиостанции, само ако те излъчват 40% канадска музика.Музиката е част от националната култура. Тя се приема като ценностен модел у младите хора, които ѝ подражават като отношение, начин на обличане и себевъзприемане. Затова музикантите настояват за включването ѝ в Националната стратегия за опазване на културата и очакват покана от Министерство на културата и сформираната работна група, която следва да изготви стратегията до края на годината.Музикантите вече имат свое сдружение на независимите изпълнители, с което ще настояват за промяна в Закона за излъчване на българска музика.Славчев сподели, че в концертите досега, (Националната кампания \"Изпей \"Обичам те\" на български\" започна още през 2016 г., а идеята за нея възниква още през 2015 г.), които са близо 20 в цялата страна установяват, че младите музиканти не разпознават българския език като творчефско средство за изразяване - пеят на английски.Като основна причина за това Славчев открои вината на българските медии и липсата на подобен закон, който да гарантира правото на звучене на родна музика. Той сподели, че през годините в свои интервюта непрекъснато са афиширали желанието \"за\" повече българска музика в родния ефир, но то си е останало просто желание. Така, ако преди 89-а г. се е излъчвало много малко чуждоезична музика, то сега сме стигнали обратната крайност - приемаме това за нещо нормално.Славчев изтъкна, че освен това до младите днес не достигат песни, в които да е запазено естетическото съдържание на лириката. Затова от групата се обявиха и \"за\" запазване на естетиката в текстовете на българските песни.\"Съжалявам, но до нашите деца не достига най-правилната естетика\", констатира Славчев и настоя медиите да излъчват песни и музика, в която естетиката отговаря поне малко на основните стълбове, които ни касаят като хора въобще.Предстоят концерти на групата в Оряхово, Хасково и Силистра.Национална кампания \"Изпей \"Обичам те\" на български\" 2017 г. е най-мащабната кампания в България в подкрепа на българската музика. Чрез нея се дава сцена на млади талантливи български изпълнители. Единственото условие да се участва е песните да са на български език. Досега подкрепа за каузите на кампанията са дали много от любимите български музиканти Мери Мутафчиева, групите - \"Сигнал\", \"Фантанго\", \"Атлас\", \"Спринт\".", "date": "2017.08.14", "title": "Едва 16% от музиката в родния ефир е българска"}
{"url": "https://news.bg/politics/rabotata-po-chernomorskite-prechistvatelni-stantsii-prodalzhava-i-prez-lyato-2018.html", "text": "Екоминистърът Нено Димов заяви на дискусия \"За по-чист морски туризъм\" във Варна, че водата по Българското Черноморие този сезон е значително по чиста сравнено с предишния и акцентира, че инвестициите в тази посока ще продължат и през лято 2018 г.На форума организиран от kmeta.bg, КРИБ, министъра на туризма Николина Ангелкова и кмета на Варна Иван Портних, министър Димов обяви категорично, че мерките ще продължат да действат и за следващия сезон.Димов обясни, че над 90% от региона на Варна вече е покрит от пречиствателни станции и предстои след края на летния сезон да започне модернизацията на станцията в Златни пясъци.Реконструкцията ще се осъществи основно със средства по Оперативна програма \"Околна среда 2014-2020\". Стойността на проекта \"Подготовка и изпълнение на проект за развитие на инфраструктурата за отпадъчни води в агломерация \"Златни пясъци\" е малко над 37 милиона лева, от които 8,4 милиона лева е съфинансиране от страна на Община Варна.Оказва се, че пречиствателната станция на \"Златни пясъци\" е строена преди близо 30 години с идеята да обслужва приблизително 12 000 души. След предстоящата модернизация станцията ще може да обслужва над 72 хиляди през летните месеци и 18 000 през зимния период. Технологията, която ще се използва, ще осигури необходимото пречистване на отпадъчните води, включително отстраняване на общ азот и общ фосфор.Министър на околната среда и водите подчерта, че след този сезон ще започне реконструкция и модернизация на пречиствателната станция Китен-Приморско, а инветицията ще е в размер на 22,27 млн. лв. Безвъзмездното финансиране по проекта е близо 17 млн. лв. по ОПОС.Реновацията ще увеличи капацитета на пречиствателната станция.Към момента се работи по изграждането на пречиствателна станция в Айтос, заяви Нено Димов. Близо 19 млн. лв. е размерът на инвестицията за проекта, а от тях безвъзмездното финансиране по оперативната програма е 14 млн. лв.Министър Димов изтъкна, че само липсата на пречиствателна станция за района на Синеморец и Ахтопол остава проблем за Българското Черноморие.", "date": "2017.08.14", "title": "Работата по черноморските пречиствателни станции продължава и през лято 2018"}
{"url": "https://news.bg/politics/izplashtame-tsankov-kamak-stotitsi-godini-trevozhat-se-gerb.html", "text": "Изплащането на \"Цанков камък\" ще продължи стотици години. Това заяви депутатът от ГЕРБ Десислава Атанасова, която заедно с колегата си Александър Ненков, внесоха сигнал до главния прокурор за проекта \"Цанков камък\", Атанасова уточни, че нямат необходимата експертиза, за да преценят дали въвеждането му в експлоатация на това съоръжение и този проект ще се изплати и за колко време би станало това.\"Смятаме обаче , че ще има отрицателна норма на възвращаемост, защото експерти твърдят, че изплащането ще продължи стотици години\", каза Атанасова. Тя подчерта, че през последната седмица се е разбрало, че този проект е въведен в експлоатация и само няколко години след това се налага ремонта му, тъй като може да се окаже, че е опасен за населението с оглед на вместимост, спукана чашка или пропускливостта и т.н.Припомняме, по повод намеренията на ГЕРБ  в сигнала до главния прокурор, тъй като проектът макар и започнат при правителството на Сакскобургготски, е завършен по времето на първото правителство на Бойко Борисов.От ГЕРБ смятат, че е редно да се направи една задълбочена проверка. Атанасова изрази надежда, че скоро обществото ще разбере дали този проект, който струва 1 млрд. лв. е бил необходим и дали с оглед на неговата поддръжка ще са необходими още средства.Атанасова припомни, че този проект е реализиран по времето на Тройната коалиция, когато министър на енергетиката е бил Румен Овчаров, а зам.-министър Корнелия Нинова.\"Считам, че сега е моментът и г-жа Корнелия Нинова не само да коментира създаването на антикорупционния орган, но и да даде становище дали този орган би трябвало да се занимава и с една такава сделка, каквато е проектът \"Цанков камък\", коментира още Атанасова.Мотивът да се внесе този сигнал е, че се забелязва един рецидив, посочи Александър Ненков. По думите му именно хората, които говорят най-много за паралелна държава и Нинова в частност, са примери за \"не паралелна държава, а за явен принцип по какъв начин нецелесъобразно се разходват немалко средства.Ненков даде пример и с други проекти, които са за милиарди -\".\"Тук не става въпрос за суджуци, не става въпрос за някоя сделка в НДК или за ремонт. Тук става въпрос за милиарди лева, които идват от данъкоплатците\", подчерта Ненков.По думите му за миналата година  приходите от продажбата на електроенергия на \"Цанков камък\" са 15млн. лв.\"Тази година се очаква да не надхвърлят 10 млн.лв\", каза още Ненков.", "date": "2017.08.14", "title": "Изплащаме \"Цанков камък\" стотици години, тревожат се ГЕРБ"}
{"url": "https://news.bg/crime/antikoruptsionniyat-zakon-ne-stava-vazmutiha-se-ot-bps.html", "text": "Антикорупционният закон на ГЕРБ няма да проработи. Това заяви зам.-председателят на БСП Крум Зарков по време на пресконференция в централата на партията.По думите на Зарков от БСП са решили да изготвят друг, алтернативен антикорупционен законопроект от този на правителството. \"Законът на ГЕРБ не отговаря на първоначално зададената цел, а именно ефективен орган за борба с корупцията\", добави Зарков като довод за предложението на социалистите.Според Зарков в закона на ГЕРБ има конфискации, декларации, конфликти на интереси, но почти няма корупция. По думите му корупцията трябва да се бори с методите на наказателното право, а в законопроекта на кабинета нямало наказателно право - имало \"оплетени всевъзможни процедури\".\"Ще се отнема от едни и същи органи имущество по гражданско-правен ред. Ще се установяват конфликт на интереси по административно-правен ред. Ще се дават становища и ще се проверяват декларации и същият този орган ще контролира и оперативна дейност на агенти или бивши агенти на ДАНС, които трябва да се слеят в него\", коментира Зарков предвижданите от кабинета промени.В закона на ГЕРб нямало и необходимите гаранции за независимостта на антикорупционния орган - той щял да се избира в парламента, съответно от мнозинството. \"А мнозинството следва да бъде това, което да е подложено най-много на проверка и разследване. Разследването е ключовата разлика между нашия законопроект и този на ГЕРБ\", допълни социалистът.Зарков посочи и че председателят на Антикорупционната агенция трябва да отговаря в първо лице за борбата с корупцията у нас и обясни какво предвижда антикорупционния законопроект на червените.\"Ние предвиждаме орган, който да може да извършва разследване, реални проверки. Не когато констатира проверки, тепърва да пита някой, за да започне работа, а действително да проверява декларациите на политиците, да гледа за несъответствие в техните имущества. Когато има данни за нередности, да може да извършва разследване и да го води до край\", поясни Зарков.Според депутата законопроекта на БСП предвижда създаването на концентрирана антикорупционна агенция - логична структура, която да проверява, както декларации, така и сигнали.Тази агенция трябвало да и има най-висока степен на оперативна самостоятелност, за да може да се самосезира и да черпи и разследва информация.Според Крум Зарков председателят на антикорупционната агенция трябва да се назначава от президента на страната. Президентската институция била единствената, която е изведена над политическите страсти и злободневни борби, а нейният е единствено достатъчна гаранция затова председателят на Агенцията да работи самостоятелно.\"Вместо колективен орган, ние предлагаме ясно изразена отговорност на председателя, така че да се знае - кой човек отговаря в първо лице за борбата с корупцията в България\", категоричен бе Крум Зарков.", "date": "2017.08.14", "title": "Антикорупционният закон не става, възмутиха се от БПС"}
{"url": "https://news.bg/regions/spasiha-bedstvashti-na-yahta-v-cherno-more-rumantsi.html", "text": "Спасителната операция се е провела през нощта в събота срещу неделя в Черно море.На 12 август в 22.20 часа в Черноморския граничен координационно-информационен център в Бургас е постъпила информация от румънската гранична полиция за бедстваща яхта Мelissa, с двама румънски граждани на борда. Единият от тях подал сигнал в румънския спасителен център.Яхтата била отплавала вечерта на 11 август от Истанбул за Констанца, но останала без захранване и на практика била неуправляема.Незабавно към предполагаемите координати на морския съд е насочен дежурният граничен полицейски кораб, който се е намирал в момента на рейд в района на Калиакра. В операцията по търсене се включил и катер на Морския спасителен координационен център. Спасителните действия временно били прекратени през нощта.Сутринта на 13 август яхтата е открита от дежурния граничния кораб 514 \"Бургас\".Мelissa е установена на около 15 морски мили южно от Каварна. Двамата румънски граждани не са пострадали.Повреденият плавателен съд е провлачен на буксир до пристанище Варна от полицейския кораб \"Бургас\".", "date": "2017.08.14", "title": "Спасиха бедстващи на яхта в Черно море румънци"}
{"url": "https://news.bg/crime/prokuraturata-osporva-zapovedta-na-neno-dimov-za-kaliakra.html", "text": "Прокуратурата иска отмяна на заповедта на министъра на околната среда и водите Нено Димов за установяване на защитена зона \"Калиакра\", с която се определят защитените Понто-сарматските степи от Върховната административна прокуратура (ВАП) на законността на заповед № РД-526/21.07.2017 г. на министъра на околната среда и водите установява, че при изграждането на европейската екологична мрежа \"НАТУРА 2000\" през 2007 г. е обявена по-голяма площ, заета от Понто-Сарматски степи *62C0, а на практика тя е била по-малка.Според проверката заповедта е издадена, без от министъра на околната среда и водите да е установено категорично, че във всички места по приложения координатен регистър се намира природно местообитание 62C0* Понто-Сарматски степи.Според проверката на Върховната административна прокуратура допуснатото нарушение е съществено, тъй като заповедта е издадена за опазването на това местообитание.В допълнение, избраният начин на процедиране на административния орган не съответства и на целите за осигуряване биологичното разнообразие и за запазване или възстановяване на благоприятното състояние на запазване на естествените местообитания по чл.2, §1 и §2 от Директива 92/43/ЕИО от 21 май 1992 г. за опазване на естествените местообитания и на дивата флора и фауна и чл.2, т.1 от Закона за биологичното разнообразие.В резултат ВАП оспорва т.2 от заповедта, с която на територията на защитена зона \"Комплекс Калиакра\" с код BG0000573 до обявяването ѝ за защитена зона, но за не повече от 2 години е въведена забрана за разораване, залесяване и създаване на трайни насаждения на територията, плодови и зеленчукови култури, зърнено-бобови култури, листно-стъблени зеленчукови култури, кореноплодни зеленчукови култури, луковично-зеленчукови култури, маслодайни култури, влакнодайни култури, етеричномаслени култури, едногодишни или многогодишни фуражни култури съгласно приложението.Относно т.1 от заповедта, с която се забранява издаване на разрешения за строеж и всякакво строителство на територията, определена с координатен регистър на разпространението на природно местообитание 62C0* Понто-Сарматски степи, от ВАП преценяват, че подобни действия могат да увредят защитената зона въобще.Във връзка с разкритите нарушения, документациите по чл.8, ал.1 от Закона за биологичното разнообразие за проучване и създаване на картен материал и координатен регистър на границата на защитената зона BG0000573 \"Комплекс Калиакра\" са изпратени по компетентност на ВКП.Припомняме,казусът \"Калиакра\" възникна след като  пред сградата на община Каварна заради наложената забрана за редица дейности в новообявената защитена зона \"Комплекс Калиакра\". Протестите започнаха преди две седмици, заради което се и свика спешно национална среща в Министерски съвет по въпроса, в което участие взеха премиерът Бойко Борисов, вицепремиерът Валери Симеонов, министърът на околната среда и водите Нено Димов, експерти от МОСВ, представители на БАН, както и .На срещата беше решено заповедта на министъра да продължи своето действие, докато не се начертаят и приемат нови устройствени планове, решението за които министър Димов лично пое да защитава пред Европейската комисия. От своя страна еколози предупредиха, че заради , поети от страната по НАТУРА 2000,  и ще бъде отново осъдена от ЕК, тъй като . ", "date": "2017.08.14", "title": "Прокуратурата оспорва заповедта на Нено Димов за \"Калиакра\""}
{"url": "https://news.bg/crime/politsiyata-zalovi-dvama-18-godishni-retsidivisti-prebili-pensioneri.html", "text": "18-годишен рецидивист е заловен след като на 10 август около 16:00 часа, постъпил сигнал, че жена лежи безпомощно в двора на къщата си в \"Драз махала\" в София. Пострадалата жена била на 72-години и е откарана в болница, където е оставена за лечение. В пристройката към къщата полицаите открили укриващият се нападател. 18-годишното момче от София е арестувано, а проверка показала, че той има много предишни криминални прояви и е многократно осъждан.Два дни по-късно на 12 август втори криминално проявен младеж е заловен в село Росица. 18-годишното момче нахлуло посред нощ в жилището на 79-годишен дядо в село Росица набил го и откраднал пари и цигари от дома му. НПолицията получила сигнал, че възрастния мъж е пострадал и е в безпомощно състояние. Мъжът бил откаран веднага в болница без опасност за живота. В резултат на разследването полицаите задържали криминално проявения и осъждан С.С. на 18 г. Момчето получило мярка за неотклонение задържане за срок от 72 часа.", "date": "2017.08.14", "title": "Полицията залови двама 18-годишни рецидивисти, пребили пенсионери"}
{"url": "https://news.bg/disasters/pozharite-v-gartsiya-ne-stihvat.html", "text": "Броят на пожарите в южната ни съседка непрекъснато се увеличава.Според местните власти и огнеборците в Гърция повече от пожарите са причинени от умишлени палежи, съобщи БНР.В Гърция тече разследване за възникването на пожарите. Разследването се водило в 2 посоки. Според първата версия пожарите целят умишлено да компрометират правителството в страната. Според втората версия - палежите целят да се създаде напрежение преди утрешния празник Успение Богородично.Поради това в Гърция има засилено полицейско присъствие и охрана в горкси райони и всички църкви и манастири. са възникнали на остров Закинтос. Там са прехвърлени и още екипи на пожарната, които да се борят с горските пожари. Стана ясно и че на острова вече е обявено извънредно положение.Тежко е и положението в района на Каламос, близо до Атина. В района има изгорели къщи, а жителите са евакуирани. Властите са разпоредили на всички туристи да напуснат плажната ивица в района, защото огнената стихия приближавала до морето. Всички пътища към района са затворени.Към момента на територията на Гърция има 46 огнища на пожари. Сигурността на хората е осигурена по информация на Гражданска защита.", "date": "2017.08.14", "title": "Пожарите в Гърция не стихват"}
{"url": "https://news.bg/world/17-zaginali-pri-napadenie-v-burkina-faso.html", "text": "Загиналите при ислямистко нападение в заведение, намиращо се в столицата на Буркина Фасо Уагадугу, са 17, предава AFP.Първаночално се съобщаваше за 3 жертви, в последствие числото нарасна на 17. Агенция \"Доган\" пък съобщава, че броят на жертвите може да достигне и до 28. Нападнатият от ислямисти ресторант \"Азис Станбул\" предлага турска кухня и е долепен до хотел \"Сплендид\".Според местните власти категорично се касае за атентат.На този етап е ясно, че един от убитите е турски гражданин. Според съобщенията в социалните мрежи сред убитите има граждани на САЩ, Канада и Украйна.Десетина ранени са били изведени от ресторанта от службата на бърза помощ. Състоянието на останалите ранени е тежко.Армията на Буркина Фасо се намеси снощи срещу предполагаеми джихадисти, които атакуваха кафе-ресторанта. При престрелката в заведението трима терористи са били ликвидирани. Засега никой не е поел отговорност за нападението.", "date": "2017.08.14", "title": "17 загинали при нападение в Буркина Фасо"}
{"url": "https://news.bg/regions/foyerverki-predizvikaha-pozhar-v-kurort-elenite.html", "text": "Пожар избухна в гората на курортен комплекс \"Елените\", съобщи БТА.Сигналът е подаден около 21.50 часа вчера в Районно управление - Несебър. Горят десетки декари дървесна растителност.На мястото веднага са пристигнали пожарни екипи, но борбата с огъня е трудна заради силния вятър в района.Няма данни за пострадали и евакуирани туристи. Два противопожарни екипа са ограничили и потушили запалването на още дървета и разпространяването на пожара. От инцидента изгорели около 5-10 декара сухи треви и храсти, но не е заплаха за живота и здравето на почиващите и персонала от хотела.По непотвърдена информация пожарът е пламнал от фойерверки, ползвани в шоу програма по повод сватба, провеждана в близост до хотел Royal Castle.", "date": "2017.08.14", "title": "Фойерверки предизвикаха пожар в курорт Елените"}
{"url": "https://news.bg/int-politics/severna-koreya-privika-poslanitsite-si-za-instruktsii.html", "text": "Северна Корея отзова посланиците си от големите страни в Пхенян за консултации и инструкции, предава Интерфакс.Посланикът в Китай Ли Чже Рен, посланикът в Русия Ким Хен Чжун и постоянният представител в ООН Ча Сон Нам, са отзовани. Не е ясно още колко ключови дипломати ще участват в консултациите.Агенцията отбелязва, че КНДР регулярно провежда такива консултации с дипломатите си. Последната от тях обаче се е провело през 2015 г.Консултациите се провеждат на фона на засиленото напрежение между Северна Корея и САЩ. По-рано Пхенян предупреди, че може да пусне няколко ракети, които да паднат около контролирания от САЩ остров Гуам. В отговор на това Доналд Тръмп заяви, че САЩ са готови на военно разрешаване на севернокорейския въпрос.", "date": "2017.08.14", "title": "Северна Корея привика посланиците си за инструкции"}
{"url": "https://news.bg/world/avtobus-s-turisti-katastrofira-v-rim.html", "text": "Най-малко 18 души са пострадали в катастрофа в столицата на Италия Рим. Автобус с туристи се е врязал в железопътен мост по линията Рим - Лидо.Причината за катастрофата са действията на шофьора на автобуса. Той не се е съобразил със знака, който ограничава преминаването на високи транспортни средства. Габаритът на катастрофиралия автобус е надминавал ограничението с 50 сантиметра.В автобуса са пътували туристи от Великобритания и Франция.На петима е оказана помощ на място, 13 туристи са откарани в болница. Сред пострадалите има три деца.", "date": "2017.08.14", "title": "Автобус с туристи катастрофира в Рим"}
{"url": "https://news.bg/weather/temperaturite-se-povishavat.html", "text": "Очаква се понеделник времето да е предимно слънчево с временни увеличения на облачността, но без валежи, съобщават от НИМХ. Вятърът ще е умерен северозападен, в Източна България умерен до силен. Максималните температури за деня достигат до 26-31 градуса като в столицата живака ще стигне до 25 градуса.Атмосферното налягане предстои да се повишава.През предстоящата седмица температурите в страната ще се повишават постепенно. В Западна България към средата на седмицата се очакват превалявания.През почивните дни времето в цяла България ще бъде слънчево. По Черноморието топло и подходящо за плажуване.", "date": "2017.08.14", "title": "Температурите се повишават"}
{"url": "https://news.bg/world/ohranata-na-letishteto-v-barselona-stachkuva.html", "text": "Охраната на летището в Барселона започна да стачкува, съобщава The Guardian. Бойкотът ще продължи 24 часа и се случва заради недоволството на персонала от възнагражденията им. Към момента те не са успели да се споразумеят с управата, което е довело до продължителната стачки. Хаусът в сектора продължава повече от две седмици.Заплатите на охранителите са около 1100 евро месечно, а исканото увеличение е от 250.Управата на летището обаче не е склонна да увеличи заплатите с повече от 200 евро. Работниците са категорични, че нищо под искането не е приемливо.Още през юли охранителите стачкуваха по един час няколко пъти.", "date": "2017.08.14", "title": "Охраната на летището в Барселона стачкува"}
{"url": "https://news.bg/world/phenyan-ne-e-dostignal-kraynata-tsel-na-yadrenite-si-opiti.html", "text": "Северна Корея все още не е успяла да овладее технологията за повторно използване на ракети, съобщава \"Ройтерс\". Този технологичен напредък ще коства поне още една или две години, въпреки че способността на страната да миниатюризира ядрени бойни глави бързо напредва, това каза зам.-министърът на отбраната на Южна Корея Сух Чо-сук.\"Не мислим, че са стигнали до този момент, но е вярно, че се приближават до него. Не можем да определим точно кога, но ще им отнеме още поне една до две години\", каза Сух.Опасността, че Северна Корея е близо до постигането на целта си - обхватът на ядреното им оръжие да обхване и континенталната част на Съединените щати - предизвика сериозно напрежението през последните месеци.Президентът на САЩ Доналд Тръм предупреди през уикенда, че американската армия е в готовност, ако Северна Корея не действа разумно. Висши американски представители обаче заявиха, че няма непосредствен риск от ядрена война.Сух каза, че Северна Корея вероятно ще продължи да провокира, включително и да заплашва с ядрени атаки, но не вижда голям риск Севера да участва в действителни военни конфликти.", "date": "2017.08.14", "title": "Пхенян не е достигнал крайната цел на ядрените си опити"}
{"url": "https://news.bg/regions/burgaskite-ribari-protestirat.html", "text": "Представители на сектор рибарство, морския риболовен сектор, аквакултура и представители на преработвателната индустрия в сектор рибарство протестират пред сградата на ИАРА Бургас. Протестите са, защото представителите на секторите се чувстват ощетени от взетите решения от Министерство на земеделието и храните и Министерство на околната среда и водите по повод забраната за лов на бяла мида. Рибарите протестират и срещу налагането на рестрикции и ограничения за стопански риболов без да е направена оценка на социалният и икономическият фактор и без да е съобразено мнението, исканията и потребностите на сектора.По информация от организаторите - Асоциация на производителите на рибни продукти БГ ФИШ и от Сдружение Черноморски изгрев - протестът ще продължи до 11 часа днес. Очаква се след това да се проведе обещана импровизирана пресконференция от Асоциацията и Сдружението.", "date": "2017.08.14", "title": "Бургаските рибари протестират"}
{"url": "https://news.bg/politics/neno-dimov-ustanovyava-propuski-ili-lipsa-na-terenna-rabota-za-natura.html", "text": "Или има пропуски, или изобщо не е правена теренна работа при определянето на зоните на Натура. Това каза министърът на околната среда и водите Нено Димов в сутрешния блок на БНТ във връзка с определените защитени зони. \"Вчера ме заведоха на място, за да ми покажат едно гробище, което според кмета на Каварна e в зоните на Натура. Естествено, че това е допусната грешка. Не може действащо гробище да бъде част от Натура 2000. Такъв тип безспорни неща може би ще са най-лесните за изчистване\", коментира Нено Димов.\"Аз очаквам проблемите в сферата на земеделието да бъдат по-лесните за решаване, докато в сферата на строителството да бъдат по-трудните. Но най-важното е, че вчера започна нормалният разговор, който е трябвало да започне 2005-2006 г. , когато са очертавани зоните и когато е трябвало да се направят обществените обсъждания и да се разкаже на хората какво означава Натура, да се дискутира с тях това, което предстои да започнем да правим\", каза още той.Министър Нено Димов уточни, че за такива грешки като местното гробище, ще е необходима теренна работа, свързана с картиране.Според него, съдейки по грешките, които са допуснати, е видно, че теренната работа не е била добре свършена или изобщо не правена. \"Ако ние стигнем до изчистване на Плана за управление в следващите няколко месеца, аз мисля, че ще мога да убедя ЕК да даде необходимото време за прекартиране\", посочи Димов. Той открои факта, който безспорно правел впечатление, че границите на зоната вървят по границите на кадастъра.\"Зоната не може да следва кадастъра\", посочи Димов. Той коментира, че тази теренна работа е трябвало да бъде направена от екоорганизацията, която предлага зоната - основно дружеството \"Зелени Балкани\".\"Българско дружество за защита на птиците\" е правело предложенията по директивата за защита на птиците. След това верифицирането е трябвало да бъде извършено от БАН. Нено Димов заяви, че ще бъде открита обществена поръчка. Като при всички положения ще се търсят международно признати учени, които да извършат прекартирането на зоната. Той посочи, че очаква реално тя да започне пролетта на следващата година. Министър Димов не изключва подобни проблеми и за другите зони, определени в Натура. Той коментира още, че има много ниска активност по Програмата LIFE на ЕК.Относно състоянието на морските плажове и констатираните нередности на плаж Кабакум, Нено Димов коментира, че туризмът е в много голяма степен реклама. Той заяви, че констатираната дренажна тръба, следвало да бъде отстранена от собственика. Според него сега плажовете са в много по-добро състояние отколкото преди 20 години, например. Екоминистърът посочи, че вече е одобрено разширението на пречиствателната станция на Златни пясъци, разширение на пречиствателната станция на Китен и Приморско и изграждането на пречиствателната станция в Ахтопол. Проблемен остава Синеморец, който нямал пречиствателна станция, но и територията му изцяло попадала в Натура.", "date": "2017.08.14", "title": "Нено Димов установява пропуски или липса на теренна работа за Натура"}
{"url": "https://news.bg/int-politics/iranskiyat-parlament-smekchava-usloviyata-za-smartnoto-nakazanie.html", "text": "Иранският парламент прие дългоочаквано изменение на законите за трафик на наркотици, като това повиши праговете, които могат да доведат до смъртно наказание. Потенциално това опазва живота на мнозина, спасявайки ги от смъртни присъди, съобщава онлайн изданието \"Индиан Експрес\".След месеци на дебат законопроектът получи парламентарно одобрение. Все пак проектът трябва да бъде одобрен от консервативно доминирания Съвет на пазителите.Според международната организация \"Амнести интернешънъл\" Иран е сред първите пет държави по брой екзекуции в света през 2016 г. Повече от смъртните присъди са свързани точно с трафик на наркотици. Организацията отбеляза рязък спад в броя на екзекуциите в Иран тази година - с 42% до най-малко 567 тази година.Новият закон увеличава прага на притежаваното количество наркотици, които могат да доведат до смъртно наказание от 30 грама на 2 килограма за производството и разпространението на химически вещества като хероин, кокаин и амфетамини. За естествените вещества като опиум и марихуана нивата са повишени от пет до 50 килограма.В парламентарен дебат за защитата на законопроекта миналата седмица говорителят на съдебната и правна комисия Хасан Норузи заяви, че разходите на Иран за войната срещу наркотиците почти са се удвоили от 2010 г. насам. Той каза, че повече от 6 милиона души са замесени в наркоафери в страната , 5,2 милиона от тях са зависими и 1,8 милиона са потребители.Ако законопроектът бъде приет, законът ще действа със задна дата.", "date": "2017.08.14", "title": "Иранският парламент смекчава условията за смъртното наказание"}
{"url": "https://news.bg/crime/drogiran-s-bradva-napadna-grupa-hora-v-stolitsata.html", "text": "Мъж нападна група хора, които са се прибирали от нощно заведение в столичния квартал \"Младост 1\", съобщава БНР.Пиян и дрогиран, нападателят бил въоръжен с брадва. Той посегнал на младежите снощи, късно вечерта.Няма информация нападателят да е имал причина да атакува хората, нито да е познавал някой от тях.В инцидента е пострадало младо момче, което е откарано в близка болница. Информацията към момента е, че пострадалият е с рана на главата.Столични полицаи заловили надрусания агресор и го отвели в 7-о РПУ в София, където в момента е в ареста.От Столична дирекция на вътрешните работи разследват инцидента.", "date": "2017.08.14", "title": "Дрогиран с брадва нападна група хора в столицата"}
{"url": "https://news.bg/economics/letishte-sofiya-belezhi-33-rast-na-patnitsite.html", "text": "За първите седем месеца на годината през летище София са преминали 3 747 596 пътници, което е рекордно увеличение от 42 % спрямо същия период на миналата година.През изминалия месец юли обслужените пътници на родното летище са над 611 хил. През Терминал 2 е преминал 65% от пътникопотока, а през Терминал 1 - останалите 35%. Тези данни дефинират ръст от 33%, с които е нараснал броят на пътуващите по редовни международни линии.Хората, които пътуват по редовни вътрешни линии, са се увеличили с 57% предвид интензивния летен сезон и интереса към черноморските ни курорти.И през юли чартърите бележат ръст от 12%, спрямо същия период на миналата година.Колкото до самолетите, които са били обслужени на столичното летище - общо с 5 219 самолета е било работено на летище София през юли 2017 г., което е с близо 10% повече от предходната година. Увеличението се дължи предимно на полетите от и до чужди дестинации.Товарните и пощенските пратки, които са били обработени на летище София през юли месец тази година са общо 1771 тона, от които 58% са превозени с товарни самолети, а останалите с пътнически.", "date": "2017.08.14", "title": "Летище София бележи 33% ръст на пътниците "}
{"url": "https://news.bg/crime/trup-na-novorodeno-bebe-otkrit-v-pernik.html", "text": "Тялото на новородено бебе било намерено безжизнено, изхвърлено в междублоково пространство в Перник, съобщават от МВР.Трупът на детенцето бил открит в пернишкия квартал \"Тева\". Сигналът на 112, че е видяно неподвижно лежащо бебе в парка между жилищните сгради, е получен неделя вечер, малко преди 20 часа.Тялото на детенцето било оставено в тревата без пелена.Полицията е огледала мястото, на което е открит трупът на новороденото бебе. Тялото на детенцето е закарано за аутопсия. От нея предстои да се изясни конкретната причина за настъпването на смъртта на новороденото.", "date": "2017.08.14", "title": "Труп на новородено бебе открит в Перник"}
{"url": "https://news.bg/health/nyama-risk-speshna-pomosht-da-ostane-bez-komunikatsiya.html", "text": "Фирмата, която до сега се е занимавала с поддръжката на комуникационната свързаност е изпратила писмо в Министерството на здравеопазването, че ще продължи да поддържа GPS услугата до избор на нов изпълнител. Това означава, че не съществува заплаха Бърза помощ да остане без ефективна информационнно-комуникационна свързаност.Мотив на компанията - от ДЗЗД \"Консорциум електронно здравеопазване\"- предлагаща комуникацията до 22 юли, била \"високата социална значимост на Спешна помощ\".Договорът между Министерството и ДЗЗД \"Консорциум електронно здравеопазване\" е изтекъл на 22 юли тази година., а Министерство на здравеопазването е пристъпило към единствената законова процедура - обявяване на нова обществена поръчка по реда на ЗОП. Предстоящият ход на нещата е два месеца да текат процедурите по обществената поръчка, като заложената пределна стойност е с 1 млн. лв. по-ниска от досегашната.Припомняме, че в края на миналата седмица зам.-министърът на здравеопазването Мирослав Ненков обясни, че в условията на липса на GPS поддръжка системата на Бърза помощ няма да спре да работи.Ненков изтъкна, че \"Нашите съграждани няма да разберат, че това се е случило. През годините, преди да се изгради тази система, е имало един начин на работа, който условно да кажем, е малко по-старовремски, но е напълно ефективен\",Ако фирмата ДЗЗД \"Консорциум електронно здравеопазване\" обаче продължи да поддържа системата на комуникационна свързаност на Спешна помощ до избирането на нов изпълните, нужда от \"старовремски\" методи няма да има.", "date": "2017.08.14", "title": "Няма риск Спешна помощ да остане без комуникация"}
{"url": "https://news.bg/crime/ekspertizi-otlozhiha-deloto-sreshtu-akusherkata-kovacheva.html", "text": "Делото срещу акушерката Емилия Ковачева, която е обвинена в опит за убийство на четиридневната Никол, се отложи.Причината - двете технически експертизи не са готови.Експертите са посочили, че поради обема на работа една от експертизите не е изготвена напълно.Друга пречка се оказва и отпуск на едно от вещите лица.Магистратите дадоха срок на специалистите до 1 септември да са готови, за да може страните по делото да се запознаят с материалите.Днес в съдебната зала адвокатът на акушерката за пореден път поиска представителите на медиите да не присъстват на заседанието, защото изопачават същината на делото.По думите на адвокат Янев, журналистите оказвали системен тормоз над клиентката му. Янев подчерта, че по време на почивките Ковачева дори не смеела да отиде до тоалетна.Магистратите не уважиха обаче това искане, тъй като не са налице основания делото да се гледа при закрити врата.Адвокат Владислав Янев също така поиска и да бъде изслушан свидетел, който е баща на дете, изпуснато от над метър височина. Тогава адвокат Даскалова, която защитава интересите на родителите на Никол, възропта, че адвокат Янев злоупотребява и посочи, че делото не касае изпускане, а че има побой.Съдът отхвърли и това искане на адвоката на Ковачева, с аргумент, че не е свързано с предмета на делото.Следващото заседание по делото бе насрочено за 13 септември.", "date": "2017.08.14", "title": "Експертизи отложиха делото срещу акушерката Ковачева"}
{"url": "https://news.bg/crime/burgaskata-prokuratura-iska-postoyanen-arest-za-ukrivaliya-se-ungarets.html", "text": "Окръжна прокуратура -Бургас внесе в съда искане за определяне на мярка за неотклонение \"задържане под стража\" спрямо унгарския гражданин Золтан. Мъжът е на 49 години и родом е от Будапеща. Унгарски гражданин, който е издирван с европейска заповед за арест, е заловен в България от служители \"Издирване\" и \"Криминална полиция\" в Бургас.49-годишният Золтан е търсен от европейските власти за финансови престъпления и измами, пране на пари, данъчни измами и фалшифициране на документи. Според унгарското законодателство престъпленията му са наказуеми с доживотен затвор.Той е влязъл в страната ни през 2006 г. и по-голямата част от времето е живеел в столицата. А европейската заповед за арест е издадена през лятото на 2008 г.Сигналът за това, че мъжът е под международно издирване, е пристигнал в бургаската полиция в края на миналата седмица. Униформените в Черноморския град веднага започнали оперативно-издирвателни действия и успели да локализират, че унгарецът е в Свети Влас.Когато полицията го задържала, унгарецът се легитимирал с чужди документи, но лъжата била разкрита бързо и полицията заловила 49 -годишния престъпник.Към момента мъжът се намира в следствения арест в Бургас и предстои да бъде екстрадиран в Унгария.", "date": "2017.08.14", "title": "Бургаската прокуратура иска постоянен арест за укривалия се унгарец"}
{"url": "https://news.bg/crime/protest-vav-vratsa-iskat-obratno-uvolneniya-shef-na-politsiyata.html", "text": "Жители във Враца излязоха на протест в защита на уволнения шеф на полицията в областния град - Димитър Газибарски.Припомняме, на 10 август, четвъртък, директорът на Областната дирекция на МВР във Враца старши комисар Димитър Газибарски беше отстранен от длъжност. Отстраняването му беше вследствие на проверка, установяваща незадоволително състояние на управлението на областната дирекция.Към 8 часа сутринта 50 души пожелаха Газибарски да бъде възстановен на поста. Недоволстващите се бяха събрали пред сградата на Областната дирекция на МВР във Враца, съобщава Нова телевизия.Припомняме и че на 11 август, петък, само ден след като Газибарски беше отстранен от поста, полицаи в града излязоха на протест. Тогава протестиращите отново искаха бившия директор да ОДМВР във Враца да бъде върнат на поста.Протестът в петък беше спонтанен. Протестиращите заявиха, че ще настояват за връщането за Газибарски, защото в обратен случай имало опасност криминалните проявления в града да зачестят.", "date": "2017.08.14", "title": "Протест във Враца - искат обратно уволнения шеф на полицията"}
{"url": "https://news.bg/economics/inflatsiyata-prez-yuli-spryamo-yuni-e-0-3.html", "text": "Месечната инфлация за юли е 0,3% спрямо предходния месец, сочат данни на Националния статистически институт. Повишението на цените от началото на годината пък е 1.0%, а годишната инфлация за юли 2017 г. спрямо юли 2016 г. е 1.3%.Средногодишната инфлация за периода август 2016 - юли 2017 г. спрямо периода август 2015 - юли 2016 г. е 0.9%.Промяната на цените през юли спрямо стойността на продуктите през юни е както следва:В конкретност през юли са се увеличили цените на хранителни продукти брашно - с 0.4%, хляб - с 0.6%, месо от едър рогат добитък - с 0.2%, месо от домашни птици - с 0.5%, малотрайни и трайни колбаси - съответно с 0.7 и 1.3%, мляно месо (кайма) - с 0.7%, пресни млека - с 0.3%, кашкавал и сирене - съответно с 0.9 и 1.1%, яйца - с 0.2%, млечни масла - с 3.6%, маргарин - с 2.6%, ябълки - с 4.2%, цитрусови и южни плодове - с 1.3%, зрял боб - с 0.3%, оцет - с 1.0%, сол - с 0.2%, минерална вода - с 0.2%, ракии - с 0.4%, и други.През юли 2017 г. са се намалили цените на следните хранителни продукти: ориз - с 0.8%, риба - с 0.7%, кисели млека - с 0.2%, извара - с 0.9%, праскови и кайсии - с 22.0%, зрял чесън - с 2.3%, кореноплодни зеленчуци (моркови и червено цвекло) - с 4.4%, маслини - с 0.8%, други пресни зеленчуци (- със 17.8%, картофи - с 14.8%, захар - с 0.3%, кафе - с 0.5%, газирани напитки - с 0.1%, вино - с 0.4%, бира - с 1.4%, и други.Увеличени са и цените на цигарите - с 0.3%, водоснабдяване - с 0.4%, канализационни услуги - с 1.4%, услуги за пречистване на водата - с 2.2%, електроенергия - с 1.5%, централно газоснабдяване - с 1.1%, топлинна енергия за подгряване на вода - с 1.6%, перални - с 0.9%, продукти и препарати за почистване - с 1.3%, метан за ЛТС - с 0.2%, международни полети - с 19.6%, цветарство - с 1.3%, пакетни услуги за почивка и туристически пътувания - с 16.8%, услуги в ресторанти, кафенета и други - с 0.2%, услуги по краткосрочно настаняване - с 10.2%, и други.През разглеждания месец в групите на нехранителните стоки и услугите е регистрирано намалeние на цените при: облекло и обувки - съответно с 3.1 и 2.3%, газообразни и течни горива за битови нужди - съответно с 3.4 и 2.1%, въглища - с 1.5%, готварски печки - с 0.9%, хладилници - с 0.5%, климатични инсталации - с 0.6%, кухненско обзавеждане - 0.3%, дизелово гориво - с 2.0%, автомобилен бензин А95Н - с 1.7%, автомобилен бензин А98Н - с 2.1%, газ пропан-бутан за ЛТС - с 4.1%, продукти за лична хигиена и козметични продукти - с 1.2%, и други.През юли 2017 г. цените на лекарствените продукти са се намалили с 0.1%, а на лекарските услуги са се увеличили с 0.1%. Цените на стоматологичните услуги остават на равнището от предходния месец.През юли 2017 г. цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва:", "date": "2017.08.14", "title": "Инфлацията през юли спрямо юни е 0,3%"}
{"url": "https://news.bg/bulgaria/nad-3000-dushi-razgledaha-rainbow-warrior.html", "text": "Кораба Rainbow Warrior на \"Грийнпийс\" днес ще отплава от Варна.Корабът беше в България във връзка с кампания на неправителствената екологична организация, която цели да намали пластмасовите отпадъци в Черно море.Над 8 млн. тона отпадъци се изхвърлят годишно в океаните. Повечето от тях са пластмаса. Ако човечеството започне да употребява материали, които могат да бъдат рециклирани, вместо пластмасови, можем да се справим с проблема, заяви Хети Хенсън.Корабът Rainbow Warrior беше разгледан от над 3000 посетители по време на престоя си в Бургас и Варна. Създаден е от едни от най-добрите корабни инженери в света, за да може да претендира за единствения плавателен съд, който, освен екологично съобразен, е и специално пригоден за проучване на моретата и океаните по света, както и за борба с техните замърсявания.Със своята 55-метрова А-образна мачта плава основно на вятър и може да издържа много повече от традиционните мачти за същия тип кораби. Екипажът наброява 17 души от 15 различни националности, но може да достига до 32.Ветроходът разполага с хеликоптер, който се прибира, когато не се използва. Корабът е проектиран да бъде управляван само от двама души, с цел да се минимизира екипажът, ако се наложи.На носа на плавателния съд има дървен делфин, част от предишния ветроход на организацията. Вътре е с кухо съдържание и има капсула на времето, на която е записана песен на Боб Дилън.Министърът на околната среда и водите Нено Димов разгледа кораба днес и призова хората да не изхвърлят отпадъци в Черно море.", "date": "2017.08.14", "title": "Над 3000 души разгледаха Rainbow Warrior"}
{"url": "https://news.bg/euronews/patyat-na-ceta-prez-evropeyskiya-parlament.html", "text": "Европейският парламент изигра ключова роля за приемането на едно от най-модерните споразумения за търговия в света - Всеобхватното търговско и икономическо споразумение между ЕС и Канада (СЕТА).Споразумението не само значително подсилва отношенията между ЕС и Канада, но и също е важен инструмент в оформянето на стандартите за световна търговия през ХХI век. Канада и ЕС споделят силен ангажимент за демокрация, основни свободи, защита на човешките права, либерална и отворена търговия. Канада е стратегически партньор на ЕС от 1996 г. и важен съюзник на междунардно ниво.Извървяният път беше изключително дълъг и изпълнен с препятствия. Преговорите за CETA започнаха през май 2009 г. и приключиха пет години по-късно - 26 септември 2014 г. На 30 октомври 2016 г. пък ЕС и Канада сложиха подписите си под споразумението.Сделката беше подложена на задълбочен дебат и анализ в пленарна зала и няколко комисии към Европейския парламент, включително Комисията по международна търговия, която беше отговорна по въпроса.На 29 ноември 2016 г. Комисията по външни работи излезе с мнение Комисията по междунардна търговия да одобри споразумението. 27 депутати гласуваха \"за\", 12 \"против\", а 14 \"въздържал се\". Комисията аргументира мнението си с това, че споразумението ще позволи устойчиво развитие, амбициозни ангажименти за развитие на трудовия пазар, но в същото време се набляга на защитата на околната среда и на правата на работниците. Не се пренебрегва и участието на бизнеса, на синдикатите, гражданските организации и гражданите в прилагането на социалните и в областта на околната среда условия, заложени в споразумението. Към сделката е прикрипено и Споразумение за стратегическо партньорство между ЕС и Канада, което ще помогне за задълбочаване на двустранното сътрудничество в областта на външните отношения, сигурността, борбата срещу терора и други.Десетина дни по-късно, 8 декември 2016 г., Комисията по заетост и социални въпроси препоръча на Комисията по международна търговия да не дава съгласието си за одобряване на споразумението. 27 гласуваха \"за\", а 24 - \"против\". Комисията мотивира мнението си с това, че споразумението ще доведе до увеличаване на безработицата в дългосрочен план, ще увеличи пропастта в доходите на неквалифицираната и квалифицираната работа ръка, което ще доведе до увеличаване на неравенството и социално напрежение, а също така се отчита несъответсвие по отношение нивата на защита на инвеститори, интересите на работниците и правата., обществено здраве и безопасност на храните даде мнението си на Комисията по международна търговия за одобряване на всеобхватното споразумение. Мнението беше одобрено от 40 депутати, 24 гласуваха \"против\", а един се въздържал.Важна стъпка към окончателно приемане на споразумението беше предприета в края на януари 2017 г. - близо 8 г. след започване на преговорите с Канада. На 24 януари 2017 г. Комисията по международна търговия одобри споразумението с Канада и го прати в пленарна зала за окончателно гласуване. Препоръката беше прокарана от 25 депутати \"за\", 15 \"против\" и 1 \"въздържал се\". Според комисията CETA e първото споразумение за свободна търговия на ЕС, сключено с голяма държава от ОИСР. Също така е най-амбициозното споразумение между ЕС и Канада.В съответствие с препоръката на Комисията по международна търговия и мненията на Комисията по външни работи, Комисията по заетост и социални въпроси и Комисията по околна среда, обществено здраве и безопасност на храните, парламентът окончателно одобри споразумението. Споразумението бе одобрено в пленарна зала с 408 гласа \"за\" срещу 254 \"против\", с 33 \"въздържал се\".. Тъй като през юли 2016 г. Европейската комисия обяви СЕТА за , то трябва също да бъде ратифицирано от националните и регионални парламенти.В началото на юли 2017 г. ЕС и Канада се договориха споразумението да започне да се прилага временно от 21 септември тази година.Какво е заложено в CETA:СЕТА ще премахне митническите тарифи върху повечето стоки и услуги. Споразумението също така предвижда взаимно признаване на сертифицирането на широка гама от продукти. Чрез споразумението Канада отваря своите търгове за обществени поръчки на федерално и общинско ниво за европейските фирми. Това вече е направено в Европа. Европейските доставчици на услуги в бранша на морското корабоплаване, телекомуникациите и машиностроенето, околната среда и счетоводството ще получат достъп до канадския пазар. Канада също се ангажира да направи процеса на подаване на офертите по-прозрачен, като за целта публикува всички своите публични търгове онлайн (достъпът до информация е една от най-големите пречки пред по-малките фирми, които търсят възможности за ръст отвъд океана).По време на преговорите Канада се е съгласила да защити над 140  за храни и напитки, продавани на нейните пазари. В споразумението са включени и клаузи за устойчиво развитие с цел опазване на околната среда и социалните стандарти и гарантиране, че търговията и инвестициите повишават тези стандарти.За да се намалят опасенията на гражданите, че СЕТА дава твърде много власт на мултинационалните компании и че правителствата няма да могат да вземат законодателни мерки за защита на здравето, безопасността и околната среда, ЕС и Канада приеха в преамбюла на споразумението, както и в съвместна декларация-приложение към него, че разпоредбите на СЕТА се прилагат без да се засяга правото на държавите да регулират въпросите, обект на споразумението, според своето вътрешно право.В резултат на настояването от страна на Европейския парламент, механизмът за уреждане на спорове между инвеститорите и държавата бе заменен от , която гарантира държавен контрол върху избора на арбитри и повиши прозрачността. След натиск от страна на Европейския парламент окончателният вариант на споразумението промени начина на уреждане на евентуални спорове между инвеститори и държави. Това няма да се извършва чрез първоначално заложения ISDS механизъм (частно-правна система, базираща се на възможността на компаниите да изберат трибунал по своя преценка). Вместо това ще се прилага инвестиционна съдебна система (ICS), която има за цел да осигури на правителствата контрол върху избора на арбитър.Новата  ще бъде публична, няма да се основава на временни трибунали и ще е съставена от независими съдии, назначени от ЕС и Канада.Европейските специалисти по право, счетоводство, архитектура и др. ще могат по-лесно да предоставят услугите си в Канада. Това ще бъде възможно, тъй като CETA осигурява рамка между ЕС и Канада за признаване на професионалните квалификации. Споразумението също така би улеснило предприятия, които искат временно да пренесат персонала си от другата страна на Атлантика.CETA няма да премахне митническите тарифи в областта на обществените услуги, аудиовизуалните и транспортни услуги, както и при някои селскостопански стоки като мляко и млечни продукти, пилешко месо и яйца.Отварянето на пазарите засилва конкуренцията, което обикновено се пренася в по-голям избор за потребителите и по-ниски цени.Като цяло Европа ще бъде в състояние да изнася безмитно за Канада приблизително 92% от своите земеделски и хранителни продукти. Освен това наименованията за произход на продукти от Европейския съюз са защитени съгласно CЕTA. Канада се е съгласила да защити 143 географски означения от ЕС - например, чешката бира или гръцкото фета сирене.Всичкият внос от Канада е нужно да отговаря на правилата и регламентите на ЕС. CETA няма да намали или да промени стандартите на ЕС по отношение на здраве, безопасност и околна среда, нито ще наруши правата на европейските потребители. Няма да се промени и начина, по който ЕС регулира безопасността на храните, включително на ГМО продуктите или забраната за използване на хормони в говеждото месо.СЕТА не обхваща публичните услуги, така че държавите-членки ще са в състояние да запазят държавните монополи и правото на избор кои услуги (като водоснабдяване, здравеопазване, образование и др.) да бъдат държавни и кои частни.Сред търговските партньори на ЕС Канада заема 12-то място през 2015 година. За Канада ЕС е вторият най-важен търговски партньор след САЩ. През 2014 г. Канада е била третата държава с най-големи инвестиции в ЕС (165 млрд. евро). Пред нея са само САЩ и Швейцария. Канада е четвърта по направени европейски инвестиции в чужди държави (в размер от 274,7 млрд. евро),Ако Канада беше член на ЕС, тя щеше да бъде петата най-голяма икономика в него със своя БВП в размер на 1,4 трлн. евро и щеше да заема седмо място по брой на населението.Постигнатите договорености за търговията и инвестициите с Канада подлежат на широк парламентарен контрол и могат да бъдат разгледани от всеки, който се интересува от темата. СЕТА е споразумение, което изисква не само одобрението на Европейския парламент, но и на националните и регионалните парламенти на държавите членки. През последните повече от две години, откакто приключиха преговорите в Отава през септември 2014, текстът на споразумението е .", "date": "2017.08.14", "title": "Пътят на CETA през Европейския парламент"}
{"url": "https://news.bg/world/ruskite-spetssluzhbi-zadarzhaha-chetirima-teroristi.html", "text": "Руската федерална служба за сигурност (ФСС) задържа четирима терористи, подготвяли атентати в Москва и региона. Това заяви пресцентърът на ФСС, предаде ТАСС.Единият е гражданин на Русия, а другите трима са граждани на централноазиатски държави. Задържането им е станало в райони на столицата.Групата е планирала самоубийствени атентати с мощни експлозиви в места, където се събират много хора - транспортни обекти и търговски средища в Москва.Подготовката на атентатите е била извършена от пратеник на групировката \"Ислямска държава\", който действал по указания от Сирия. Единият от задържаните е специалист по взривни устройства. Другите двама са терористи-самоубийци, според оценката на руските спецслужби.Край руската столица е открита и обезвредена лаборатория, където терористите са изготвяли експлозиви и взривни устройства, посочва ФСС.", "date": "2017.08.14", "title": "Руските спецслужби задържаха четирима терористи"}
{"url": "https://news.bg/disasters/nyama-postradali-balgari-pri-pozharite-v-gartsiya.html", "text": "Министерството на външните работи информира, че към 15 часа не са регистрирани случаи на пострадали български граждани при пожарите в Гърция.Към момента на територията на Гърция има 46 огнища на пожари. Най-засегнат от огнената стихия е остров Закинтос.На остров Крит, в района на Иерапетра, горят горски масиви, маслинови дървета и оранжерии с цветя. Огънят в района е овладян частично.Горски масиви горят и в област Теспротия, на границата с Албания, но няма риск за жителите на района.В района на Каламос, Атика, също бушува силен пожар. От миналата нощ в община Оропос, където се намира Каламос, е обявено извънредно положение.Огнената стихия там е достигнала и опожарила домове. Хората са евакуирани, а по нареждане на полицията и противопожарната служба движението на моторни превозни средства в района на Каламос, Атика, е спряно.Трафикът на превозни средства на входа на Капандриу и главната улица на Варнава до плажа също е прекъснат. Движението се пренасочва към кръстовището между булевард Маркопулу и улица Агиу Апостолу.Министерството на външните работи препоръчва на българските граждани, пътуващи или пребиваващи в Гърция, да се информират предварително за актуалната обстановка, да избягват засегнатите райони и да спазват стриктно указанията на местните власти.Гражданите, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на българското посолство в Атина: 00 30 6937 096 220", "date": "2017.08.14", "title": "Няма пострадали българи при пожарите в Гърция"}
{"url": "https://news.bg/crime/dvoyno-ubiystvo-v-gabrovsko.html", "text": "Мъж и жена са били намерени убити и запалени в дома си в село Богданчовци, област Габрово.Телата на мъжа и жената са били намерени при пожар в селото. Според експертизата обаче смъртта им не е настъпила вследствие на пожара - те са били убити по насилствен начин, информира bTV.Сигналът за възникналия пожар в дома на пенсионерите е бил подаден около 4 часа сутринта на 11 август, петък.След като са намерени телата на мястото е бил извършен оглед. След като става ясно, че възрастните хора са били убити, къщата е била огледана от разследващите полицаи отново.Работата по случая продължава.", "date": "2017.08.14", "title": "Двойно убийство в Габровско"}
{"url": "https://news.bg/world/big-ben-zamlakva-za-chetiri-godini.html", "text": "Знаменитият часовник на кулата Елизабет на британския парламент, известна като Биг Бен, ще мълчи цели четири години. Причината е, че в следващите месеци и години ще тече ремонт и реставрация на една от емблемите на Лондон и Великобритания изобщо.В официално съобщение на парламента се предупреждава, че от 21 август най-голямата камбана, тежаща 13,7 тона, ще бъде изключена от часовниковия механизъм, за да се осигури безопасността на работниците.Камбаната е била монтирана през 1859 година, след което била кръстена Биг Бен. След това името й се прехвърлило върху цялата часовникова кула.От поставянето си преди 157 години до този момент камбаната е звъняла на всеки 15 минути. Традицията е прекъсвана рядко, например за последен път през 2013 години по време на поклонението пред тленните останки на бившия министър-председател на Великобритания Маргарет Тачър.Останалите четири камбани, които бият също на всеки 15 минути, също ще бъдат изключени по време на ремонтните работи.Специалисти изтъкват, че може да се чуе Биг Бен и преди 2021 година, по изключение, примерно за Нова година.", "date": "2017.08.14", "title": "Биг Бен замлъква за четири години"}
{"url": "https://news.bg/comments/shte-uskori-li-yadreniyat-poker-na-phenyan-orazheynata-nadprevara-v-aziya.html", "text": "Азия е най-военизираният ядрен регион в света, в който са разположени четири от деветте ядрени сили. Всички те участват в програми за качествена или количествена модернизация на въоръженията си, припомня SIPRI, водещ шведски изследователски институт по въпросите за контролa над въоръженията и разоръжаването.От общо 14 935 ядрени бойни глави по света, поне 400 са в ръцете на Китай, Пакистан, Индия и Северна Корея. Династията Ким е последната, която през 2006 г. се присъедини към изключително затворения клуб на държавите, притежаващи атомна бомба. Оттогава е извършила дузина изстрелвания на ракети и 5 ядрени опита, 3 от които под строгия надзор на Ким Чен Ун.В този напрегнат регион Япония и Южна Корея са единствените големи икономически сили, които не разполагат с атомна бомба. В това отношение трябва да се осланят на американския си партньор, който им предлага ядрения си чадър. Япония /от 1951 г./ и Южна Корея / от 1953 г./ са под опеката на американското ядрено разубеждаване, което е актуално повече от всякога.Но с непрестанните фойерверки на Северна Корея и възможността за изтегляне на американските военни от Азия, спомената от Доналд Тръмп по време на президентската кампания, японците и южнокорейците се страхуват да не бъдат лишени от защита, анализира ситуацията френският вестник Libération. През последните години те инвестираха в модернизация на армиите си. През 2017 г. бюджетът на Южна Корея ще се увеличи с 4%, сравнено с 2016 г. Част от него ще бъде използвана за усъвършенстване на ракетни системи, в опит да се противопостави на заплахата от Север.\"Непреодолима и неминуема\" опасностОт своя страна разходите на Япония също са се увеличили за пета поредна година. Дори да се оплаква от \"ново ниво на заплаха\", идващо от севернокорейската балистична програма, Токио също така се безпокои и от военните амбиции на Пекин в Южнокитайско море и в близост до архипелага Сенкаку. В Бяла книга, публикувана във вторник, новият японски министър на отбраната Ицунори Онодера определя Северна Корея като \"непреодолима и неминуема\" опасност. \"Твърде вероятно е с течение на времето да нараства рискът от разгръщане на балистични ракети с ядрени бойни глави, които са в състояние да достигнат нашата страна\", се казва в документа.Публикуван ежегодно от японското министерство на отбраната, този текст за първи път алармира за подобряването и прецизността на експлоатационните възможности на Северна Корея. Той припомня сценария за \"насищане на атаката\", по време на която голям брой ракети ще бъдат изстреляни едновременно, за да се преодолее отбранителния щит на една държава или целева зона. През последните няколко месеца японските власти са предприели симулационни упражнения за евакуация на населението и планират да изградят антиядрени убежища.Тази Бяла книга е издържана в дясната линия на доклад на японски експерти и парламентаристи, който слага началото на повратен момент в политиката за сигурност на архипелага. През март група бивши министри и депутати от силната Либерално-демократическа партия представиха на премиера Шиндзо Абе серия от \"спешни предложения\" за засилване на противоракетната отбрана на страната и политиката на сигурност, минавайки ясно в офанзива. Те препоръчват на правителството да осигури крилати ракети с далечен обсег на действие, способни да поразят севернокорейски градове и бойни машини. \"На първата атака на врага може да се противодейства с нашата актуална противоракетна отбрана. Що се отнася до последващи повтарящи се удари е важно да извадим от строя, да разрушим стартовите площадки на противника и да предотвратим други изстрелвания\", обясняваше в началото на годината Ицунори Онодера.Ако тази препоръка не предизвика истински дебат, той ще тръгне по друг начин от въпроса за ядреното оръжие, който почти разбулва табуто. В Сеул и в по-малка степен в Токио идеята изплува отново през последните месеци. Тя никога не е отсъствала от политическия дебат. Южнокорейските консерватори като бившия кандидат-президент Чун Мон-джун или бившия лидер на партията СЕНУРИ Уон Ю-чул от няколко години подковават тази възможност за противодействие на севернокорейската заплаха. Според \"Маями Хералд\" няколко десетки депутати от Корейската партия на свободата ще подкрепят проект за Южна Корея с ядрено оръжие. През септември 2016 г. след петия опит на Пхенян, социологическите проучвания показаха, че сценарият за ядрено превъоръжаване е бил подкрепен от 58% от южнокорейците. Но през 1975 г., под натиска на САЩ, Сеул подписа Договора за неразпространение на ядрено оръжие (ДНЯО). Ратификацията му не попречи на диктатора Пак Чон-хи да следва тайна програма чак до убийството си през 1979 г. Избраният за президент през май Мун Дже-ин се позиционира ясно като антиядрен държавник и военен. Но с 25-те си ядрени реактора Южна Корея лесно може да се включи във всяка военна програма.Пробен балон или необмислена постъпкаПрез миналата година САЩ постигнаха напредък по темата за своя японски съюзник, който стана жертва на техния ядрен огън на два пъти през август 1945 г. \"Какво би се случило, ако утре Япония стане ядрена сила? Те на практика имат капацитeта да го направят за една нощ\", каза бившият вицепрезидент Джо Байдън, по време на среща с китайския президент Си Цзинпин през юни 2016 г. Токио, който никога не е ратифицирал Договора за неразпространение на ядрено оръжие, отговори, че \"Япония никога не би могла да притежава ядрено оръжие\".Но американците продължават да подхранват този дебат \"табу\". По време на предизборната си кампания Тръмп беше преоценил идеята, че Япония и Южна Корея се снабдяват с ядрено оръжие. Особено ако намиращите се в момента на Корейския полуостров и на Японския архипелаг 80 000 джи-ай трябваше да си стегнат багажа. През март, по време на едно от посещенията си в Азия, държавният секретар Рекс Тилърсън поднови опитите си за обсъждане на възможността Япония да се въоръжи с ядрен арсенал. \"Ние казваме, че всички опции са на масата, обясняваше той, докато кризата с Пхенян се влошаваше, но не можем да предвидим бъдещето. Смятаме, че е важно всички в региона да разберат, че обстоятелствата могат да еволюират до точката, където от съображения за взаимно възпиране, бихме могли да разгледаме \"това\".А \"това\" със сигурност не би било в съответствие с прекалено пацифистката японска конституция.Тръмп наддаваДокато целият свят призовава за спокойствие, Доналд Тръмп отново заплаши в петък да се намеси срещу Северна Корея. \"Военните решения са вече напълно изградени и готови да влязат в употреба, ако Северна Корея се държи безотговорно,\" туитна президентът на САЩ. Малко по-рано Китай призова Вашингтон и Пхенян да \"бъдат внимателни в думите и действията си и да направят повече, за да успокоят напрежението\". Русия се показа\" много загрижена\". \"Рисковете са много високи, особено като се има предвид използваната реторика\", заяви ръководителят на руската дипломация Сергей Лавров.", "date": "2017.08.14", "title": "Ще ускори ли ядреният покер на Пхенян оръжейната надпревара в Азия?"}
{"url": "https://news.bg/crime/politsiya-napalni-velingradski-park-zaradi-samnitelen-bagazh.html", "text": "Сигнал за съмнителен багаж вдигна на крак полицията във Велинград. Говорителят на ОД МВР - Пазарджик Мирослав Стоянов уточни, че сигнал за съмнителен багаж в парк в централната част на курорта е постъпил около 15.30 часа от служител на общинско дружество.Реагирано е незабавно и районът е бил отцепен от служители на полицията в курорта. Стоянов добави, че след направения първоначален оглед е извикан Специализирания отряд за борба с тероризма. Извършен е контролиран взрив.Касае се за забравен куфар, вероятно на клошар, пълен със стари вестници и торбички, но при подобни сигнали органите на реда са длъжни да реагират съгласно разпоредбите, гарантиращи безопасността и сигурността на българските граждани.", "date": "2017.08.14", "title": "Полиция напълни велинградски парк заради съмнителен багаж"}
{"url": "https://news.bg/world/20-t-shokolad-otkradnaha-ot-kamion-v-germaniya.html", "text": "Близо 20 т. шоколад са откраднати от камион в Германия, съобщава сп. \"Фокус\".Инцидентът е станал в град Нойштадт. Полицията издирва грабителите. Властите съобщават, че стойността на откраднатите лакомства се оценява на €50 000 до €70 000.Сред откраднатите стоки са течен шоколад и шоколадови яйца.Полицията работи по всички версии на кражбата.", "date": "2017.08.14", "title": "20 т. шоколад откраднаха от камион в Германия"}
{"url": "https://news.bg/world/es-bistri-sanktsii-sreshtu-severna-koreya.html", "text": "Европейският съюз (ЕС) следи внимателно ескалацията на напрежението на Корейския полуостров. В същото време Съюзът е готов да оказва активно съдействие за нейното уреждане, съобщава ТАСС.Агенцията се позовава на пожелал анонимност дипломатически източник. Днес в Брюксел заседава комитета на ЕС по въпросите на отбранителната политика на ниво посланици.Външният министър на ЕС Федерика Могерини не е взела участие в заседанието на комитета, съобщи говорителката на Могерини - Катрин Рей.След заседание на форума тя ще бъде информирана за постигнатите позиции.Вече е ясно, че всички страни - членки са разтревожени от покачването на военното напрежение в региона. За целта те призовават Пхенян да прекрати всички провокативни действия като изпитанията на оръжие за масово унищожение и на балистични ракети. Освен това Северна Корея трябва да изпълнява и всички резолюции на Съвета за сигурност на ООН.Само предни дни Съветът за сигурност на ООН с пълно мнозинство прие нова порция санкции срещу режима на Ким Чен - ун.Новите ограничения засягат износа на сурови изкопаеми като въглища, желязо, желязна руда, олово и оловна руда, както и на морска храна. По изчисления на международната организация износът на тези суровини отговаря за 1/3 от годишния износ на страната или близо $3 млрд. към 2016 г.", "date": "2017.08.14", "title": "ЕС бистри санкции срещу Северна Корея"}
{"url": "https://news.bg/regions/tezhka-katastrofa-kray-sevlievo.html", "text": "Временно беше ограничено движението по път I-4 Севлиево - Малиново, в района на разклона за Петко Славейков, поради пътнотранспортно произшествие.Това съобщават от АПИ.Шофьорите да се движат с повишено внимание и съобразена скорост по обходен маршрут през с. Петко Славейков, след което по път III-4003 до с. Малиново и включване отново на път I-4.", "date": "2017.08.14", "title": "Тежка катастрофа край Севлиево"}
