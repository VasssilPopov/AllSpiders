{"url": "https://news.bg/world/tsipras-otselya-pri-vot-na-nedoverie.html", "text": "Гръцкото правителство оцеля при вота на недоверие. Той беше поискан от опозиционната Нова демокрация заради постигнатото споразумение със Скопие за името не бившата югославаска република, съобщават гръцките медии.153 депутати отхвърлиха исканата от Нова демокрация оставка на кабинета Алексис Ципрас. Други 127 подкрепиха искането за свалянето от власт на националистите.Хиляди гърци протестираха срещу споразумението пред парламента, призовавайки Ципрас да подаде оставка. Полицията използва звукови гранати и сълзотворен газ, за да попречи на демонстрантите да влязат в сградата.Опозицията обвини Алексис Ципрас, че е продал интересите на Гърция.", "date": "2018.06.16", "title": "Ципрас оцеля при вот на недоверие"}
{"url": "https://news.bg/politics/mariya-gabriel-e-nositel-na-nagradata-marisa-belisario.html", "text": "Българският еврокомисар Мария Габриел бе удостоена с най-престижното отличие на Италия за върхови постижения на жените \"Мариса Белисарио\". Статуетката й беше връчена в петък вечерта от председателя на Европейския парламент Антонио Таяни на тържествена церемония в Рим. По време на награждаването на стената вървяха кадри от професионалния път на българския еврокомисар в европейската политика, съобщиха от ЕК.Вече 30 години, в памет на Мариса Белисарио - топ мениджър на Италия, едноименната фондация отличава със \"Златна ябълка\" заслугите и постиженията на жени в различни професии, управлението, науката, икономиката и социалните каузи както на национално, така и на европейско ниво. Тазгодишното издание на наградата е под егидата на президента на Италия Серджо Матарела.Високото отличие се присъжда в няколко категории. Изборната комисия единодушно реши да удостои комисар Мария Габриел с наградата в юбилейното 30-то издание в категория \"Награда на Европа\".При приемането на наградата, Мария Габриел заяви, че за нея тя е символ на признание, но и отговорност.\"Силата на визията ми за цифровото бъдеще на Европа е кодирана в принципа, който следвам. Работя за цифрова политика, която да отчита интересите на европейските граждани, а човекът да остане управляващ технологиите. За няколко месеца постигнахме голям напредък в изграждането на цифровия единен пазар - регламента за защита на данните, пакета за киберсигурност, мерките за развитието на изкуствения интелект и суперкомпютрите, действията за насърчаване на цифровите умения, подкрепата за стартъпите, постигнатите споразумения относно европейския аудиовизуален сектор и спектъра за високоскоростен интернет\", заяви Габриел при приемането на високото отличие.За нея наградата е признание за усилията, които полага тя и екипът й за силна цифрова Европа. \"Но тя е и отговорност да продължавам да работя с неотслабваща енергия за цифров единен пазар, който не остава никого изключен и ползите от който са за всички. Тази награда е и израз на потенциала на жените да бъдат начело на цифровата промяна и съм горда да бъда неин носител\", каза еврокомисарят по цифровата икономика и общество.Наградата \"Мариса Белисарио\" се дава от 1989 година насам. През всички тези години с нея са отличавани жени визионери с високи постижения в своята област на професионално развитие.Сред тях са жени политици, учени, мениджъри, актриси, активистки за мир и равенство. В международен план се отличават имената на Мери Робинсън - първата жена президент на Ирландия, Мадлин Олбрайт - първата жена държавен секретар на САЩ, Рания ал-Ясин - кралицата на Йордания.", "date": "2018.06.16", "title": "Мария Габриел е носител на наградата \"Мариса Белисарио\""}
{"url": "https://news.bg/crime/izdirvat-uchenichka-v-tarnovo.html", "text": "Полицията във Велико Търново издирва изчезнала ученичка.Изчезналото момиче - Теодора Василева, е седмокласничка в средното училище \"Емилиян Станев\" във Велико Търново, съобщи \"24 часа\".Сигналът е подаден от майката на детето в 15.10 часа вчера, 15 юни. В сигнала жената обяснила, че за последно е разговаряла с дъщеря си по телефон около 14 часа. Момичето казало, че отива при своя приятелка. След това обаче телефонът на момичето спрял да отговаря. Момичето не се е прибрало в дома си във Велико Търново.Семейството е живеело до скоро в Плевен. След това се преместили в Велико Търново. Поради това полицаите в Плевен също са предприели действия по издирването на момичето.По думите на началника на Областната дирекция на МВР в Търново комисар Димитър Машов полицаите работят по случая, но до момента момичето не е установено. Той обясни и че ученичката до известен период е поддържала връзка с баба си, но и тя не я е виждала.Предполага се, че е възможно момичето да е избягало от дома си, защото имала проблеми в семейството.Съучениците на Теодора също са загрижени - те са разпространили информация за изчезването ѝ в социалните мрежи.Теодора е висока 1.64 м. Последно тя е била облечена с дънки и бяла тениска с надписи.Всеки, който има информация за изчезналото момиче, може да съобщи за това в районните управления на МВР в страната, както и на спешен телефон 112. Номерът на централата на Областната дирекция на МВР във Велико Търново е 062 / 662-662. Телефонният номер на централата на МВР е 02 / 9825 000.", "date": "2018.06.16", "title": "Издирват ученичка в Търново"}
{"url": "https://news.bg/politics/sazdavat-zeleni-koridori-za-migratsiya-na-ptitsi-i-zhivotni.html", "text": "Създават \"Зелени\" коридори за миграция на птици и животни. Те са в рамките на проект \"Свързани Дунавски паркове\" (DANUBE PARKS CONNECTED), съобщиха от МРРБ.Проектът насърчава екологичната свързаност между защитените зони по протежението на река Дунав. Той е подкрепен от Дунавската стратегия, тъй като опазването на околната среда е един от четирите й опорни стълба.Повод за този проект са препятствията по пътя на животинските видове - язовирни стени, кабели и електрически стълбове, урбанизирани територии. Това пречи за свободното им мигриране по вода, въздух и суша.С помощта на сателит предстои да се изготви карта на крайречните гори. Тя ще е първата карта по поречието на цялата река. Специално внимание се обръща и на дивите острови по Дунав. Като място на ценни местообитания, те ще бъдат обстойно описани и категоризирани според степента на човешка намеса, обясняват от регионалното ведомство.Опазването на околната среда, като важен аспект на сътрудничество между дунавските държави, е основен акцент и в два успешно приключили проекта, в които си партнират осем дунавски страни. Единият проект е \"Дунавски паркове\", другият - \"Дунавски паркове 2.0\". По тях обект на защита са черната топола и морският орел.Черната топола е масово изсичана за освобождаване на земеделски площи, както и за производство на фурнир в мебелната индустрия.Видът й е важен за протежението на реката, тъй като допринася за укрепването на бреговата част, създава условия за гнездене и хранене на десетки видове животни и птици и придава живописен облик на ландшафта. За да се намалят пораженията от човешката дейност, с проекта са предприети мерки за опазването й, включително чрез залесяване.Дунав се оказва зимно местообитание на 750 морски орли. В света има само 7000 двойки от тези птици като 5000 от тях са в Европа. По проекта са проучени местообитанията на морския орел в защитените територии от мрежата \"Дунавски паркове\" и са извършени защитни дейности, за да се възстановят те и да се гарантират условия за размножаването му.Останалите три стълба на Дунавската стратегия, освен опазването на околната среда, са свързаност, изграждане на просперитет и устойчивост на региона. Стратегията е макрорегионална, одобрена е през 2011 г. и обхваща 14 държави и над 100 милиона души. В глобален план изпълнението й трябва да превърне региона в привлекателно място за живеене, което предлага добри възможности за работа, чиста природа и богат културен живот.По време на Българското председателство на Дунавската стратегия, което продължава до октомври т.г., страната ни ще е домакин на Седмия й годишен форум.Той ще се проведе на 18 и 19 октомври в София. Във фокуса на събитието ще бъде туризмът, като двигател за икономически растеж и териториално сближаване.Ще бъдат разгледани ключови теми за региона, свързани с опазване на културното и историческото наследство, използването на нови технологии и дигитализация на туристическия сектор, транспортната свързаност и мобилност, безопасност и сигурност при предлагане на туристическите услуги и др.В рамките на отделните панели ще бъдат дискутирани възможностите за привличане на публични и частни инвестиции в туризма, както и използването на финансови инструменти в периода след 2020 г.По време на Седмия форум на Дунавската стратегия ще бъдат обсъдени и темите за синергията и съгласуваността между макрорегионалните стратегии за постигане общите цели на ЕС и за бъдещето на макрорегионалните стратегии след 2020.", "date": "2018.06.16", "title": "Създават Зелени коридори за миграция на птици и животни"}
{"url": "https://news.bg/politics/tsvetanov-netarpeliv-da-chue-motivite-na-bsp-za-vota-na-nedoverie.html", "text": "Зам.-председателят на ГЕРБ Цветан Цветанов очаква с нетърпение БСП да внесе мотивите си за вота на недоверие.Пред Дарик Цветанов припомни, че от  към кабинета \"Борисов 3\". Това стана преди началото на българското председателство на Съвета на ЕС.\"Разбира се, той не мина. Но това беше ясен политически знак каква е тяхната съпричастност към председателството, което предстоеше за България. Сега, когато то завършва и е успешно по оценки на европейските лидери и министри от Европа, мога да кажа, че БСП искат да затворят българското председателство отново с вот на недоверие, за да покажат тяхната си идентичност на партия, която иска само да върви в конфронтация, партия, която не се старае и стреми да участва в политически живот на страната, да предлага алтернативни решения. Ние знаем как управлява БСП и в сектор \"Сигурност\", и сектор \"Икономика\", и сектор \"Енергетика\", отсече Цветанов. По думите на председателят на ПГ на ГЕРБ една седмица няма да е достатъчна на БСП да изготви и внесе мотивите за вота.Цветанов коментира още въпроси, набелязали от евродепутата Ангел Джамбазки за недокомплекта в МВР.\"Недокомплектът в МВР се генерира от момента, в който започнаха резките промени след 2013 година. Изграждането на един служител в системата на МВР, за да може да бъде в пълната си функционалност като професионални качества, е от пет до седем години. Точно затова имаше умисъл в съсипването на системата за сигурност 2013 година точно от тези, които днес говорят за вот на недоверие по темата \"сигурност\". А ние знаем какво пък имаха те като наследство през 2009 година с тези отвличания\", убеждава Цветанов.", "date": "2018.06.16", "title": "Цветанов нетърпелив да чуе мотивите на БСП за вота на недоверие"}
{"url": "https://news.bg/world/pochina-dirigentat-genadiy-rozhdestvenski.html", "text": "Световноизвестният руски диригент Генадий Рождественски почина на 87-годишна възраст. Информацията бе съобщена на сайта на Московската консерватория, цитиран от РИА Новости.Генадий Рождественски е роден на 4 май 1931 година в семейство на диригента Николай Аносов и певицата Наталия Рождественска. Той е завършил Московската консерватория през 1954 г. Диригентският му дебют е няколко години по-рано. През 1951 г. в Болшой театър под неговата палка е изпълнен балета \"Спящата красавица\".През различните години Рожденственский ръководеше оркестъра на Болшой театър, Камерния музикален театър, Централната телевизия и всесъюзното радио, Британската информационна корпорация а така също и Виенския симфоничен оркестър и Кралския Стокхолмски филхармоничен оркестър.През 1974 г. Рождественски е преподавател в катедрата на оперно-симфонично дирижиране на Московската консерватория, а през 2001 г. е неин ръководител. Сред учениците му са Владимир Понкин, Валерий Полянски, Валентин Кожин и др. известни диригенти. Той е написал и няколко музикални съчинения, сред които е най-известната оратория \"Заповедно слово към руския народ\".Рождественски е носител на много звания и награди, сред които орденът \"За заслуги пред Отечеството\" I, II, III и IV степени, орден \"Кирил и Методий\", орден на Изгряващото слънце 3-ти клас.Музикантът е герой на Социалистическия труд, народен артист на СССР, почетен член на Шведската кралска музикална академия и Английската кралска академия на музиката.", "date": "2018.06.16", "title": "Почина диригентът Генадий Рождественски"}
{"url": "https://news.bg/int-politics/zapadnite-balkani-ostavat-prioritet-i-za-avstriyskoto-predsedatelstvo.html", "text": "Канцлерът на Австрия Себастиан Курц заяви, че  за новото име на страната е важна крачка, която може да доведе до голям напредък по пътя на Македония към членство в ЕС, предаде македонската информационна агенция МИА.В интервю за вестник \"Дер Щандарт\" Курц обясни, че въпросът за евробъдещето на държавите от Западните Балкани ще остане като приоритет и по време на австрийското председателство на Съвета на ЕС, което започва на 1 юли.По думите му по време на ротационното председателство на Австрия в Съвета може се очаква и напредък около преговорите за членство на Сърбия и Черна гора.Канцлерът на Австрия подчерта също така, че страната подкрепя идеята за единно икономическо пространство на Балканите. Според него това това ще бъде от полза не само за икономическото развитие на страните от региона, но и за намаляването на етническото напрежение, което съществува на на Балканите.", "date": "2018.06.16", "title": "Западните Балкани остават приоритет и за австрийското председателство "}
{"url": "https://news.bg/regions/vremenno-ogranicheno-e-dvizhenieto-po-pat-todorichene-dermantsi.html", "text": "Движението по път III-307 Тодоричене - Дерманци в участъка от км 5 до км 13 е временно ограничено. Причината е разлив на петролни продукти на пътното платно, съобщиха от АПИ.Обходният маршрут в двете посоки е по общински път - с. Тодоричене - с. Дъбен - с. Торос; път III-305 с. Торос - с. Дерманци.", "date": "2018.06.16", "title": "Временно ограничено е движението по път Тодоричене - Дерманци "}
{"url": "https://news.bg/int-politics/amerikanski-profesor-tramp-postavi-ponyaten-za-phenyan-model-za-pregovori.html", "text": "Доналд Тръмп предостави нов модел на преговори, който е понятен за Пхенян. .Това заяви за предаването \"Събота 150\" на БНР проф. Фред Кериър от университета \"Сиракюз\". Проф. Кериър изследва КНДР вече повече от 30 години.\"За Северна Корея промяната е част от грандиозен план, който се спазва от няколко десетилетия с малки надстройки. Приспособяването към пазарната икономика не бе част от намеренията на режима, той просто се съобрази с икономическите реалности. Не всички детайли бяха планирани, но кардиналното решение да не се повтори Корейската война бе ясно още от 70-те. Това, което създаде усещането за рязка промяна, е ролята на Доналд Тръмп. Той предостави възможност да се използва нов модел на преговори, който е много понятен за Пхенян, но напълно различен от подхода досега\", обясни проф. Кериър.По думите му това е непредвидима ситуация. Към момента всичко се развива по начина, по който Северна Корея, Китай и Русия бяха планирали\", гласи оценката на проф. Кериър за дипломатическите пробиви от последните месеци и дни.Според него , преодоля максималния натиск и постигна важни дипломатически успехи.\"За мен това е комбинация от уменията и инстинктите на Ким Чен-ун, новата администрация на САЩ, засилената позиция на Си Цзинпин и окуражения южно-корейски президент Мун Дже-ин. Това е един от тези случаи в човешката история, когато много и различни фактори спомагат за неочаквано развитие на ситуацията. Един от съветниците на президента Обама каза наскоро в интервю, че ако са имали на разположение също толкова диалогична администрация в Сеул, те също може би са щели да достигнат до подобен пробив\", каза професорът от университета \"Сиракюз\".Той припомни, че южнокорейският президент Ли Мьон-бак нямаше намерение да преговаря със Севера. Координацията между Сеул и Вашингтон се оказа неочаквано трудна.В настоящия случай Ким Чен-ун осъзна, че трябва да се възползва от инерцията и да отговори на желанието на хората да подкрепи икономическите и социални промени, или да се примири с една нелицеприятна съдба за режима си, каза професорът.\"Още от 2011-а година той даваше подобни сигнали. Той се възползва от всяка ситуация да ангажира Юга. С администрацията на Мун Дже-ин това се случи, за разлика от предишния президент Пак Гън-хе. В момента Сеул с готовност се нагажда към променящата се ситуация. Дори шокиращото решение на Тръмп да се откаже от бъдещи военни учения бе в крайна сметка прието от Мун\", подчерта Фред Кериър.Сред важните практически последици от общата декларация проф. Кериър вижда промяната в обществените коментари в американските медии през последните месеци.\"Нормализират Ким Чен-ун като легитимен член на световната политическа сцена. Това е факт, независимо от резултата от преговорите за разоръжаване. Това, че образът на Северна Корея и на нейния лидер се променят, е от съществено значение\", подчерта проф. Кериър.Според него, водещи американски национални телевизионни канали се готвят да променят представата за Пхенян. Те са готови да инвестират, защото дори и малката възможност за промяна на отношенията между двете страни трябва да бъде разбрана от американската общественост, каза проф. Фред Кериър от университета \"Сиракюз\".Ако продължаваме да разглеждаме Северна Корея само в бели и черни краски, ние губим възможността за диалог с Пхенян, убеден е проф. Кериър. \"Без преговори не можем да помогнем на хората от двете страни на Демилитаризираната зона. Промяната на монолитния образ на Северна Корея е може би най-важната и непосредствена промяна след общата декларация\", обясни професорът от университета в Ню Йорк.Проф. Фред Кериър анализира реформаторската визия и намерения на севернокорейския лидер. \"Те бяха ясни от много години, особено след като Ким Чен-ун пое управлението. Той бързо схвана, че промените, който вече се случват, изискват реформа в отношението към външния свят и фокус върху икономиката. Това е критично за бъдещето на страната. Паралелно остана целта да сплашат и принудят САЩ да приемат Пхенян насериозно, което се и случи\", допълни проф. Кериър пред общественото радио.", "date": "2018.06.16", "title": "Американски професор: Тръмп постави понятен за Пхенян модел за преговори"}
{"url": "https://news.bg/politics/boil-banov-do-10-dni-tragvat-1-mln-lv-za-zakupuvane-na-knigi.html", "text": "\"Нямам самочувствие на човек, който няма визия, надявам се на тези срещи да го доказвам\". Това заяви министърът на културата Боил Банов пред участниците на първата среща на Гражданско движение \"Реформи в културата\", която се провежда в Пловдив, съобщиха от Министерството на културата. На срещата присъстват и голяма част от директорите във ведомството.Министър Банов не се съгласи с голяма част от критиките, които представи във встъпителния си доклад културологът проф. Александър Кьосев. \"В рамките на 10 дни тръгват към библиотеките 1 млн. лв. за закупуване на книги. Не казвам че е много, но това не е правено от доста години\", заяви Банов в отговор на проф. Кьосев, че културни политики \"просто няма\", няма визия за развитие на културата, както и че има законодателен хаос в сферата.Министърът изтъкна увеличение с 0.5 млн. лв. на парите, които Национален фонд \"Култура\" ще разпредели през 2018 година за проекти. В културното ведомство има 6 млн. лв. за проекти, от които в предишни мандати са преразпределяни средства за други цели.\"Откакто съм министър, няма един лев от парите за проекти, които да се пренасочат другаде\", категоричен бе той.В отговор на въпрос за Центъра за култура и дебат \"Червената къща \"Андрей Николов\" министър Банов уточни, че цени работата, която се върши там и няма да позволи спирането ѝ. Той увери, че ще съдейства за създаването на повече такива центрове. Допълни още, че ще продължи да работи \"Националният център за книгата\" в НДК, както и Дворецът като културен център.", "date": "2018.06.16", "title": "Боил Банов: До 10 дни тръгват 1 млн. лв. за закупуване на книги"}
{"url": "https://news.bg/interviews/prof-kashay-predpriemachestvoto-nyama-za-tsel-samo-pechalba-tryabva-i-da-pomaga-na-horata.html", "text": "Проф. Кашай, вие сте успешен предприемач и преподавател, какви според Вас са допирните точки между България и Словакия в туризма?1997-98ма година издадохме една книга за приватизацията в Чехия, която се издаде в навечерието на българската приватизация. Това беше много конкретно и необходимо на България и първия ден на приватизацията я пуснахме на пазара.Ще кажа отново - предприемачеството няма за цел само печалба, трябва да се помага на хората и да се отговаря на техните търсения.Колко важно е съчетанието на образование и бизнес?Науката и практиката трябва да вървят ръка за ръка. Мениджмънтът и дигитализацията са изключително важни.Какво ще посъветвате младите хора в България?Трябва да се учат и да повишават квалификацията си. Нямам информация и конкретни наблюдения за малките фирми в България. Но това което знам е, че младите хора имат интерес, искат да се занимават с малък бизнес и да са независими.Същото е положението и в Полша, там хората гледат към малкия бизнес и нямат доверие в големите предприятия. И нещата стигат до там, че хората и бизнеса трябва да се включват към национални компании, които излизат на пазара. Имаме много малки предприемачи, които сключват договори с големи компании и работят с тях.Коя е рецептата за добро партньорство между бизнес и държава?Такава рецепта още не съществува... Един от хората, които се опитват да го правят, съм аз, правя икономическа дипломация за министерство на външните работи.Министерството казва, че предприятията и държавата трябва да искат едно и също. Предприемачът иска да има добри условия за живот и работа, а държавата - целият народът да бъде доволен и да се радва. Не знам обаче дали това е възможно.Разговарял съм с много посланици и предприемачи и предприемачите казват - защо се занимаваш с това. Да, няма нищо конкретно, което да съм получил, но всички контакти все пак допринасят за бизнеса.Говорихме с един МАГ по рекламата, който каза: половината пари които се дават за реклама се изхвърлят. И един философски въпрос - имаш малка купчинка с пясък и постоянно добавяш песъчинка по песъчинка към нея - кога от малка тя става голяма?", "date": "2018.06.16", "title": "Проф. Кашай: Предприемачеството няма за цел само печалба, трябва и да помага на хората"}
{"url": "https://news.bg/politics/zaharieva-tselta-ni-e-makedoniya-da-zapochne-razgovori-za-chlenstvo-v-es-na-26-yuni.html", "text": "Нашата цел е Македония да започне разговори за членство на 26 и 30 юни за ЕС и на 11 юли да стане член на НАТО. Ще помагаме и няма да пестим усилия това да се случи. Това заяви българският министър на външните работи Екатерина Захариева в Скопие, където се провежда фестивалът One Love Tour 2018. На него участват много изпълнители от България и Македония.\"Поздравявам двамата храбри премиери на Р Гърция и на Р Македония и двамата външни министри, които водиха преговорите. Убедена съм, че другата седмица вашият парламент - надявам се, че ще ратифицира договора, за да може на 26-ти и след това на 30-ти европейските лидери да обявят старта на преговорите\", заяви Захариева.\"Хората искат да бъдат заедно, да се обичат, да пеят, да творят, да се хранят заедно, да вървят заедно в европейското бъдеще. Няма време. Убедена съм, че след подписването на договора между Македония и Гърция утре между двамата външни министри в присъствието на двамата премиери, на комисарите Йоханес Хан и Федерика Могерини на 26-ти, когато е Съветът по общи въпроси, който аз председателствам, Македония ще получи зелена светлина за членство\", обясни Захариева.Тя изтъкна ползите от подписването на договора за добросъседство между България и Македония. \"Нищо не спечелихме с този 27-годишен спор. Нищо не спечелиха гражданите на двете държави преди подписването на договора за приятелство и добросъседство. Само ще спечелим, няма да има никаква загуба, ако на 26-ти юни Македония започне преговорите за членство. В противен случай рискуваме най-ранната следваща възможност - с много условности на европейските избори - най-рано 2020 г. Не мисля, че македонския народ заслужава да чака още 2,6 години да започне преговори за членство в ЕС\", обясни българският външен министър.Запитана защо премиерът Бойко Борисов е отказал планувана среща с македонския президент Георге Иванов, тя обясни, че България не е искала да взема страна в техния спор. \"Това, което се случи предишния ден преди нашата среща нямаше как и какво повече да кажем. България полага неимоверни усилия и полагаше още преди председателството да върне вниманието на Европа, която беше фокусирана в собствените си вътрешни проблеми, към нашия регион. Не искаме да взимаме страна в този спор, не искаме усилията на нашето, на вашето и на гръцкото правителство да отидат напразно. Основната цел беше да не се месим\", заяви тя.Запитана от македонски репортер дали за България е приемливо името Република Северна Македония, Захариева отговори: \"За България е прифатливо (въпросът беше зададен по този начин - б.р.) всяко име. Ние сме ви признали първи Република Македония в цялост. Това, което е важно за нас, нашият договор го гарантира - да няма териториални претенции\".Захариева обясни, че договорът за добросъседство ще важи и след подписване на договора между Гърция и Македония за името. \"Има текст, който гласи, че двустранните договори ще продължат да важат. Има и текст, според който договорът не е насочен към други държави. Единственото, което искаме, е заедно да бъдем в ЕС, когато сте готови. Нашата подкрепа няма да приключи с края на нашето европредседателство. Нашата цел беше да направим процеса необратим\", заяви Екатерина Захариева.Тя показа, че е изненадана от становището на други посланици, които оценяват подписването на българо-македонския договор за добросъседство, който бе блокиран 15 години. \"Страните от Западните Балкани са в центъра на европейската външна политика. Не изпускайте този шанс. Направихме много, има още какво да правим заедно. Не чакайте още 2,6 г. - чакате от 2005. Нищо не се спечели от това. Ако не можеш да се разбереш със съседите си, няма как да се разбереш с никого. Нашите две държави, нашите храбри премиери доказаха, че със смелост може да направим много заедно и отпушиха този процес - целия процес към помиряване на Балканите\", заяви Захариева.Относно споровете за общата ни история, българският външен министър заяви: \"Какво като имаме претенции за славната ни велика история? Нали нашите хора се интересуват какво е тяхното бъдеще? Това, което трябва да правим, е да се помирим, да честваме заедно общите си празници и общите си исторически дати и да вървим заедно в бъдещето. Хората не се интересуват. Те искат да са заедно - е тука искат да пеят, да танцуват\", каза Захариева завъртайки глава към сцената на фестивала.Тя допълни, че хората искат да ходят заедно по ресторантите, да пътуват, да се срещат. \"Когато си част от европейското семейство границите дори нямат значение\", каза българският дипломат №1.\"Хората на изкуството и културата отдавна са заедно. Те дават пример на нас политиците какво трябва да правим. Убедена съм, че този фестивал ще стане дългогодишна традиция и нашето министерство винаги ще продължи да го подкрепя. Хората трябва да бъдат заедно и те се обичат, те искат да са заедно. Това направи договора, който подписахме - даде още по-голям тласък. Усетих го вчера в Струмица, усетих го преди това в Ново село. Нямаме друг шанс\", каза Екатерина Захариева.", "date": "2018.06.16", "title": "Захариева: Целта ни е Македония да започне разговори за членство в ЕС на 26 юни"}
{"url": "https://news.bg/crime/arestuvaha-dvama-zaplashili-shofyor-s-pistolet.html", "text": "Двама мъже са задържани за отправени закани, съобщиха от МВР. Около 14.20 часа в петък, на 15 юни в ОДМВР-София чрез тел. 112 е получен сигнал от шофьор на лека кола \"Шкода\".Мъжът е заявил, че в района на 15 км на автомагистрала \"Хемус\" неизвестни лица от движещ се успоредно с него лек автомобил \"Мерцедес\" са го заплашили с пистолет.Въпросният автомобил е спрян в района на 57 км. Водачът и пътникът, и двамата от град Левски, са задържани за срок до 24 часа. Иззет е и пистолетът, законно притежаван от единия мъж. По случая е образувано досъдебно производство. Уведомена е районната прокуратура в Ботевград.", "date": "2018.06.16", "title": "Арестуваха двама, заплашили шофьор с пистолет"}
{"url": "https://news.bg/regions/dvizhenieto-po-am-hemus-pri-km-43-kam-varna-e-v-edna-lenta.html", "text": "Движението по АМ \"Хемус\" при км 43, в посока Варна, временно е в една лента. Причината е катастрофа, съобщиха от АПИ. От пътната агенция съветват шофьорите да се движат с повишено внимание и съобразена скорост.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища", "date": "2018.06.16", "title": "Движението по АМ \"Хемус\" при км 43 към Варна е в една лента"}
{"url": "https://news.bg/regions/proteche-pokrivat-na-terminal-1-na-letishte-sofiya.html", "text": "Покривът на Терминал 1 на летище София протече след поройните дъждове, над столицата, съобщи bTV.Таванът на терминала е протекъл още вчера, днес проблемът не е отстранен. От летището чакат дъждовете да спрат.Малко по-късно Нова телевизия съобщи, че е започнало отстраняването на проблема.Сигнали за наводнени улици и булеварди постъпваха в следобедните часове от различни места в София.Междувременно синоптиците отправят нови предупреждения за опасно време почти над цяла Западна и Северна България.", "date": "2018.06.16", "title": "Протече покривът на Терминал 1 на летище София"}
{"url": "https://news.bg/tourism/nad-70-ot-turistite-idvat-v-balgariya-za-lyatna-vakantsiya-obobshti-angelkova.html", "text": "Над 70 % от туристите идват в България за лятна ваканция, заяви министърът на туризма Николина Ангелкова при откриването на новия сезон в Слънчев бряг.По думите й през периода юни-септември 2017 г. чуждестранните туристически посещения бяха над 5,3 млн. Очакваме и българите, пътували през този период, да се увеличат до 1,9 млн. спрямо 1,6 млн. души година по-рано, каза тя.Очаква се ръст на туристите през лято 2018, който не можем да се постигне без активното партньорство на бизнеса, каза Ангелкова. Според нея, очакваният ръст е 5% при чуждестранните посещения за лятото спрямо рекордната 2017 г.Ангелкова очаква да се увеличат туристите от Германия, Израел, Полша, Чехия, Франция, дори от САЩ, където миналата година за първи път стартира кампанията за дигитална реклама на страната ни.Министърът посочи, че пътуванията за лятна почивка по Черноморието са сред най-предпочитаните от туристите у нас. Това прави морския туризъм основен и ключов продукт за устойчивото развитие на целия сектор.Индикацията за очакван ръст се основава на увеличения брой заявени полети към Летище Бургас. Данните към момента са за ръст на самолетодвиженията от 18%. Повече са и заявените полети от Германия, Полша, Великобритания, Чехия, Израел.През миналото лято пренощувалите в местата за настаняване в курорта са били над 756 хил., а реализираните нощувки повече от 5 млн. Близо 6% е ръстът в приходите от нощувки, достигайки близо 270 млн. лв., отчитат от МТ.На церемонията бяха още изпълнителният директор на \"Слънчев бряг\" АД Златко Димитров, депутатите Димитър Бойчев и Диана Саватева, зам.-областният управител на Бургас Севдалина Турманова и др.", "date": "2018.06.16", "title": "Над 70 % от туристите идват в България за лятна ваканция, обобщи Ангелкова"}
{"url": "https://news.bg/disasters/taksi-gazi-hora-v-tsentara-na-moskva.html", "text": "Най-малко седем души са пострадали, след като такси е навлязло в група хора в центъра на Москва, предаде РИА \"Новости\".Шофьорът е от киргизстански произход. Той вече е задържан от полицията, уточнява ТАСС.Обстоятелствата около произшествието, както и състоянието на ранените, се уточнява. \"Интерфакс\" съобщава за ранени мексиканци, които са в руската столица, за да подкрепят националния си отбор.Шофьорът е загубил контрол над колата, смятат от полицията.", "date": "2018.06.16", "title": "Такси гази хора в центъра на Москва"}
{"url": "https://news.bg/press/prokuraturata-razkri-koruptsiya-v-meditsinskiya-odit-deputatite-prekratiha-mandata-na-prof-plochev.html", "text": "Разследване. \"Монитор\":Прокуратурата разкри корупция в Медицинския одитПрокуратурата е разкрила корупционен елемент в Изпълнителната агенция \"Медицински одит\" (ИАМО). Нейното ръководство е имало отношения с лекари и директори на болници. Това стана ясно от изказване на говорителя на главния прокурор прокурор Румяна Арнаудова пред БТВ.В четвъртък стана ясно, че прокуратурата разследва ИАМО за престъпления по служба, приключване на преписки за смъртни случаи като приключили с резолюция \"по маловажност\" и натиск от страна на директора проф. Златица Петрова върху служители да препратят констатациите от проверките в протоколите. За тези и още други случаи \"Монитор\" писа пръв в поредица от журналистически разследвания.Касае се категорично за злоупотреба с власт, а не само за административно нарушение. Има и корупционен елемент, каза прокурор Арнаудова. Тя обясни, че при наличие на данни за извършено престъпление от общ характер, агенцията е взела самостоятелно решение да не сезира прокуратурата. Така не се е стигнало до наказания за извършители на престъпления. Гласуване. \"Дума\":Депутатите прекратиха мандата на проф. Плочев С 11 гласа \"за\" на ГЕРБ и \"Обединени патриоти\" и 7 \"против\" на БСП депутатите от здравната комисия прекратиха мандата на управителя на НЗОК проф. Камен Плочев. Аргументите на ГЕРБ, изложени от доц. Лъчезар Иванов, бяха, че той бил работил 16 години с Плочев и здравето на професора било недобро, така че влошеното му състояние не било отсега. Доц. Георги Йорданов от БСП поиска време, за да бъде уточнено здравословното състояние на Камен Плочев, но проф. Георги Михайлов попита защо, след като е имал хронично заболяване, то изведнъж се прояви в края на февруари. Д-р Нигяр Джафер заяви от името на ДПС, че нейната партия няма да гласува нито \"за\" прекратяване на мандата на управителя на НЗОК, нито \"против\", нито \"въздържали се\". \"Очакваме работещи решения, а не персонални промени през няколко месеца\", заяви тя.ДУМА припомня, че проф. Плочев застъпи в мандата на предшественика си д-р Глинка Комитов, избран през март 2015 г., но подал оставка в края на юни 2017 г. Помощ.\"24 Часа\":Лична помощ от 765 лв. за близо 10 хил. с увреждания Хората с най-тежка инвалидност да получават от държавата по 765 лева месечно помощ за личен асистент.Става дума за около 10 хил. души, чиито увреждания са 90 и повече процента. Таванът на сумата е една минимална работна заплата и половина, а помощта ще варира в зависимост от индивидуалните нужди на болния човек от чужда помощ.Около този вариант в проекта на закон за личната помощ текат усилени разговори от вчера. Проекта написа омбудсманът Мая Манолова заедно с майките на деца с увреждания.Идеята е всеки да мине през индивидуална оценка, за да се изчисли на колко часа помощ има право. Сметките показват, че само за тези 10 хил. души ще са нужни около 92 млн. лв. Наказание. \"Сега\":Пияният шофьор, който щеше да вози ученици на екскурзия, получи 8 месеца затворРайонният съд в Златоград осъди на 8 месеца в затвора шофьора, който беше хванат пиян, преди да потегли към Банско с автобус с ученици, съобщиха от прокуратурата. Присъдата не е окончателна и може да се обжалва.Децата трябваше да тръгнат рано сутринта на 1 юни за екскурзия от Златоград. Шофьорът пристигнал с автобус от Стара Загора и проверка с дрегер преди потеглянето за Банско показала над 1 промил алкохол в кръвта му. Той обяснил тогава, че предната вечер е пил, но количеството не оказвало влияние на реакциите и поведението му на пътя.Мъжът беше задържан, а последвалата кръвна проба показа, че от Стара Загора до Златоград е шофирал с 1.64 промила алкохол в кръвта.  ", "date": "2018.06.16", "title": "Прокуратурата разкри корупция в Медицинския одит; Депутатите прекратиха мандата на проф. Плочев"}
{"url": "https://news.bg/world/hamas-zaplashi-izrael-s-nova-ataka.html", "text": "Радикалното палестинско движение Хамас отправи нова заплаха към Израел, предадоха израелски медии. \", заканиха се от ръководството му. Поредното предупеждение е свързано с големия мюсюлмански празник Рамазан Байрям. Движението призова съмишлениците си да се съберат на границата в Газа и да атакуват Израел. По врага трябва да бъдат изстреляни хиляди заплалими балони. Това ще се случи за пореден път. Досега от такива \"пратки\" са изпепелени огромни обработваеми територии. Армията вече е взела мерки срещу нова атака и са изпратени подкрепления в тази част. Общото събрание на ООН прие с голямо мнозинство резолюция, с която осъжда Израел за убийството на палестинци в Газа и отхвърли опит на САЩ да отправи обвинения към Хамас.Внесената от Алжир, Турция и палестинците резолюция беше подкрепена със 120 гласа в 193-членната организация, като 8 държави гласуваха \"против\", а 45 - \"въздържал се\". Документът е в отговор на подобна резолюция, която САЩ блокираха в Съвета за сигурност на ООН по-рано този месец, използвайки правото си на вето.Повече от 120 палестинци в Газа са убити от израелски войници от края на март, а други 4000 са ранени. Израел вини Хамас за подбуждането на протестите. Няма загинали израелци.", "date": "2018.06.16", "title": "Хамас заплаши Израел с нова атака "}
{"url": "https://news.bg/world/v-sarbiya-deystvat-poveche-ot-60-chuzhdi-razuznavaniya.html", "text": "На територията на Сърбия действат повече от 60 разузнавания. Това продължава вече повече от 3 десетилетия.Това съобщи Б92, като цитира мнението на Милен Миялковски, бивш декан на Факултета по сигурността. Той счита, че Балканите трябва да се разглеждат като скачени съдове.Сблъскват се регионални и световни сили. Не пропусна да обвини Запада в агресивна политика и позиция спрямо Косово и признаването му за държава от Белград. Това се прави по много начини, сред които и разпространяването на фалшиви новини. Тяхната агентура е добре подготвена за подривни действия, допълни той. ", "date": "2018.06.16", "title": "В Сърбия действат повече от 60 чужди разузнавания "}
{"url": "https://news.bg/world/muharem-indzhe-reshen-da-pobedi-erdogan.html", "text": "Опозиционният турски лидер Мухарем Индже е решен да победи президента Реджеп Ердоган, предаде АФП. На 24 юни в Турция ще се проведат президентски избори. Според Индже, от 16 години Ердоган управлява, разделяйки сънародниците си. Той залага на единството и се надява да обедини недоволните от сегашното управление. По думите му, страната се нуждае от \"свежа кръв\", не от изтощен мъж, който само крещи. От своя страна Ердоган съобщи, че извънредното положение, наложено след опита за преврат през юли 2016 г., ще бъде отменено, ако бъде избран на президентските избори.Извънредното положение позволява на Ердоган и на правителството да заобикалят парламента при прокарване на ново законодателство, което позволява ограничаване на човешките права и свободи.Повече от 160 000 души са задържани и подобен брой държавни служители са уволнени от опита за преврат, съобщава ООН.Социологическите проучвания показаха, че Ердоган не е сигурен победител. За избиране на първи тур са му нужни най-малко 50 процента. ", "date": "2018.06.16", "title": "Мухарем Индже решен да победи Ердоган "}
{"url": "https://news.bg/world/2000-detsa-otdeleni-ot-semeystvata-si-zaradi-amerikanskata-imigratsionna-reforma.html", "text": "Около 2000 непълнолетни лица са били отделени от семействата си заради имиграционната реформа на президента Доналд Тръмп.Данните са за период от 6 месеца. Той продължи от 19 април до края на май. До там се е стигнало заради политиката на \"нулева толерантност\" към нелегалните мигранти. Не е дадено разделение по възрастови групи. Тръмп бе критикуван яростно от различни групи за решението си. ", "date": "2018.06.16", "title": "2000 деца отделени от семействата си заради американската имиграционна реформа"}
{"url": "https://news.bg/world/rahoy-nyama-da-bade-deputat.html", "text": "Бившият испански премиер Мариано Рахой няма да бъде депутат. Той сам се отказва от мястото си в новия испански парламент. В профила си в \"Туитър\", той все още се представя като лидер на Народната партия, женен мъж и баща на 2 деца. Рахой вече обяви, че подава оставка като лидер на консервативната Народна партия, след като беше свален от власт при вот на недоверие в парламента.Предстои избор на наследника му на поста. Той също така обяви, че планира да напусне политиката.63-годишният беше", "date": "2018.06.16", "title": "Рахой няма да бъде депутат "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes.html", "text": "Остават в сила и днес някои забрани за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението по АМ \"Тракия\" в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г.Област Пловдив:Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности на настилката по платното в посока София.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г.Област Бургас:Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.;От км 325+000 до км 359+475 в участъка ПВ Карнобат до ПВ Ветрен се извършват ремонтни дейности - възстановяване на ОСП деформирани от ПТП в двете посоки. Организацията на движение е сигнализирана с пътни знаци и конуси. Срок до 22.06.2018 г.АМ \"Хемус\":Област София:Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението при Ботевград от км 44+000 до км 47+000 в посока София се осъществява в една лента поради преасфалтиране на пътното тяло в активната лента. Движението се извършва в изпреварващата лента. Срок 18.06.2018 г.Движението по път I-3 АМ \"Хемус\" - Ботевград от км 195+257 до км 195+480 се осъществява с повишено внимание поради изпълнение на строително-монтажни работи по външно ел. захранване. Срок 29.06.2018 г.Област Варна:Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г.Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г.; АМ \"Струма\": нямаАМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г.АМ \"Люлин\":Област София: Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 30.06.2018 г.Област Перник:- Временно движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС над 12 тона./ Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.- Движението по АМ \"Люлин\" при км 16+460 в платно в посока София - Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград. Участъка е сигнализиран с пътни знаци. Водачите да се движат с повишено внимание. Срок до 31.07.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;", "date": "2018.06.16", "title": "Забрани за движение на ТИР-ове по пътищата и днес"}
{"url": "https://news.bg/world/desetki-zaginali-pri-srazheniya-na-granitsata-mezhdu-pakistan-i-afganistan.html", "text": "Най-малко 8 души са загинали при престрелки на границата между Пакистан и Афганистан. Сраженията са се водили в региона Северен Вазиристан. Това са съобщили от пакистанската армия. Повечето са терористи, но има и военни сред жертвите. Предстои идентифициране на загиналите бойци.   ", "date": "2018.06.16", "title": "Десетки загинали при сражения на границата между Пакистан и Афганистан "}
{"url": "https://news.bg/society/pilotite-ni-letyat-na-raba-na-sanitarniya-minimum.html", "text": "Професията на пилота, на летеца е рискова. Това заяви пред Нова генерал Петьо Мирчев в коментар за . Всеки пилот знае, че рискува, изтъкна той.Междувременно продължава проверката на инцидента. По думите на Мирчев разбилата се машина е била технически изправна.\"Пилотите ни летят малко\", изтъкна генерал Мирчев. Двамата загинали пилоти от началото на годината са имали много по-малко летателни часове спрямо стандартите на НАТО.\"Лети се на ръба на санитарния минимум\", поясни още генералът. Според него авиацията ни се намира в тежко положение.Мирчев познавал загиналите пилоти от курсантските им години. \"Загубихме достойни мъже\", категоричен е той. Виновни няма, има само потърпевши, каза още той.Припомняме, инцидентът на 11 юни, понеделник, около 20.30 часа. По време на планов полет на височина от 50 метра военно-транспортният вертолет Ми-17 губи баланс и пада, като избухва пожар.При инцидента загинаха двама души, а трети беше ранен. Загинали са командирът на екипажа Пламен Пантелеев и помощник-пилотът Стоян Неделчев. Третият член на екипажа - бордният инженер Алексей Каменов е в добро състояние.", "date": "2018.06.16", "title": "Пилотите ни летят на ръба на санитарния минимум"}
{"url": "https://news.bg/regions/shteti-sled-poroya-v-oblast-montana.html", "text": "Проливният дъжд в област Монтана е нанесъл сериозни материални щети. Огромното количество вода заля къщи и наводни мазета и приземни етажи.Някои населени места в района останаха без електричество. Пороят предизвика и транспортен хаос.Справянето с щетите продължава, съобщи bTV. Повечето от засегнатите къщи в село Стубел са на възрастни хора, които нямат възможност сами да се справят сами с щетите. Поради това се налага съседи и техни близки да им помагат.Сред най-тежко засегнатите къщи е тази на 82-годишна жена. Жената обаче скоро е претърпяла операция на тазобедрена става. Заради дъждът, който наводнил дома й, се наложило тя да се покатери до втория етаж с проходилката си, защото личният й асистент бил нает само за 2 часа. Тя не могла да получи помощ и от съседката си, защото тя била в центъра на селото, за да си купува лекарства.Друга от пострадалите пък разказа, че за Стубел това е второ наводнение, като първото е било даже по-тежко.Отводняването на домовете в засегнатите населени места в Монтана продължава. Припомняме, за днес за почти всички области в страната е обявен жълт код за силни валежи. Предупреждението не важи единствено за областите Бургас, Варна, Добрич и Ямбол.Очаква се краткотрайни, временно интензивни валежи, придружени с гръмотевични бури.Има условия и за градушки.", "date": "2018.06.16", "title": "Щети след пороя в област Монтана"}
{"url": "https://news.bg/politics/rusiya-ili-sasht-povliyaha-na-borisov-da-otkazhe-sreshta-s-george-ivanov.html", "text": "Премиерът Бойко Борисов не постъпи правилно като . Това заяви за bTV бившият посланик в Македония Александър Йорданов.Така не постъпва европейски политик. Взели сме страна в спора, изтъкна Йорданов. Борисов е трябвало да се срещне с македонския президент, за да му заяви натовските и европейски изисквания, за да стане Македония член на алианса и ЕС.Йорданов обаче посочи, че такова поведение нямало да се хареса на Русия. Русия е против разширяването на НАТО в региона, подчерта той.Иначе дипломатът оцени високо договора, който ще бъде подписан между Македония и Гърция.В него обаче имало притеснителни неща за страната ни. Отричало се общото ни минало.\"Брутален отказ\", така и Велизар Енчев определи поведението на министър-председателя.\"Това не е продуктивно за нашата политика. Ние вземаме едната страната в спора, нали той беше обединител на Балканите\", изтъкна Енчев.Той не е съгласен с Александър Йорданов, че в поведението на премиера имало руско влияние, а американско. Енчев мисли, че е точно обартното - има не руска, а американска зависимост.Той писа оценка слаб 2 на българската дипломация спрямо Македония. Според него името Северна Македония отваря вратите за териториални претенции към нашата страна.Македония се отказва от антиквизация на историята си, коментира Енчев. Ние обаче нищо не постигаме.Припомняме, Атина и Скопие исторически се споразумяха за  Преговорите между премиерите Алексис Ципрас и Зоран Заерв дадоха резултат и двете страни в многогодишния спор се съгласиха новото име не БЮРМ да бъде Северна Македония.Опозицията в Гърция обаче реагира негативно на споразумението. Същото стана и в Македония. Президентът на страната се обяви против взетото решение и Граждани и на двете страни . По предварителни данни , неделя.В България за името на Македония бе прието добре. От външно министерство обявиха, че за името Северна Македония.", "date": "2018.06.16", "title": "Русия или САЩ повлияха на Борисов да откаже среща с Георге Иванов?"}
{"url": "https://news.bg/politics/karakachanov-spokoen-za-dogovora-mezhdu-makedoniya-i-gartsiya.html", "text": "България никога не се е намесвала активно в спора за името на Македония. Това заяви лидерът на ВМРО и военен министър Красимир Каракачанов пред bTV.\"Ние сме признали страната с това име, признали сме и македонския език. Имали сме претенции към ограбване на историята ни. Нищо не ме притеснява в договоря между Македония и Гърция\", подчерта той.Този договор нанасял съкрушителен удар върху антиквизацията на югозападната ни съседка. \"Не смятам, че с утрешния подпис спорът е приключил\", тълкува военният министър.Има сериозна опозиция в Македония срещу договора. Той влизал в сила след референдум в Македония и одобрение на парламента.До влизането му в сила пък в Гърция ще има избори.\"Този договор все още не е реалност\", подчерта патриотът.По думите му няма нищо притеснително за България. Името  не отваря врати за териториални претенции към нас.Македония трябва да тръгне към своя път към Европа и сближаване със своите съседи, коментира още Каракачанов. Иначе тя била обречена на изолация.Припомняме, Атина и Скопие исторически се споразумяха за  Преговорите между премиерите Алексис Ципрас и Зоран Заерв дадоха резултат и двете страни в многогодишния спор се съгласиха новото име не БЮРМ да бъде Република Северна Македония.Опозицията в Гърция обаче реагира негативно на споразумението. Същото стана и в Македония. Президентът на страната Георге Иванов се обяви против взетото решение и Отказът на Иванов стана причина премиерът Борисов и външният министър Захариева да , който беше на визита у нас на 14 юни, четвъртък.Това от своя страна предизвика  в обществото. По-късно Борисов заяви, че \"щеше да е предателство, ако днес в София бях посрещнал македонския президент с фанфари\". По думите му Зоран Заев и Алексис Ципрас били изключително храбри държавници и .Президентът на Македония Георге Иванов пък заяви, че . Той отказал да го подпише, защото виждал документа за първи път и не бил включен в него.Граждани и на двете страни .Очаква се , неделя.В България за името на Македония бе прието добре. От външно министерство обявиха, че за името Северна Македония. и изтъкнаха, че се надяват решението да е трайно и да отвори пътя на Република Македония към ЕС и НАТО.От , че югозападната ни съседка няма да има териториални или исторически претенции към нас с новото име Северна Македония. От .", "date": "2018.06.16", "title": "Каракачанов спокоен за договора между Македония и Гърция"}
{"url": "https://news.bg/politics/maykite-vtreshteni-ot-ostavkata-i-vrashtaneto-na-sotsialniya-ministar.html", "text": "Майките на деца с увреждания са втрещени от случилото се около социалния министър Бисер Петков.Зададохме си много въпроси от тази реакция на премиера. Това коментира пред bTV експертът по социални дейности Мая Стоицева във връзка с протеста на майките и , който ден по-късно беше . \"Надяваме се да не се изплаши\", коментира тя.Майките са доволни от работата си със социалния министър. Законът за личната помощ щял да реши проблема с потъването на средствата в системата на личната помощ.Законопроектът за личната помощ е начало според майките на деца с увреждания. Започва реформа.\"Увреждането не е политическо\", каза Стоицева.Омбудсманът Мая Манолова е засегната от внушенията около предложения от нея закон. \"Защитавам правата на всеки един човек\", заяви Манолова. По думите ѝ няма да се отменят права.С този законопроект няма да се решат всички проблеми, поясни още общественият защитник. \"Не ми се ще да измервам проблема с пари\", допълни Манолова относно спора колко ще струва законът за личната помощ.\"Този закон е писан от хората с проблем. Сега битката е да се убедят политиците, че законът е важен\", категорична е Манолова.", "date": "2018.06.16", "title": "Майките втрещени от оставката и връщането на социалния министър"}
{"url": "https://news.bg/int-politics/dnes-balkanite-gradyat-priyatelstvo-shtastliv-zoran-zaev.html", "text": "\"Вярвам, че занапред Република Македония ще дава всички гаранции, нужни на България\". Това заяви министър-председателят на Македония Зоран Заев, който се срещна с вицепремиера и министър на външните работи на България Екатерина Захариева. Двамата разговаряха в Струмица, където заедно гледаха постановката \"Железният светилник\" на театър \"Българска армия\".\"Радвам се, че в моя роден град можем да гледаме тази прекрасна постановка. Договорът ( - бел. ред.) с България ни даде възможност това да се случи. И това не е всичко - от подписването му имаме ръст в икономиката, нови български инвеститори в страната. Този договор беше една от най-големите мотивации за реформите в Република Македония, та дори и за договора с Гърция\", заяви Заев.Според македонският премиер споразумението за ново име с Гърция може само да затвърди Договора за добросъседство с България. \"В него има текстове, които зачитат съдържанието на другите ни договори\", обясни Заев.Той увери, че гражданите на Македония имат отношение на искрено приятелство спрямо гражданите на България.\"Ние политиците трябва да им служим, да отваряме път за това приятелство\", категоричен е Заев.От своя страна Захариева коментира, че приятелска България и цялото българско правителство стоят до Република Македония по европейския й път.\"Осем месеца след подписването на договора ( - бел. ред.) хората тук видяха, че той носи само позитиви и днес 70% от гражданите на вашата страна го подкрепят\", каза още Захариева и допълни, че се надява на срещата на Европейския съвет на 29 юни да се вземе решението за започване на преговори за членство с Македония.Заев посрещна думите на Захариева с радост и заяви, че също се надява това да се случи.\"Днес Балканите градят приятелство и съм щастлив, че живеем във време, когато нашите две страни създадоха подобни отношения\", подчерта Заев.", "date": "2018.06.16", "title": "Днес Балканите градят приятелство, щастлив Зоран Заев"}
{"url": "https://news.bg/politics/3-miliona-turtsi-po-sveta-glasuvat-predvaritelno-za-prezident-i-parlament.html", "text": "В България започна гласуването на предсрочните президентски и парламентарни избори в Турция.Днес всички турски граждани, живеещи в България, които искат да упражнят правото си на вот, могат да го направят в София, Пловдив и Бургас.Гласуването се извършва в дипломатическите представителства на Турция у нас. В София това е посолството на Турция в България, а в Пловдив и Бургас - в консулствата. Турските граждани могат да гласуват и на граничните пунктове с Турция, съобщи БГНЕС.Един от първите гласували в посолството в София беше посланикът на Турция в България Хасан Улусой.Днес и утре, 16 и 17 юни, правото си на глас могат да упражнят около 3 милиона турци, които живеят извън страната си. Турците могат да гласуват в общо 60 посолства по цял сват.Изборите в Турция ще се проведат на 24 юни.Парламентарният и президентският вот се провеждат повече от година преди планираното.Предсрочният вот цели да елиминира несигурността в страната, която сега се управлява по стара система, както заяви президентът на Турция Реджеп Ердоган.С тези избори ще започне и мащабна промяна на политическата система в Турция - властта ще бъде концентирана в ръцете на президента, а премиерският пост ще остане в историята.Припомняме, основният конкурент на Ердоган е кандидатът на Народнорепубликанската партия - Мухарем Индже.С огромен интерес ще се следят резултатите на прокюрдската Демократична пратия на народите. Ако формацията прескочи 10 процентната бариера, Партията на Справедливостта и развитието на Ердоган ще изгуби абсолютното си мнозинство.", "date": "2018.06.16", "title": "3 милиона турци по света гласуват предварително за президент и парламент"}
{"url": "https://news.bg/disasters/pozhar-opustoshi-uchilishteto-po-izkustva-v-glazgou.html", "text": "Силен пожар опустоши Училището по изкуства в Глазгоу, Шотландия.Повече от 120 пожарникари се борят с пламъците. Огнеборците все още не са спрели разпространението на пламъците, съобщават световните информационни агенции.Няма информация за пострадали хора.Пожарникарите не са успели да влязат в сградата, така че да предотвратят по-тежки щети, защото имало опасност сградата да се срути, предаде The Guardian.Пожарът е засегнал абсолютно цялата сграда на университета, известна още като \"сградата Макинтош\".Наложило се е властите да евакуират около 30 души от съседни сгради, които също са застрашени от огъня.Причината за пожара не е известна.Сградата е в списъка с исторически и архитектурни забележителности в Шотландия и това не е първият пожар в нея. Преди 4 години пожар унищожи част от сградата. Този път обаче огнената стихия е обхванала цялата школа.Експерти коментират, че библиотеката е най-ценна в цялата сграда. В нея имало редки и архивни творби и материали, както и оригинални мебели уникати.По първоначални данни библиотеката е била напълно унищожена при огнената стихия.", "date": "2018.06.16", "title": "Пожар опустоши Училището по изкуства в Глазгоу"}
{"url": "https://news.bg/crime/sdvr-izdirva-vazrastna-zhena.html", "text": "Столичната полиция издирва възрастна жена.83-годишната Еличка Георгиева Шумилина е видяна за последен път около 13 часа вчера, 15 юни, когато напуска дома си в столичния квартал \"Дружба\". Жената е в неизвестност от тогава.Жената е висока около 162 см, пълно телосложение, къса коса и кафяви очи.Няма данни за това с какво е била облечена.Възрастната жена е трудно подвижна, придвижва се с бастун, информират властите.От полицията призовават хората, които имат информация за възрастната жена, да сигнализират при гарантирана анонимност на телефони 112, 02/9825310, 02/9827339 или в най близкото районно управление.", "date": "2018.06.16", "title": "СДВР издирва възрастна жена"}
{"url": "https://news.bg/education/mladite-istoritsi-v-su-pishat-za-sofroniy-vrachanski-i-konstantin-stoilov.html", "text": "Днес се провежда изпитът по история на България в Софийския университет \"Св. Климент Охридски\" от втората кандидатстудентска сесия на СУ за учебната 2018/2019 година.Изпитът започна в 9 часа в 23-та аудитория в Ректората на СУ. Кандидат-студент изтегли вариант № 1 на теста и двете теми, от които младите историци могат да избиратПървата тема - \"\".Втората тема - \"\".За изпита по история заявления са подали 925 кандидат-студенти.Деканът на Историческия факултет и председател на изпитната комисия доц. Тодор Попнеделев пожела успех на кандидатите.С успешно положен изпит по история кандидат-студентите могат да кандидатстват за следните специалности в СУ:Философия; Социология; Политология; Публична администрация; Културология; Библиотечно-информационни науки; Публични информационни системи; Философия (на английски език); История; Археология; Етнология; История и география; Архивистика и документалистика; История и политика на Балканите; История и философия; Хебраистика; Педагогика; Социални дейности; Неформално образование; Предучилищна и начална училищна педагогика; Социална педагогика; Специална педагогика; Логопедия; Физическо възпитание и спорт.С изпит по история на България и изпит по български език и литература бъдещите студенти могат да запишат специалност \"Право\", а с изпит по история на България и изпит по английски, немски, френски, испански, италиански или руски език (по избор) - специалностите \"Международни отношения\" и \"Регионално развитие и политика\".С успешно издържани изпити по история на България и изпит по английски, немски, френски, испански език (по избор) бъдещите студенти могат да запишат специалност \"Европеистика\".С успешно положени изпити по история на България и по английски и френски език (по избор) могат да запишат специалността \"История и чужд език\".", "date": "2018.06.16", "title": "Младите историци в СУ пишат за Софроний Врачански и Константин Стоилов"}
{"url": "https://news.bg/regions/tsisterna-razlya-gorivo-kray-dermantsi.html", "text": "Шофьорите да се движат с повишено внимание по път III-307 Тодоричене - Дерманци в участъка от км 5 до км 13.За това предупреждават от агенция \"Пътна инфраструктура\" (АПИ).От ведомството препоръчват шофьорите да спазват въведеното ограничение на скоростта - 40 км/ч. Трафикът в отсечката временно беше ограничен поради разлив на петролни продукти.", "date": "2018.06.16", "title": "Цистерна разля гориво край Дерманци"}
{"url": "https://news.bg/world/karvav-ramazan-v-afganistan.html", "text": "Кървав Рамазан в Афганистан, предаде АП.Близо 26 души загинаха при експлозия на кола-бомба в афганистанската провинция Нангахар.Атентатът е станал по време на среща между талибани и афганистанските сили за сигурност, които празнували края на Рамазана и временно примирие.Джихадистката групировка \"Ислямска държава\" пое отговорност за нападението.", "date": "2018.06.16", "title": "Кървав Рамазан в Афганистан"}
{"url": "https://news.bg/disasters/frantsiya-iska-spirane-na-oganya-v-donbas.html", "text": "Френският президент Еманюел Макрон подчерта значението на спешното изпълнение на споразуменията, постигнати в Берлин на срещата на министрите на външните работи от Норманския квартет от 11 юни. Това съобщи в събота Елисейският дворец. Неговата пресслужба се позовава на телефонния разговор между френския държавен глава Еманюел Макрон с неговия украински колега Петро Порошенко.\"Френският президент подчерта важността на бързото изпълнение от страна на всички страни на спешните мерки, договорени от външните министри, насочени към укрепване на режима за прекратяване на огъня и защита на гражданската инфраструктура\", каза администрацията на Макрон.Срещата на министрите на външните работи от Норманския квартет (Франция, Германия, Русия, Украйна) се проведе в Берлин на 11 юни.", "date": "2018.06.16", "title": "Франция иска спиране на огъня в Донбас"}
{"url": "https://news.bg/disasters/turski-samoleti-sa-udarili-kyurdite-v-irak.html", "text": "Турските военни самолети са ударили бази на забранената Кюрдска работническа партия (ПКК) в иракската планина Кандил, заяви президентът Тайип Ердоган в събота. Той добави, че Анкара смята, че са били поразени високопоставени бойци.Турската армия е засилила въздушните удари в Северен Ирак, насочени към базите на ПКК в Кандил, близо до границата между Ирак и Иран, където Анкара подозира, че се намират високопоставени членове на групировката.Правителството в Анкара също така каза, че турските войски са разгърнали около 30 километра в северен Ирак, недалеч от Кандил.Анкара наскоро засили предупрежденията си за потенциална наземна офанзива в планините Кандил. Ердоган заяви, че е обсъдил въпроса с иранския президент Хасан Рухани и че двамата се споразумяха да запазят регионалната сигурност.Планината Кандил е разположена близо до границата между Иран и Ирак. Техеран има значително влияние върху иракското централно правителство в Багдад.", "date": "2018.06.16", "title": "Турски самолети са ударили кюрдите в Ирак"}
