{"url": "https://news.bg/disasters/rusiya-izprashta-dva-buksira-v-kerchenskiya-proliv.html", "text": "Русия изпраща два буксира в Керченския пролив, съобщи ТАСС. Това е част от безпрецедентната спасителна операция по овладяването на пожара на двата танкера.По последни данни, намерени са телата на 14 моряци, а други петима са в неизвестност. Поне десетима моряци са спасени.Единият от бедстващите кораби е танкерът \"Канди\" със 17-членен екипаж от Турция и Индия, превозващ газ. Пожарът е започнал след експлозия на него, която е подпалила другия съд - \"Маестро\" с 14 моряци на борда.Еколози предупредиха, че има опасност от изтичане на гориво в Керченския пролив. Това може да доведе до тежка екологична катастрофа. ", "date": "2019.01.21", "title": "Русия изпраща два буксира в Керченския пролив"}
{"url": "https://news.bg/crime/advokatat-po-sudzhukgeyt-se-nadyava-prokuraturata-da-proyavi-razum.html", "text": "Адвокатът на бившия депутат от ГЕРБ Живко Мартинов, Христо Ботев се надява прокуратурата да прояви юридически разум и делото изобщо да не влезе в съда.Днес , след като бе привикан днес рано сутринта на разпит. Той не коментира пред медиите.Адвокат Ботев заяви, че днес за първи път са представили доказателствени искания и искания свидетели да бъдат разпитани пред съда. По думите му той \"чисто житейски не може да разбере, как ако искаш нещо от някой ще искаш не пари или имот, а четири тона суджук, който след това няма какво да го правиш\". \"Но това ни е нивото\", допълни Христо Ботев.По отношение на твърденията за заплахи от страна на Мартинов спрямо този, който го обвинява, адвокатът обясни, че делото ще се развива на принципа \"дума срещу дума\". Няма свидетели, нито има СРС за такива твърдения. \"Аз за първи път ще се съглася с Гешев - тези спорове ще се водят в съдебната зала\", посочи адвокат Ботев.По думите му при един внимателен прочит това дело може и да не влезе в съда. \"Ако прокуратурата има разум... да прецени и да види дали изобщо да внесе делото в съда.\"Припомняме, на 11 януари  на Живко Мартинов. Скандалът тогава стана , тъй като четирите това суджук били искани за премиера. Малко след като му бе поискан имунитета  него и напусна парламента, а Борисов разпореди .По отношение на  адвокат Ботев бе лаконичен, че кандидатирането за евродепутат не дава имунитет. Така той отрече слуховете, че Николай Банев смята да се кандидатира на предстоящите избори.\"Ако някой може да изпере 1 млрд. лв, защо да не може да учреди партия от килията\", коментира още Христо Ботев.", "date": "2019.01.21", "title": "Адвокатът по Суджукгейт се надява прокуратурата да прояви разум"}
{"url": "https://news.bg/world/talibanite-izbiha-poveche-ot-100-voynitsi-v-afganistan-pri-napadenie.html", "text": "Талибаните избиха повече от 100 военнослужещи в централната провинция Вардак, съобщи военен източник, цитиран от \"Ройтерс\".\"Имаме информация, че 126 души са убити при експлозията във военния тренировъчен център, осем командоси от специалните части са сред загиналите\", обяви високопоставен представител на военното министерство в Кабул, пожелал анонимност.Източникът добави, че нападението е започнало в понеделник сутринта, когато нападатели са забили автомобил с експлозиви във военен пропускателен пункт и са детонирали колата в кампуса на тренировъчния център на Националната дирекция за сигурност в Майданшарх, столица на провинция Вардак.След експлозията двама нападатели са нахлули в кампуса и са застреляли много афганистански войници преди да бъдат ликвидирани.Военни представители поясниха, че талибаните са използвали американски високопроходими военни джипове Humvee, които са иззели от афганистанските сили. Те са ги използвали като кола бомба, за да преодолеят препятствията.Друг източник от провинцията също разкри, че повече от 100 войници са убити при атаката.Експлозията е била толкова силна, че цялата сграда се е срутила.Има и ранени.", "date": "2019.01.21", "title": "Талибаните избиха повече от 100 войници в Афганистан при нападение"}
{"url": "https://news.bg/regions/gripna-epidemiya-i-vav-varna.html", "text": "От утре, 22 януари, РЗИ-Варна обявява грипна епидемия на територията на област Варна. Изпратено е предписание за преустановяване на учебните занятия от 22.01.2019 г. до 29.01.2019 г., включително.Също заради грипната епидемия се преустановяват детските и женските консултации, свижданията в лечебните заведения за болнична помощ и провеждането на профилактични имунизации.Припомняме, че от . И там училищата затвориха врати със срок до 25 януари включително.От утре, 22 януари, грипна епидемия обявяват и областите Пловдив и София.Все още са в сила грипните епидемии в в областите ,   (до 22 януари), а до 23 януари - , ,  и .Припомняме, днес в учебните занятия бяха преустановени заради грипа.", "date": "2019.01.21", "title": "Грипна епидемия и във Варна"}
{"url": "https://news.bg/world/nyama-da-predogovaryame-zashtitniya-mehanizam-otryaza-barnie-london.html", "text": "Главният преговарящ на ЕС за Брекзит Мишел Барние отхвърли опита на Великобритания да поиска предоговаряне на предпазния механизъм за избягване на \"твърда\" граница между Ирландия и Северна Ирландия, пише \"Файненшъл таймс\".Барние повтори, че споразумението за Брекзит е \"възможно най-доброто споразумение\". Той призова Лондон да се съсредоточи върху бъдещите отношения с Брюксел вместо да планира промени в защитния механизъм.По-рано днес Междувременно \"Даунинг стрийт\" обяви, че най-вероятно парламентът няма да гласува новото предложение на премиера Тереза Мей за Брекзит до февруари.Говорител на кабинета обясни, че предвижданият за 29 януари вот няма да бъде ключовото гласуване на план Б.Днес се очаква Мей да заяви пред Камарата на общините, че планира да се върне в Брюксел да поиска съществена промяна на защитния механизъм.", "date": "2019.01.21", "title": "Няма да предоговаряме защитния механизъм, отряза Барние Лондон"}
{"url": "https://news.bg/politics/vvs-garantiraha-vazdushniya-suverenitet-na-stranata-prez-2018-g.html", "text": "Войските от ВВС се поддържат в състояние, осигуряващо изпълнение на мисиите и задачите. Успешно са изпълнени основните задачи в Плана за дейността на ВВС (Военновъздушните сили) през 2018 г.Това е един от основните изводи, направени по време на годишния анализ на подготовката, войсковия ред и дисциплината във Военновъздушните сили, който се проведе по-рано през деня, съобщиха от Министерството на отбраната.ВВС гарантираха въздушния суверенитет на страната, осигурявайки непрекъсната и ефективна защита на българското въздушно пространство, каза генерал-майор Цанко Стойков.Според отчета на командира на ВВС ген.-майор Цанко Стойков, за 2018 г. усилията им са били насочени за подготовката за изграждане на необходимите способности за планиране и участие в самостоятелни и съвместни операции. Паралелно с този процес българските ВВС са участвали активно при изпълнение на третата мисия на Въоръжените сили \"Принос към националната сигурност в мирно време\".Командващият военната ни авиация не скри, че едно от предизвикателствата през 2018 г. е било задържането и мотивацията на подготвения състав и младите специалисти, които са основен фактор за успешното изпълнение на задачите. Максимално, според възможностите, количество ресурси са били съсредоточени в осигуряването на приемственост и достигането на ниво на подготовка от младите специалисти във войските.На всички нива са предприети действия за минимизиране на основните рискови фактори, свързани с безопасността на полетите, гласи съобщението от МО.Припомняме, през 2018 г. имаше катастрофа с вертолет на ВВС - на 11 юни 2018 г. вертолет . Тогава загинаха двама военни летци, а трети бе ранен.Малко по-рано 9 юни 2018 г. хеликоптер .Относно конкурса за придобиване на нов изтребител и даването на мандат за преговори със САЩ за ген. Стойков обясни, че целта е постигане на оперативна съвместимост. \"Реализирането на проектите за модернизация, с акцент върху придобиването на нов боен самолет, са фундаментални за успешното развитие на способностите на ВВС и постигането на оперативна съвместимост със съюзниците от Алианса\", каза генерал-майор Цанко Стойков.През 2019 г. усилията на Командването и личния състав приоритетно ще бъдат съсредоточени в съхраняване, поддържане и повишаване на нивото на летателната подготовка, се казва в отчета. Това ще стане с осигуряване на изправна и боеготова техника, както и в провеждане на курсове за приучване на млад летателен състав, увери командирът на военната ни авиация.Ще продължат активните действия за осигуряване високо ниво на безопасност на полетите. Едно от планираните мероприятия на ВВС е учението \"Шабла 2019\".По време на анализа на бойната подготовка бяха наградени военнослужещи. В анализа на подготовката участваха началникът на отбраната генерал Андрей Боцев, командващият на Съвместното командване на силите генерал-лейтенант Любчо Тодоров, съветникът по военната сигурност на президента бригаден генерал Васил Лазаров, заместникът на главния инспектор на Министерството на отбраната полковник Илиян Киров, началници на отдели и сектори в Командване и щаба на ВВС и командванията на подчинените военни формирования.", "date": "2019.01.21", "title": "ВВС гарантираха въздушния суверенитет на страната през 2018 г."}
{"url": "https://news.bg/world/mey-obyavi-problemite-okolo-brekzit-otmeni-taksata-za-grazhdani-na-es.html", "text": "Премиерът на Великобритания Тереза Мей представи ключовите проблеми в центъра на преговорите за Брекзит до момента, пише \"Гардиън\".Първият проблем е свързан с това, по думите й, че депутатите са обезпокоени за сценария Великобритания да напусне ЕС без споразумение.Правилният начин да се отговори е чрез одобрение на споразумение, обяви тя пред Камарата на общините.Единствената алтернатива ще е да се отмени Член 50 от Лисабонския договор, което би означавало оставане в ЕС, но ще е против волята на британския народ и резултата от референдума, смята Мей. Според нея друга алтернатива би била удължаване на Член 50, но това няма да изключи сценарий Брекзит без споразумение. Мей вярва, че ЕС няма да се съгласи да приеме отлагане на Брекзит само за да даде повече време на Лондон, ако няма план.Този вариант ще включва отмяна на Брекзит, изтъкна тя и повтори, че е против отлагане на процеса.Мей отбеляза, че е провела срещи с опозиционни лидери, но лидерът на Лейбъристката партия Джереми Корбин не е взел участие в разговорите. Премиерът се надява това да се промени.Второ, Мей очаква депутатите да отхвърлят организиране на втори референдум, тъй като това ще подкопае доверието към политиците и ще засили позициите на националистите. Тя не смята, че в парламента има мнозинство за гласуване на втори референдум.Министър-председателят отбеляза, че има още четири въпроса, които остават неразрешени, но може да бъде постигнат напредък.По отношение на предпазния механизъм за Ирландия, Мей изрази надежда, че няма да бъде предоговаряно Белфасткото споразумение. Обединеното кралство трябва да спазва споразумението напълно, каза тя.Министърът-председателят поиска да разбере какво желаят депутатите относно защитния механизъм, а след това ще отправи исканията им пред ЕС.Мей също така поиска от депутатите да кажат позицията си за бъдещето търговско споразумение с ЕС и да участват в дискусиите.Британският лидер съобщи, че таксата от 65 лири за граждани от ЕС, които подават документи за уседнал статут, ще бъде отменена. Също така ще бъде отменена и таксата за тези, които са на под 16-годишна възраст, която е в размер на 32,50 лири. Мей обещава Лондон да защити правата на работниците след Брекзит. Ще настояват ЕС да защити британските граждани.От своя страна Корбин атакува, че правителството не показва гъвкавост на преговорите с партиите.Нищо не се е променило след , каза той и повтори, че управляващите трябва да отхвърлят сценарий Брекзит без споразумение. Корбин смята, че правителството харчи пари за планове да изведе страната от ЕС без споразумение. По думите му лейбъристите не изключват нов референдум.Мей отговори, че Лондон е похарчил 4,2 милиарда британски лири в подготовката на правителството за Брекзит без сделка.Премиерът сигнализира, че остава против Великобритания да бъде в митническия съюз на ЕС.", "date": "2019.01.21", "title": "Мей обяви проблемите около Брекзит, отмени таксата за граждани на ЕС"}
{"url": "https://news.bg/society/i-myuftiystvoto-se-pritesni-za-schupeniya-prozorets-na-sinagogata-v-sofiya.html", "text": "От главното мюфтийство са обезпокоени за счупения прозорец на синагогата в София, се казва в съобщение от мюфтийството.От мюсюлманското вероизповедание изтъкват, че прозорецът на Централната софийска синагога е счупен в събота, 19 януари, който е специален ден (шабат) за израелтяните.В писмото им се изтъква, че още не са открити виновните за бруталното нападение срещу посетителите на джамията \"Кадъ Сейфуллах Ефенди\" (Баня башъ), на 21 май 2011 г., когато бяха запалени молитвени килимчета, поставени на улицата, извън двора на джамията.\"Искрено се надяваме, че този път извършителят ще бъде открит и ще отговори пред съда за деянията си. Подобни вандалски прояви се случват не рядко, наливат масло в огъня и разрушават сериозно мира и спокойствието в Родината ни\", се казва в писмото от мюфтийството.Малко по-късно от МВР съобщиха, че има арестуван по подозрение, че той е счупил стъклото на синагогата.От там изтъкват, че малцинствата в България са дали съществен принос в оформянето на държавността и българската нация и искат спокойствие за религиозните общности.\"Религията учи на морал, етика, честност, култура и благонравие, не трябва да се плашим от нея, а напротив да намерим спасението в нея. В среда на морална и културна разруха, тя ни е необходима повече от всякога\", се казва в позицията.", "date": "2019.01.21", "title": "И мюфтийството се притесни за счупения прозорец на Синагогата в София"}
{"url": "https://news.bg/world/dva-tanzaniyski-koraba-goryat-v-rayona-na-kerchenskiya-proliv.html", "text": "Два кораба под флага на Танзания горят в района на Керченския пролив. По предварителна информация на единия от тях е прогърмял взрив, съобщи ТАСС, позовавайки се на Руския морски флот.\"Предполага се, че е имало взрив на единият кораб. След това огънят се е прехвърлил на другия кораб. Провежда се спасителен буксир\", заяви източникът.Броят на жертвите се увеличи до 14 души, съобщава РИА \"Новости\". Агенцията припомня, че други петима моряка се смятат за безследно изчезнали. Първоначалните данни бяха за десет жертви.От Руския морски флот съобщиха, че на борда на \"Кандий\" се намирали 17 души. От тях 9 са граждани на Турция, 8 - на Индия.На борда на кораба \"Маестро\" има 14 души, в това число и 7 граждани на Турция, останалите 7 - на Индия. По предварителни данни няма руснаци сред екипажите.Както съобщи директорът на \"Кримски морски портове\" Алексей Волков инцидентът не влияе на мореплаването по Керч-Еникалския канал.В Морския спасително-координационен център Новоросийск съобщиха, че за спасяването на екипажите от горящите кораби са ангажирани около 10 плавателни съда.\"Тече спасителна операция. Два парахода горят, хората са във водата. Осем-десет кораба са привлечени към спасителната операция. Това е мястото за закрепване\", каза източникът.Припомняме, на 25 ноември имаше .", "date": "2019.01.21", "title": "Два танзанийски кораба горят в района на Керченския пролив"}
{"url": "https://news.bg/world/kndr-ima-okolo-20-sekretni-raketni-bazi.html", "text": "Експерти са открили още една секретна ракетна база в Северна Корея. Информацията съобщава NBC News, позовавайки се на Beyond Parallel - проект, който е спонсориран от Центъра за стратегически и международни изследвания.Ракетната база Sino-ri вероятно не е част от плановете за ядрено разоръжаване. Базата е на около 200 километра от демилитаризираната зона.Виктор Ча, един от авторите на доклада, заяви, че изглежда севернокорейците \"играят игрички\", тъй като те не могат да преговарят за неща, които не са разкрили.Те ще продължат да имат всички тези оперативни възможности, каза той и подчерта, че тази база е основна част от стратегическите ракетни сили.Според информацията има още най-малко 19 секретни ракетни бази в КНДР.В петък Белият дом потвърди, че . По непотвърдена информация разговорите ще бъдат във Виетнам.", "date": "2019.01.21", "title": "КНДР има около 20 секретни ракетни бази"}
{"url": "https://news.bg/crime/arestuvaha-35-godishen-za-schupenoto-staklo-na-sinagogata.html", "text": "Арестуваха 35-годишен мъж, заподозрян за счупения прозорец в Централната софийска синагога, съобщиха от МВР. Мъжът е задържан в столичното Трето районно.Сигналът за счупен прозорец на молитвен дом е получен в полицията в неделя, 20 януари.Припомняме, малко по-рано от мюфтийството в открито писмо изтъкваха, че действието било станало в събота, 19 януари.Полицаите са арестували мъжа по време на разследването. В полицейския участък изясняват мотивите му. Предстои доклад на материалите в Софийска районна прокуратура.", "date": "2019.01.21", "title": "Арестуваха 35-годишен за счупеното стъкло на Синагогата"}
{"url": "https://news.bg/world/kremal-zaplashi-es-s-otvetni-merki.html", "text": "Кремъл заплаши, че може да отвърне на наложените от ЕС санкции, съобщават световни медии.По-рано днес ЕС наложи . Санкциите засегнаха двамата заподозрени за отравянето на Сергей и Юлия Скрипал, а също така шефа на ГРУ и неговия заместник.Министерството на външните работи на Русия заяви, че решението на Съвета на ЕС е \"неприятелско\". Ведомството подчерта, че Москва си запазва правото да отвърне.Руски и сирийски граждани са първите, които са засегнати от санкциите според новата рамка, въпреки че двете страни са унищожили спорните активи под контрола на Организацията за забрана на химически оръжия за разлика от САЩ, пояснява министерството.Аргументите на ЕС не издържат на критична проверка, разяснява ведомството.Според Русия наказателните мерки са част от кампанията на Великобритания за постигане на вътрешнополитически цели на фона на кризата около Брекзит.Санкциите са едностранни и показват, че ЕС не спазва Конвенцията за химическите оръжия, недоволства министерството и допълва, че заобикалят Съвета за сигурност на ООН.", "date": "2019.01.21", "title": "Кремъл заплаши ЕС с ответни мерки "}
{"url": "https://news.bg/world/rekorden-broy-ubiystva-v-meksiko-prez-2018-g.html", "text": "Мексико регистрира 33 341 убийства през 2018 г., показва официалната статистика, цитирана от АФП.Това е рекорд спрямо 2017 г., когато са убити 28 866 души. Насилието е заради войната между наркокартелите.Повече от 200 000 души са убити в Мексико, откакто правителството мобилизира армията за борба с наркотрафика през 2006 г.", "date": "2019.01.21", "title": "Рекорден брой убийства в Мексико през 2018 г. "}
{"url": "https://news.bg/politics/i-borisov-nyama-da-hodi-v-davos.html", "text": "Премиерът Бойко Борисов се е отказал от участие в Световния икономически форум в швейцарския курорт Давос, пише \"24 часа\". Форумът официално се открива на 22 януари.Българският министър-председател е преценил, че няма смисъл да участва и да се плащат пари за пътуването, след като много от световните лидери отказаха участие в тазгодишния форум.Към момента е ясно, че от САЩ няма да изпраща свои представители.Първоначално американският президент Доналд Тръмп каза, че няма да ходи. По-късно той спря от участие във форума в Давос и цялата американска делегация. В нея трябваше да е държавният секретар на САЩ Майк Помпео, за който се очакваше да има среща на четири очи с премиера. По време на тази среща се очакваше да бъде обсъдена сделката за  и евентуално падане на визите за българи при пътувания в САЩ.Френският президент Еманюел Макрон, както и министър-председателката на Великобритания Тереза Мей също ще пропуснат участието във форума. Макрон иска да прокара социалната реформа във Франция, която цели да спре протестите на \"жълтите жилетки\".Тереза я по своя вариант \"Б\" за Брекзит, след като британския парламент отхвърли досегашната сделка.", "date": "2019.01.21", "title": "И Борисов няма да ходи в Давос"}
{"url": "https://news.bg/regions/avariya-v-lokomotiva-na-barziya-vlak-sofiya-kulata.html", "text": "Авария в локомотива на бързия влак София - Кулата стана на спирка \"Гълъбник\" край Благоевград, съобщи БНТ.Почти час композицията престоява на спирката. Очаква се влекач, който да изтегли композицията до гара \"Делян\", а от там пътниците ще бъдат прехвърлени на автобуси.", "date": "2019.01.21", "title": "Авария в локомотива на бързия влак София - Кулата"}
{"url": "https://news.bg/politics/izbraha-dzhema-grozdanova-za-zam-shef-na-pase.html", "text": "Избраха Джема Грозданова за зам.-председател на Парламентарната асамблея на Съвета на Европа (ПАСЕ), съобщиха от партия ГЕРБ.Грозданова е председател на Комисията по външна политика и народен представител от ГЕРБ. Тя e докладчик на Асамблеята за Украйна.Тази позиция ще й даде възможност да участва в заседанията на Ръководния орган на ПАСЕ, както и във взимането на важни решения. Едно такова решение предстои тази година, а именно - изборът на генерален секретар на Съвета на Европа.Очаква се също докладът за България по пост мониторинговия диалог с ПАСЕ. Асамблеята регулярно участва и в избора на съдии в Европейския съд по правата на човека.Председателят на Комисията по външна политика Джема Грозданова не за първи път ще заеме ръководен пост в ПАСЕ. През 2009-2011 г. и през 2015-2016 г. тя отново бе зам.-председател на Асамблеята.", "date": "2019.01.21", "title": "Избраха Джема Грозданова за зам.-шеф на ПАСЕ"}
{"url": "https://news.bg/world/pochina-henri-orleanski-pretendent-za-nesashtestvuvashtiya-frenski-tron.html", "text": "На 85-годишна възраст почина принц Хенри Орлеански, граф Парижки, претендент за френския престол. Информацията съобщи ТАСС, позовавайки се на Le Figaro.За смъртта на Хенри Орлеански съобщи неговият син, принц Жан Орлеански.\"С мъка съобщавам за смъртта на моя баща, граф Парижки. Той почина тази сутрин. Вярвам във Вашите молитви за него\", написа той.Хенри е роден на 14 юни 1933 г. в Анжу. Той бе ръководител на Дома на Орлеан като орлеански претендент за несъществуващия френски трон като Хенри VII.Хенри Орлеански е потомък в мъжката линия на френския \"крал-гражданин\" Луи-Филип I d'Orléans (управляван от 1830-1848) и е признат за легитимен ищец на трона от тези френски роялисти, наречени юнионисти, които го смятат за законния наследник на княз Анри дьо Бурбон, граф Шамбор. Това е последният патрилинеален потомък на крал Луи XV. Анри е пенсиониран военнослужещ, както писател и художник.", "date": "2019.01.21", "title": "Почина Хенри Орлеански - претендент за несъществуващия френски трон"}
{"url": "https://news.bg/world/polsha-s-predlozhenie-za-izlizane-ot-brekzit-bezizhoditsata.html", "text": "Полша предлага защитният механизъм за избягване на \"твърда\" граница между Ирландия и Северна Ирландия да бъде за срок от пет години, съобщават \"Гардиън\" и \"Блумбърг\".Ограничаване на защитния механизъм до пет години може да бъде част от решението за излизане от безизходицата около Брекзит, предложи полският външен министър Яцек Чапутович пред Би Би Си.Едно от решенията, които трябва бъдат обсъдени с ЕС, каза той пред журналисти в Брюксел.\"\", изтъкна той.Според британски медии Полша е единствената държава на срещите за Брекзит, на които открито е поставяла под въпрос формулировката за защитния механизъм.Междувременно ЕС обяви, че решението трябва да дойде от Лондон.\"Не търсете отговори от Брюксел. Сега е моментът Лондон да говори\", изтъкна говорителят на Европейската комисия Маргаритис Схинас.", "date": "2019.01.21", "title": "Полша с предложение за излизане от Брекзит безизходицата"}
{"url": "https://news.bg/society/maya-manolova-administratsiyata-blamira-reformata-za-horata-s-uvrezhdaniya.html", "text": "Администрацията бламира реформата, постигната с миналогодишните протести на родители на хора с увреждания. Те чакаха увеличение, а получиха забавяне и то точно през януари, когато сметките и други разходи се повишават. Няма законови причини от Министерството на труда и социалната полититка (МТСП) да бавят до средата на февруари плащанията за хора с увреждания.Това заяви националният омбудсман Мая Манолова пред БНР.Забавянето стана заради премахването на социалните пенсии за инвалидност, които се изплащат от Националния осигурителен институт (НОИ). Парите се прехвърлиха към . Това е причината от ведомството да обявят, че сумите ще бъдат платени през февруари.Омбудсманът поиска от социалния  плащането да стане през януари. По думите й, всичко зависи от администрацията в социалното министерство. Ангажиментът на НОИ да прехвърли данните на хората, които са получавали инвалидни пенсии, беше до 16 януари.Относно , която ощетява изключително хората в малки населени места Манолова каза, че хората в най-малките населени места, които имат гравитачна вода (добива се от помпа - б.р.) и няма никакви ВиК разходи, плащат по-висока цена от столичани. Водата в с. Троица, Шуменско, е по-скъпа, 3,40 за кубик, от центъра на София. Това важи за стотици български села и населени места, каза Манолова.Според сегашния закон, ако веднъж се приеме бизнес плана на ВиК дружеството, то вече няма заинтересованост да повишава качеството на услугата. \"Има гарантирано вдигане на цената всяка година заради инфлацията и никакъв ангажимент (от страна на дружеството). Законодателството е много лошо и се нуждае от спешни корекции\", смята омбудсманът.По думите й, за тези промени е по-лесно да убеди членовете на Еврокомисията, отколкото тези от Комисията за енергийно и водно регулиране в България. \"Има напрежение между мен и институциите (в страната)\", допълни омбудсманът.Манолова не потвърди информациите, че е била потърсена от БСП с предложение да бъде издигната за кмет на София на местния вот през есента.Очаква се на 22 януари, вторник, от 10 часа комисията по петиции в Европарламента да изслуша Мая Манолова и другите автори на петицията за .\"Отново ще изложим тезата, че двойното качество в рамките на ЕС е обида не само към българите, а към гражданите на страните от Вишеградската четворка, Румъния, Словения. 2 милиона евро бяха отпуснати от ЕП за национални тестове и в много от засегнатите държави резултатите показват наличието на  - в различните страни един и същи продукт от една и съща марка се продава с различно съдържание\", заяви Манолова. На изслушването ще бъдат представени данни от българското изследване.Според нея в рамките на 4-те месеца до края на този мандат на Европарламента има достатъчно време, за да се предприемат мерки по проблема.", "date": "2019.01.21", "title": "Мая Манолова: Администрацията бламира реформата за хората с увреждания"}
{"url": "https://news.bg/int-politics/turtsiya-nyama-da-dopusne-zona-za-sigurnost-v-siriya-koyato-shte-se-prevarne-v-blato.html", "text": "Турция никога няма да допусне въвеждането на зона за сигурност в Сирия, която ще се превърне в \"блато\" като в Северен Ирак. За това настоя турският президент Реджеп Тайип Ердоган, имайки предвид район в Ирак, където екстремистите от Кюрдската работническа партия извършват операции, съобщава \"Ройтерс\".Говорейки по време на събитие в Анкара, Ердоган изтъкнал, че Турция ще работи с всеки, който иска да предостави логистична подкрепа за планираната зона за сигурност в Сирия, но добави, че тя ще предприеме стъпки в Сирия, ако обещанията, дадени на Анкара, не бъдат спазени.Президентът на САЩ Доналд Тръмп обърка собствения си екип по национална сигурност с изненадващото си решение през миналия месец да изтегли всички 2000 американски военнослужещи от Сирия. Оттогава Тръмп и Ердоган обсъдиха зона за сигурност, която Турция би създала в Сирия по протежение на тяхната граница.", "date": "2019.01.21", "title": "Турция няма да допусне зона за сигурност в Сирия, която ще се превърне в \"блато\""}
{"url": "https://news.bg/regions/nad-7500-kukeri-gonyat-zloto-na-surva-2019.html", "text": "Над 7500 участници ще дефилират на 28-ия международен фестивал \"Сурва\" в Перник, който се открива на 25 януари, предаде БГНЕС.Тази година са се записали над 600 души повече, като в ритуала ще вземат участие и над 1300 деца - доказателство, че традицията все още е жива.Представители на общо 40 общини от 17 области ще шестват из града. Началото на състезателните дефилета е на 26 януари от 10.00 часа, като те ще продължат и на 27 януари.През 2015 г. празникът \"Сурва\" е вписан в представителния списък на ЮНЕСКО за нематериалното културно наследство на човечеството. Той припомня древните ритуали на гонене на злите духове и сили чрез маски и огън в момент на важен жизнен преход, когато старата година си отива и настъпва новата.По време на тридневните празненства посетителите ще могат да видят маски от всички етнографски области на страната и да се потопят в атмосферата на една вековна традиция.Около основното събитие ще има и допълнителни сцени и мероприятия, които ще дадат възможност на гостите на града да бъдат не само зрители, но и участници във фестивала. Те ще имат възможност да вкусят гозбите, приготвени специално за ритуала, а децата ще могат да участват в училище за маски.Фестивалът се провежда под патронажа на Министерство на културата.", "date": "2019.01.21", "title": "Над 7500 кукери гонят злото на \"Сурва 2019\""}
{"url": "https://news.bg/world/gartsiya-glasuva-sdelka-s-makedoniya-v-chetvartak.html", "text": "Гръцкото правителство внесе спорното споразумение с Македония в парламента, съобщава АП.Решението идва ден след  със Скопие.Сделката, внесена днес в парламента на Гърция за ратификация, предвижда промяна на името от Македония на Северна Македония и ще позволи на балканската държава да се присъедини към НАТО по-късно тази година.Лявото правителство на премиера Алексис Ципрас се нуждае от подкрепата на шестима опозиционни депутати, за да получи мнозинство за ратифициране на споразумението.Депутатите се очаква да гласуват в петък. Но Атинската новинарска агенция съобщава, цитирана от АФП, че гръцкият парламент ще гласува споразумението в четвъртък.Вчера десетки хиляди гърци се събраха пред парламента, за да протестират срещу споразумението. Най-малко 25 полицаи са ранени при сблъсъците.", "date": "2019.01.21", "title": "Гърция гласува сделка с Македония в четвъртък"}
{"url": "https://news.bg/education/parviyat-srok-priklyuchva-po-grafik-uveryavat-ot-mon.html", "text": "Пропуснатият по време на грипна ваканция материал ще бъде преструктуриран, за да не се допуска изоставане на учениците. Това съобщиха от Министерството на образованието и науката.Всеки учител ще трябва да прецени как да навакса уроците и да уведоми директора на училището. Дните без учебни занятия няма да бъдат отучвани. Оценките на децата ще бъдат оформени навреме и първият учебен срок ще приключи по график - на 4 февруари 2019 г. Вторият срок започва на 6 февруари 2019 г.Припомняме, в момента в грипна ваканция са До 22 януари 2019 г. няма да се учи в областите Бургас, Стара Загора и Шумен. До 23 януари - в Ямбол, Перник, Пазарджик и Смолян. В областите  с предписания за преустановяване на занятията в училищата.", "date": "2019.01.21", "title": "Първият срок приключва по график, уверяват от МОН"}
{"url": "https://news.bg/health/zlatnite-ratse-v-maychin-dom-ostaviha-svoya-otpechatak.html", "text": "Днес отбелязваме празника Бабинден. По стар български обичай се извършва обредно изкъпване на бабата-акушерка в реката или на чешмата. Този обред е известен по нашите земи като \"влечугане\" на бабите, защото млади мъже се преобличат като \"волове\", слагат кожени маски и рога и избутват колата, с която отвеждат бабата. Вечерта на селския мегдан всички танцуват хоро, с което празничният ден завършва.Това са обичаите преди векове. В наши дни на този ден изразяваме благодарност към лекарите, които са изродили децата. 21 януари освен като Бабинден е известен и като ден на Родилната помощ. Официално празникът се отбелязва от 1951 година.В  в Майчин дом представиха ритуала \"Миене на ръце\". Този обичай се прави традиционно на Бабинден. Главната акушерка измива ръцете си със сапун, нарича за здрави бебета и здрави, доволни родилки и от менче с вода и цветя полива ръцете си. След това се избърсва в чиста хавлиена кърпа.Нина Бълова и зам. -директорът д-р Веселин Дяволов са сред наградените, чиито ръце бяха потопени в дървен съд със златен прашец. Отпечатъка от своите ръце те положиха върху бели платна. Тази награда е ритуал на болницата, известен като \"Златни ръце\".Българската жена и новородените могат да разчитат на екипа, заяви директорът на \"Майчин дом\" проф. Иван Костов и добави, че болницата завършва на печалба, без просрочени задължения към доставчици.Зам.-председателят на 44-то Народното събрание д-р Нигяр Джафер поздрави акушер-гинеколозите и изтъкна, че \"Майчин дом\" е емблема, символ, структура, която създава и усъвършенства качеството в акушерството в страната. Тя пожела на акушерите \"здраве и вдъхновяващи делници, защото те са основата на нашите празници\".", "date": "2019.01.21", "title": "Златните ръце в \"Майчин дом\" оставиха своя отпечатък"}
{"url": "https://news.bg/int-politics/prezidentat-na-iran-obyavi-saprotivata-sreshtu-novite-tehnologii-za-ostaryala.html", "text": "Иранският президент Хасан Рохани обяви, че съпротивата срещу новите технологии е \"остаряла\", след като той отново разкритикува блокирането на социалните мрежи от страна на съдебната система на страната, съобщава \"Франс прес\".\"Съпротивата срещу новите технологии и съвременните разработки е остарял подход\", изтъкна Рохани в реч, излъчвана по държавната телевизия.\"Можем да видим, че някои хора все още се противопоставят на нови явления, особено тези, свързани с комуникация и информация\", добави той.През последните години Иран блокира достъпа до много социални мрежи като Facebook, Twitter и YouTube, а през май иранският съд блокира приложението за съобщения \"Телеграм\".През май Рохани заяви, че правителството не одобрява блокирането на \"Телеграм\", което е най-популярната социална мрежа в страната с около 40 млн. потребители или около половината от населението.В речта си иранският държавен глава заяви, че спирането на достъпа на иранците до социални медии би довело до създаването на забранен плод, който те ще желаят повече и повече.\"Филтрирането не е решение. Трябва да повишим дигиталната грамотност на обществото, така че да могат да използват социалните медии, без да бъдат увреждани от тях\", настоя Рохани, допълвайки: \"Нямаме свободни медии в Иран, а имаме само държавна телевизия и радио.\"\"В киберпространството всичко е претоварено ... всеки иска да каже всичко в това пространство, след като те нямат никакви други медии\", посочи още той.През януари иранските медии съобщиха, че съдебната система обмисля забрана на \"Инстаграм\", последната голяма социална медия, която все още е свободно достъпна в страната.Въпреки ограниченията върху социалните медии, иранците, в това число и висши властници като самия Рохани и външния министър Мохамед Джавад Зариф продължават да използват услуги като \"Туитър\", които са широко достъпни чрез прокси сървъри.", "date": "2019.01.21", "title": "Президентът на Иран обяви съпротивата срещу новите технологии за остаряла"}
{"url": "https://news.bg/world/kremal-ne-priznava-ednostrannoto-reshenie-na-vashington-za-yadreniya-dogovor.html", "text": "Русия е готова да осигури на САЩ \"безпрецедентна прозрачност\" във връзка със спорната ракета 9M729. Това съобщи заместник-министърът на външните работи на Русия Сергей Рябков в интервю за списание International Affair.Рябков подчерта, че Кремъл \"не признава едностранното решение на Вашингтон за прекратяване на Договора за ликвидиране на ракетите със среден и малък обхват\".Ние сме готови да покажем безпрецедентна прозрачност за ракетата 9M729, която тревожи американците твърде много. Ние им предлагаме презентация на ракетата, която напълно не попада под договора. Но в същото време ние настояваме американците да предприемат практически стъпки за успокояване на нашите притеснения около крайбрежните системи \"Иджис\", разположени в Румъния, чието разгръщане е планирано и в Полша скоро, отбеляза министърът.По-рано днес На 20 октомври . Той обвини Русия, че не изпълнява условията по договора.От 2014 г. САЩ обвиняват Русия в нарушаване на договора с новата ракета 9M729 (или SSC-8). Изпитанията на ракетата 9М729, която може да носи ядрена и конвенционална бойна глава, са завършени през 2015 г. В началото при изпитанието на ракетата е използвана стационарна пускова установка с обсег на действие 500 километра, което е позволено от договора, ако ракетата е с морско и въздушно базиране. Впоследствие ракетата е изпитана с мобилна пускова установка в рамките на 500 километра.Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2019.01.21", "title": "Кремъл не признава едностранното решение на Вашингтон за ядрения договор"}
{"url": "https://news.bg/regions/vlakat-burgas-sofiya-pregazi-vazrastna-zhena.html", "text": "Влакът Бургас-София прегази възрастна жена край село Куртово, предаде Областната дирекция на МВР в Пловдив.Инцидентът станал вчера около 12 часа.По първоначална информация 60-годишната жена била близо до релсите и не реагирала на звуковия сигнал от локомотива.На местопроизшествието е извършен оглед. 52-годишният машинист е тестван с дрегер за алкохол, като резултатът е отрицателен.По случая е образувано досъдебно производство.", "date": "2019.01.21", "title": "Влакът Бургас-София прегази възрастна жена "}
{"url": "https://news.bg/world/kamala-haris-ofitsialno-se-kandidatira-za-prezident-na-sasht.html", "text": "Камала Харис официално започна президентската си кампания за 2020 г., съобщават АП и \"Гардиън\".Мнозина демократи обявиха намерението си да се кандидатират за държавен глава, но към момента няма изявен фаворит.Харис за първи път влезе в Сената от щата Калифорния. Тя е бивш главен прокурор на щата.Днес тя даде начало на кампанията си в битката за Белия дом, което съвпада с Деня на Мартин Лутър Кинг.\"Нека го направим заедно. Нека заявим нашето бъдеще. За нас, за нашите деца и за нашата страна\", каза тя в предизборно видео, което съвпада с появата й пред блок на телевизия ABC.В списъка с кандидати влизат Елизабет Уорън от Масачузетс, Кирстен Джилибранд от Ню Йорк, Кори Букър от Ню Джърси, Шеръд Браун от Охайо, Ейми Клобухар от Минесота и Бърни Сандърс от Върмонт.", "date": "2019.01.21", "title": "Камала Харис официално се кандидатира за президент на САЩ"}
{"url": "https://news.bg/crime/sadyat-shofyor-ubil-zhena-dokato-kara-na-zadna-skorost-na-magistrala.html", "text": "Днес Окръжната прокуратура в Бургас предаде на съд Дойчин М., срещу когото е повдигнато обвинение за причиняване по непредпазливост смъртта на жена.На 26 октомври 2016 г. на Автомагистрала \"Тракия\" по посока на движение от София към Бургас обвиняемият пропуснал отбивката за Карнобат и подкарал джипа си на задна скорост без включени аварийни светлини. По същото време по-назад в дясната лента за движение в посока Бургас се движел автомобил \"Фолксваген\", в който пътувала загиналата жена. Двамата със съпруга й се връщали от почивка.Шофьорът на фолксвагенът нямал време да реагира при неочакваната маневра на автомобила пред него и двете коли се ударили. В резултат на сблъсъка загинала жената, която пътувала на предната седалка.Окръжният съд в Бургас е насрочил заседанието си по делото за утре.За подобно деяние законът предвижда наказание \"лишаване от свобода\" до 4 години.", "date": "2019.01.21", "title": "Съдят шофьор, убил жена, докато кара на задна скорост на магистрала."}
{"url": "https://news.bg/crime/sadat-otmeni-zapora-na-nap-varhu-imoti-na-arabadzhievi.html", "text": "Магистратите от Пловдивския административен съд отмениха наложените от НАП възбрани върху имоти на Ветко Арабаджиев и запори върху негови банкови сметки, съобщи БГНЕС. От Националната агенция по приходите (НАП) са търсели от фирмата \"Виктория Груп Корпорейшън\" ЕАД по ЗДДС на Ветко Арабаджиев, според съдебното решение, 606 600 лв. главница и 39 398 лв. лихви. Те са за периода от 1 декември 2012-та към 31 август 2018 година.Данъчните са  да се разпорежда с имоти за над 16 116 304 лв.Решението на съда, което е окончателно, е от 14 януари 2019 г. С него се отменя постановлението на НАП. Мотивът на магистратите е, че е налице \"свръхобезпечение\", което \"сериозно възпрепятства дейността на ревизираното лице\". Данъчните могат да наложат нови възбрани и запори, но при спазване на принципа на съразмерност.Според документа: \"Съдът отменя постановлението на НАП с мотива, че е налице \"свръхобезпечение\", което \"сериозно възпрепятства дейността на ревизираното лице\". Данъчните могат да наложат нови възбрани и запори, но като този път спазят принципа на съразмерност\".Публичният изпълнител е издал постановление за налагане на запори на имоти и банкови сметки на обща стойност 16 116 304 млн. лв.По време на налагането на запора от фирмата са написали възражение до НАП заради прекомерно наложеното обезпечение. От компанията на Арабаджиеви са предложили други имоти за възбрана, предимно магазини. След като данъчните не са отговорили, се е стигнало до дело в Административен съд.Припомняме, на 31 август 2018 г. Имаше спецакция в офисите на хотел \"Маринела\" в София и хотел \"Марица\" в Пловдив, които са собственост на Ветко Арабаджиев.При  бяха , сред които беше и синът Вълчо Арабаджиев, Мотивът за акцията бе образувано досъдебно производство за организирана престъпна група, създадена с цел укриване на данъци в големи размери. Между 2017-2018 г. реални търговски дружества са подправяли счетоводните си регистри и са избягвали плащането на ДДС.След това срещу  на свобода излязоха Вълчо Арабаджиев, Румелия Кирилова и Елена Караянчева.На 1 септември зам.-главният прокурор Иван Гешев и заместник-ръководителят на Специализираната прокуратура Кирил Пейчинов представиха подробности за досъдебното производство за данъчни престъпления и пране на пари..При разследването бяха иззети суми от 10 млн. лв. Имаше издадена . Синът им Вълчо Арабаджиев е в ареста с повдигнато обвинение за данъчни престъпления и пране на пари.", "date": "2019.01.21", "title": "Съдът отмени запора на НАП върху имоти на Арабаджиеви "}
{"url": "https://news.bg/world/brekzit-bez-sdelka-i-zabavyaneto-na-kitay-osnovni-faktori-za-svivane-na-svetovnata-ikonomika.html", "text": "Брекзит без споразумение и забавянето на икономическия растеж на Китай са най-големите рискове за ръста на световната икономика през 2019 г.Това се предупреждава в последната икономическа прогноза на Международния валутен фонд (МВФ), съобщават световни агенции.На фона на забавения растеж в Европа, Китай и Япония, фондът подчертава, че ескалиралата търговска война между Доналд Тръмп и Пекин през последните месеци и вероятността Великобритания да се озове извън ЕС без споразумение ще доведат до допълнително понижаване на прогнозите за ръста.Базираната във Вашингтон организация отбелязва, че световният икономически ръст ще отслабне от 3,7 на сто през 2018 г. до 3,5% тази година - с 0,2% по-слаб растеж в сравнение с прогнозата на МВФ от октомври 2018 г. Прогнозата за 2020 г. е 3,6 на сто.Докладът е публикуван на първия ден на Световния икономически форум в Давос, Швейцария.Неочакваното развитие нанесе икономически щети, алармира Международният валутен фонд, като посочва въвеждането на нови екологични стандарти за автомобилите в Германия, което е засегнало производителността и потреблението, а също така напрежението между Италия и ЕС заради бюджета за 2019 г.Ситуацията в Турция също е фактор за представянето на световната икономика.Директорът на фонда Кристин Лагард предупреждава, че политиците трябва да положат повече усилия, за да се подготвят за забавянето, което може да бъде по-тежко, ако няма по-голямо сътрудничество.БВП на Великобритания ще нарасне с 1,5 на сто през тази година, ако се договори сделка за Брекзит, и 1,6% през 2020 г. - 0,1% по-висок от предишната прогноза, докато икономическият растеж на Германия ще спадне до 1,3 на сто през тази година, което е с 0,6% надолу, преди да се възстанови до 1,6% през 2020 г. БВП на Италия ще се свие с 0,4% до 0,6 на сто тази година и ще се разшири до 0,9% през 2020 г.Фондът предупреждава, че ако Великобритания напусне ЕС без споразумение, БВП на Обединеното кралство може да се свие с 5-8%.", "date": "2019.01.21", "title": "Брекзит без сделка и забавянето на Китай – основни фактори за свиване на световната икономика"}
{"url": "https://news.bg/regions/tokov-udar-ubi-mlad-mazh-v-banyata.html", "text": "Токов удар уби млад мъж в банята, съобщиха от Областната дирекция на МВР в Бургас.Инцидентът станал в бургаското село Черни връх.27-годишният мъж искал да използва електрическа машинка за подстригване. Той обаче стъпил бос върху мокрия под и когато включил уреда в електрическия разклонител, се получил токов удар.Въпреки че му била оказана незабавна медицинска помощ, мъжът починал.", "date": "2019.01.21", "title": "Токов удар уби млад мъж в банята"}
{"url": "https://news.bg/politics/ataka-otricha-pregovori-za-evrolistata.html", "text": "От \"Атака\" отричат техният лидер Волен Сидеров да води листата на Патриотите за евроизборите. Това стана ясно от фейсбукстраницата на Волен Сидеров. Те наричат \"откровени лъжи\" информацията, че са водени разговори за участие в евролистите.\"До момента разговори за предстоящите евроизбори не са водени в коалицията \"Обединени патриоти - НФСБ, АТАКА и ВМРО\" и съответно въпросът за водаческото място на евролистата не е поставян\", пише на социалния профил на атакиста.В поста се уверява, че лидерът на партията ще постави темата за възнагражденията на всички евродепутати от всички партии - кой колко е получил и заделил в лични сметки.Сидеров ще предложи законодателни промени за повече контрол и отчетност на евродепутатите. Той ще настоява всички кандидати за евродепутати да декларират отказ от огромните суми, които получават незаслужено. Според написаното мнение, тези пари трябва да бъдат дарявани за животоспасяващи цели.", "date": "2019.01.21", "title": "\"Атака\" отрича преговори за евролистата"}
{"url": "https://news.bg/crime/ot-pravosadie-za-vseki-vidyaha-opit-za-otstranyavane-na-lozan-panov.html", "text": "Сезирането на инспектората със случай, в който председателят на ВКС Лозан Панов е изпълнил точно правомощията си, е опит да се отвори въпроса за отстраняването му. Това заяви адвокат Велислав Величков, председател на инициативата \"Правосъдие за всеки\" пред БНР.Повод за думите му е сезирането от Висшия съдебен съвет (ВСС) на.Четири дни след заседанието на ВСС, на което бе поискано Инспекторатът да провери шефа на ВКС, на 19 декември 2018 г., имаше претърсване на няколко адвокатски кантори от представители на Спецсъда. Някои от обискираните юристи са получили призовка да се явят след 40 минути в спецпрокуратурата.В отговор на тези събития от Висшия адвокатски съвет излязоха с открито  от 18 януари. В него се казва, че: \"Висшият адвокатски съвет ще инициира промени на законодателно ниво, които в най-голяма степен да създадат допълнителни гаранции, че  ще бъдат извършвани само в изключителни случаи и при строго спазване на процесуалните правила\".Докато станат законодателните промени, разследващите задължително трябва да уведомяват адвокатските съвети, които да посочват адвокати за поемни лица, защото адвокатите познават най-добре спецификата на адвокатската дейност, настояват от Висшия адвокатски съвет.Припомняме, повод за искането за проверка от Инспектората над председателя на ВКС Панов дойде след като . Това стана след като  и съответно отменено по делото срещу бившия кмет на столичния район \"Младост\" Десислава .От  на проверяващите от ВКС документите по делото, докато втората инстанция не се произнесе окончателно. \"Адвокатурата ще става все по-активна. \", категоричен е Величков.Той е сред подписалите се в специална декларация 128-ма адвокати от цялата страна. Така те подкрепиха  и настояха незабавно да спре натискът и вмешателството в работата на Касационния съд и председателя му от други органи и външни лица.Относно искането за отстраняването на председателя на ВКС адвокат Величков смята, че има много интересен тест за ВСС и еднаквото прилагане на закона. Самият , когато прокурори от главна и специализирана прокуратура са препоръчали на съда да не допуска проверката, назначена от председателя на Върховния съд в рамките на закона, каза Величков.\"Ако не бъде допусната проверка на правомерността на действията на тези прокурори и не стане въпрос дали те засягат независимостта на съдиите, тогава вече явно става въпрос за тенденциозност и целенасочени системни действия срещу председателя на Върховния касационен съд, тъй като точното и еднакво прилагане на законите от всички съдилища не се приемат добре от прокуратурата. Специално от тези структури имаме чувството, че прокуратурата се опитва дори да замести съда и да му дава задължителни указания, което е недопустимо\", смята Величков.Юристът предупреди, че ако се окаже, че има опит да се наруши независимостта на съда чрез отстраняване на председателя на Върховния съд, ще сезират и Европейската адвокатура.\"В някои български съдилища, пред които стои думата \"специализиран\", се прилага малко по-различно законодателство и процедури. Като че ли процесуалните кодекси доста субективно биват привеждани в действие от някои съдийски състави, а това нарушава правата на страните\", каза Величков.По думите му, съвсем нормално е адвокатите да реагират, когато считат, че е засегната съдийската независимост и действията на председателя на ВКС. Най-видимата намеса е точно в специализираните съдилища.Това не означава, че по места не се извършват не много законосъобразни действия на съгласуване между страна в процеса, каквато е прокуратурата, и съда, проявяваща се най-вече в наказателното производство, каза председателят на инициативата \"Правосъдие за всеки\".Според него действията на председателя на ВКС се поставят под въпрос не само в специализираните съдилища, но и във ВСС като еманация на ръководството на съдебната власт.\"Проверките, които системно се правят, както във Върховния съд, така и по отношение на действията на съдия Лозан Панов показват една изключителна тенденциозност. Ние не виждаме честота и интензитет на подобни проверки спрямо председатели на други съдилища. Най-малко виждаме такъв интензитет и целенасоченост в проверките от прокуратурата\", поясни Велислав Величков.Малко по-късно на сайта на прокуратурата се появи позиция на главния прокурор Сотир Цацаров.", "date": "2019.01.21", "title": "От \"Правосъдие за всеки\" видяха опит за отстраняване на Лозан Панов "}
{"url": "https://news.bg/world/berlin-london-tryabva-da-zayavi-kakvo-iska-ot-brekzit.html", "text": "Министърът на външните работи на Германия Хайко Маас заяви, че европейските министри искат да чуят какво иска Обединеното кралство, пише \"Гардиън\".Маас направи коментара преди първата среща на Съвета на министрите на външните работи на ЕС за тази година.Всички силно желаем да разберем какво ще каже Лондон днес, подчерта той.Ние знаем Лондон какво не иска, сега трябва да разберем какво искат и за какво могат да съберат мнозинство в парламента, така че да започнем да преговаряме с нашите колеги от Лондон и да разговаряме как да избегнем \"твърд\" Брекзит, Брекзит без споразумение, обясни Маас.Изглежда, че всеки иска това, така че е възможно, продължи външният министър.Запитан дали има доверие на премиера Тереза Мей, той отговори положително. Но на въпрос дали не е \"твърде късно\", Маас заяви: \"Наистина не знам\".Според него важно е да се избегне \"твърда\" граница между Ирландия и Северна Ирландия.\"Европа е мирен проект и Европа не може да направи нещо, което води до избухване на конфликти в някои части на Европа, където отдавна е спокойно\", отбеляза Маас.Междувременно икономическият министър на Германия Петер Алтмайер намекна, че Мей злоупотребява с доверието на ЕС, като поставя партийните политики пред националния интерес.", "date": "2019.01.21", "title": "Берлин: Лондон трябва да заяви какво иска от Брекзит"}
{"url": "https://news.bg/crime/retsidivist-prebi-pensionerka-za-35-leva.html", "text": "Рецидивист преби 83-годишна жена за 35 лева, предаде Нова телевизия.Поредният случай на нападение над възрастни хора е станало в град Гурково. Иванка Койчева била нападната в дома си. Крадецът живеел в близката махала и преди две години бил излязъл от затвора. Той нахлул в къщата и се опитал да удуши възрастната жена, за да я обере. Тя се сборила с нападателя си, но той успял да отмъкне всичките й пари - 35 лева.\"Не можах да реагирам. Запуши ми устата и започна да ме бие. Удряше ме по главата, по лицето, навсякъде. Хвърли ме на земята до печката\", разказа пострадалата.Иванка била откарана в болница от близките си, защото изпитвала болки в гърдите и главата.По-късно крадецът бил задържан в хранителен магазин в центъра на Гурково.", "date": "2019.01.21", "title": "Рецидивист преби пенсионерка за 35 лева"}
{"url": "https://news.bg/world/vuchich-ne-izklyuchva-predsrochni-parlamentarni-izbori-v-sarbiya.html", "text": "Президентът на Сърбия Александър Вучич не изключва възможността за провеждане на предсрочни парламентарни избори, информира ТАСС.Той направи коментара пред националната телевизия на Сърбия РТС.Вучич отбеляза, че това е трудно решение и че ще помислят на среща на Сръбската прогресивна партия, въпреки че не е партиен въпрос.В ръководството на партията всички са за провеждане на избори. Разбира се, не изключвам избори като възможност и като идея, но това зависи от много други неща, които касаят бъдещето на Сърбия, подчерта президентът.По-рано сръбският лидер обеща да организира предсрочни избори, ако опозицията поиска.Според експерти предсрочни избори могат да се проведат в края на март или началото на април. Последните социологически проучвания показват, че 55% подкрепят Вучич.През последните седмици в Белград бяха организирани масови антиправителствени демонстрации, организирани от опозицията.", "date": "2019.01.21", "title": "Вучич не изключва предсрочни парламентарни избори в Сърбия"}
{"url": "https://news.bg/int-politics/sasht-ne-bili-sposobni-da-otrazyat-masiran-yadren-udar-na-rusiya.html", "text": "В случай на мащабен конфликт САЩ няма да могат да отблъснат масиран ядрен удар от страна на Русия. Това подчерта експертът по разоръжаването от Университета в германския град Дортмунд Юрген Алтман, пише Deutschlandfunk.По този начин експертът коментира плановете на американския президент Доналд Тръмп да модернизира системата за противоракетна отбрана на САЩ и да изведе в космоса специални безпилотни устройства, които биха могли да защитят страната му от ядрено нападение.По думите му, американските военни много се заблуждават, смятайки, че е възможно да се защитят от ракети, като създадат някакъв \"щит\". Алтман отбелязва, че ракети-прихващачи имат само 10 процента шанс да унищожат руска ракета.Освен това той добавя, че след отмяната на Договора за ограничаване на системите за противоракетна отбрана, Русия е разработила множество методи, които допълнително усложняват задачата на американската система за противоракетна отбрана.\"Срещу масирано ядрено нападение от страна на Русия няма да помогне и увеличаването на броя на ракетите-прихващачи в Аляска. Такива мерки ще помогнат само срещу Иран и Северна Корея\", отбелязва Алтман.Отделно експертът е разкритикувал плановете на Вашингтон да разположи противоракетно оръжие в космоса, способно да сваля сателити.Според експерта подобни действия само ще влошат положението в света, тъй като в земната орбита в непосредствена близост ще се появят две космически армии, които по всяко време могат да се обстрелят помежду си заради банална грешка в компютърна програма, която от своя страна би могла да доведе до пълномащабна война на Земята.", "date": "2019.01.21", "title": "САЩ не били способни да отразят масиран ядрен удар на Русия"}
{"url": "https://news.bg/regions/bivsh-politseyski-nachalnik-se-prostrelya-smartonosno.html", "text": "Бивш полицейски началник се простреля смъртоносно, съобщиха от Областната дирекция на МВР в Шумен.Сигнал за инцидента бил подаден вчера малко след 17:30 часа.На адреса се отзовали екипи на полицията и спешна помощ.Било установено, че 90-годишният мъж се прострелял по погрешка в главата с огнестрелно оръжие. По информация на БНР става въпрос за о.з. генерал-майор Йордан Касабов - бивш началник на Окръжното управление на МВР в Шумен и на Областното управление на МВР в Разград.Той незабавно бил откаран в МБАЛ- Шумен, но по-късно починал.Извършен бил оглед, при който не били установени данни за насилствена смърт.По случая е образувано досъдебно производство.", "date": "2019.01.21", "title": "Бивш полицейски началник се простреля смъртоносно"}
{"url": "https://news.bg/world/germaniya-e-deportirala-rekorden-broy-bezhantsi-v-strani-chlenki-na-es.html", "text": "Германия е депортирала рекорден брой бежанци в страни членки на ЕС.Това пише германският вестник \"Зюддойче цайтунг\", позовавайки се на данни на Федералното ведомство по въпросите на миграцията и бежанците, поискани от депутат от Левицата, информира ТАСС.Повече от 8 600 души са депортирани в други държави в рамките на ЕС в периода януари-ноември 2018 г. Това е исторически максимум за Германия.Броят на депортираните значително е нараснала в сравнение с 2017 г. - от 7102 души за 12 месеца до 8658 души за 11 месеца.За непълната 2018 г. германското ведомство е изпратило на други страни членки на ЕС повече от 51 500 молби за приемане на бежанци. Повече от 35 000 от тези молби са одобрени. Служителите също отчитат значително увеличение на дела на реализираните молби. Ако през 2017 г. този процент е на ниво 15,1% от общия брой на решенията, то през 2018 г. е достигнал 24,5 на сто.През миналата година Германия не е върнала нито един мигрант в Унгария. Само пет души са предадени на Гърция, където според германското правителство повечето молби за връщане на бежанци са отклонени безоснователно. Депортирането на мигранти в България също е усложнено от редица обстоятелства - при два от три случая процесът по депортация е бил спрян от съда. Общо държавите от ЕС са предали на Германия 7 205 мигранти, почти половината са изгонени от гръцките власти.", "date": "2019.01.21", "title": "Германия е депортирала рекорден брой бежанци в страни членки на ЕС"}
{"url": "https://news.bg/health/bolnitsata-v-yambol-ostana-bez-neonatolozi.html", "text": "Без неонатолози и само с двама гинеколози посрещат празника на родилната помощ в ямболското акушеро-гинекологично отделение, съобщиха от БНР.По данни на директора на ямболската областна болница \"Свети Пантелеймон\" д-р Панайот Диманов през 2018 г. са се родили общо 418 деца - с близо 20 повече от предходната година.Д-р Диманов обясни, че в болницата протичат най-тежките раждания, тъй като тези родилки не могат да отидат никъде другаде. За сметка на това при плановите раждания родилките предпочитат да отидат в други градове, посочи той.Тенденцията сочи, че през последните 10 години родилките от Ямбол раждат в Сливен, Стара Загора или Бургас.Директорът на болницата подчерта, че е много притеснен за ситуацията в отделението, тъй като освен че няма неонатолози, са останали само двама гинеколози. В града обаче друга болница за раждания няма.", "date": "2019.01.21", "title": "Болницата в Ямбол остана без неонатолози"}
{"url": "https://news.bg/world/horata-poveche-se-doveryavat-na-kompaniite-otkolkoto-na-pravitelstvoto.html", "text": "Хората по света повече се доверяват на компаниите, отколкото на политическите си лидери.Това показва ново голямо проучване, което подсказва за настроението на несигурност и песимизъм преди началото на Световния икономически форум в Давос, информира \"Ройтерс\".Ежегодното изследване Edelman Trust Barometer показва, че един на всеки пет души вярва, че икономическата, политическата и социалната система работи за тях, докато близо 60 на сто са на мнение, че търговските конфликти вредят на работодателите им и поставят работното им място под риск.От развитите пазари най-мрачно е настроението в Япония, където 84 на сто от японците не вярват, че ще бъде по-добра ситуацията през следващите пет години. Тук е изключена \"информираната общественост\", тоест тези, които са с висше образование, с доходи над средните и редовно следят новинарския поток. След азиатската държава са Франция (79%), Германия (74%) и Великобритания (72%). Това е далеч над средното ниво от 49%. В проучването са включени 27 държави.На фона на ниското доверие, че политиците ще оправят проблемите, повечето от анкетираните се доверяват на работодателите си. 75 на сто казва, че се доверяват на \"работодателя си\", 48% заявяват, че се доверяват на правителството си, а 47% - на медиите.В САЩ оптимизмът е по-голям, където близо половината вярват, че ще бъде по-добра ситуацията през следващите пет години. 62% от анкетираните с по-добро образование и по-високи доходи смятат, че нещата ще станат по-добри през следващите пет години.В проучването, проведено между 19 октомври и 16 ноември, са участвали 33 000 души.", "date": "2019.01.21", "title": "Хората повече се доверяват на компаниите, отколкото на правителството"}
{"url": "https://news.bg/int-politics/rusiya-pogva-facebook-i-twitter.html", "text": "Руският регулатор на комуникациите \"Роскомнадзор\" обяви, че е отрил административни производства срещу социалните мрежи Facebook и Twitter за това, че не са успели да обяснят по какъв начин планират да спазват местните закони за данните, съобщава \"Интерфакс\".От \"Роскомнадзор\" уточняват, че двете социални мрежи не са обяснили как и кога ще се съобразят със законодателството, което изисква всички сървъри, използвани за съхранение на личните данни на руснаците, да се намират в Русия.Началникът на руския регулатор Александър Жаров подчерта, че компаниите имат един месец да предоставят информация, или в противен случай ще бъдат предприети действия срещу тях.Русия въведе по-строги закони за интернет през последните пет години, изискващи от търсачките да изтрият някои резултати от търсенето, платформи за съобщения да споделят ключовете за криптиране със службите за сигурност, а социалните мрежи да съхраняват личните данни на руските потребители на сървъри, намиращи се на територията на страната.В момента единствените инструменти, с които Русия разполага за прилагането на правилата за данните, са глобите, които обикновено достигат до няколко хиляди долара или блокиране на онлайн услуги на нарушители, което е опция, изпълнена с технически трудности.Източници заявиха за \"Ройтерс\" през ноември обаче, че Москва планира да наложи по-тежки глоби на технологични компании, които не спазват руските закони.", "date": "2019.01.21", "title": "Русия погва Facebook и Twitter"}
{"url": "https://news.bg/economics/okolo-1400-dushi-izlizat-na-pazara-na-truda-sled-zakrivane-na-tri-zavoda.html", "text": "Консултации за работниците от \"\" ЕООД предвиждат от Агенцията по заетостта (АЗ) и Изпълнителна агенция \"Главна инспекция по труда\" (ИА ГИТ), съобщиха от ГИТ. Компанията е специализирана в изработването на тапицерии и аксесоари за автомобилната индустрия.Готовността на институциите е след като предприятието \"в Софийски окръжен съд.Според БНР около 1400 души остават на пазара на труда след като работодателят заяви намерение да прекрати дейността си в България.Работниците и служителите ще получат консултации за намиране на нова работа. Те ще получат информация и за възможностите за трудова мобилност и придобиване на нови знания и умения чрез включване в обучения. От Инспекцията по труда ще ги запознаят с правата им по Кодекса на труда при прекратяване на трудовите правоотношения. Те са свързани с изплащане на обезщетения, с документите, които следва да бъдат оформени и предоставени на работниците.Към момента е установено, че работодателят няма задължения към работниците и служителите си, информират от ГИТ.", "date": "2019.01.21", "title": "Около 1400 души излизат на пазара на труда след закриване на три завода"}
{"url": "https://news.bg/world/es-nakaza-ruskite-spetssluzhbi-za-sluchaya-skripal.html", "text": "Съветът на ЕС въведе първите санкции в рамките на новия режим, свързан с използване и разпространение на химически оръжия, съобщават от европейската институция.Брюксел наложи санкции на девет души и една организация.Новият механизъм беше създаден на 15 октомври 2018 г.В списъка влизат двама разузнавачи от Главното разузнавателно управление (ГРУ) на Русия, които са отговорни за притежанието, транспортирането и използването на новичок вСтава въпрос за Александър Петров и Руслан Боширов, чиито истински имена според разследващата организация Bellingcat са Александър Мишкин и Анатолий Чепига.Санкции са наложени и на шефа на ГРУ и неговия заместник.Санкциите засягат и сирийска организация, която е отговорна за развитието и производството на химически оръжия, както и петима сирийци.Рестрикциите съдържат забрана за пътуване в ЕС и замразяване на активи.Сергей и Юлия Скрипал бяха отровени с новичок в английския град Солсбъри през март 2018 г. Лондон обвини Москва за атаката.", "date": "2019.01.21", "title": "ЕС наказа руските спецслужби за случая „Скрипал”"}
{"url": "https://news.bg/health/ne-mozhem-da-smenim-vodata-na-vidin-obyasnyava-zam-ministar-za-hemodializata.html", "text": "Всички, които работят по поддръжка, се обучават от доставчика на апаратура. Това увери зам.-министър Бойко Пенков по случая с поредната проверка на центъра за хемодиализа във Видин. Няма риск за здравето на пациентите, успокои той.\"Не можем да сменим водата на Видин, затова са сменени филтрите, съвсем нови са, за да могат да направят съвсем мека\", допълни Пенков.Два апарата от центъра за хемодиализа са в тежко състояние. Единият е изведен от експлоатация. \"Ако някой е виновен, ще си понесе наказанията\", каза още той.По думите му обществената поръчка на болницата за седем нови апарата е приключила. Предстои победителят да бъде избран и лечебното заведение да сключи договор с него. \"Проблемът на Видин е по-твърдата вода.Бойко Пенков заключи, че \"е хора не се правят.\".Зам.-министърът коментира пред журналисти и мерките на ведомството за увеличаване на приема за акушерки. В новия КТД са заложени по-високи минимални прагове за заплащане на акушерки и медицински сестри, подчерта Пенков. Зам.-министърът беше сред официалните гости в Университетска АГ болница \"Майчин дом\" на празника на акушеро-гинеколозите.Увеличението на минималните прагове обаче няма да стане факт във всяка болница. Пенков отбеляза, че при невъзможност на болниците да спазят праговете, задължението ще бъде дерогирано (частично ще отпаднат някои от изискванията - б.р.).Проблемът с кадрите не е само в България, а е и в цяла Европа, обясни Пенков. По думите му при 300 000 лекари в Германия, тази година ще се пенсионират около 40 000. В други държави членки това ще бъде натиск за изтегляне на кадри, които да покрият нуждите на германското здравеопазване. Там програмите за млади лекари до 40-годишна възраст предвиждат като мярка за привличането им езикови обучения.За да изчистим проблема с финансирането на специализантите, то ще става от държавата, за да се задържат повече хора в страната. Друга мярка е при завършване на специализация младите лекари да могат да останат в болницата и да получат възможност за кариерно развитие, подчерта зам.-министърът.", "date": "2019.01.21", "title": "Не можем да сменим водата на Видин, обяснява зам.-министър за хемодиализата"}
{"url": "https://news.bg/regions/sofiya-plovdiv-i-dobrich-obyavyavat-gripna-epidemiya.html", "text": "От днес РЗИ - Добрич обявява грипна епидемия на територията на област Добрич. Учебните занятия в училищата на територията на областта се преустановяват за периода от 21 до 25 януари включително.От утре, 22 януари грипна епидемия обявяват и област Пловдив и област София.Учебните занятия се преустановяват за периода от 22 до 27 януари включително.До второ нареждане в областите Добрич, Пловдив и Софийска област се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.По-късно през деня епидемия бе .Припомняме, днес в  учебните занятия са преустановени заради грипа.", "date": "2019.01.21", "title": "София, Пловдив и Добрич обявяват грипна епидемия"}
{"url": "https://news.bg/int-politics/sasht-nastoyavat-rusiya-da-unishtozhi-nova-raketna-sistema.html", "text": "САЩ призоваха Русия да унищожи нова крилата ракета, която според тях представлява \"пряко нарушение\" на Договора за ликвидиране на ядрените сили със среден обсег (INF), като обвини Москва в дестабилизиране на глобалната сигурност, съобщава \"Ройтерс\".\"За съжаление САЩ все повече разбират, че на Русия не може да се вярва, че ще изпълни задълженията си за контрол на въоръженията и че нейните насилнически и злонамерени действия по света засилиха напрежението\", подчерта Робърт Ууд, който е посланик на САЩ по разоръжаването, по време на конференция на ООН по разоръжаването.\"Русия трябва да унищожи всички ракети SSC-8 (по-известна като 9М729), ракетни установки и свързаното с тях оборудване, за да се върне в съответствие с Договора за ликвидиране на ракетите със среден обсег\", настоя представителят на САЩ, повтаряйки плана на администрацията на Тръмп да се .", "date": "2019.01.21", "title": "САЩ настояват Русия да унищожи нова ракетна система"}
{"url": "https://news.bg/crime/advokatskite-kantori-pretarseni-sled-signal-za-neotlozhnost-ot-dans.html", "text": "И трите адвокатски кантори са били претърсени в края на декември месец 2018 г. от спецпрокуратурата след сигнал за неотложност, подаден от ДАНС. Това става ясно от отворено писмо на главния прокурор Сотир Цацаров, разпратено и до медиите, в което той отговаря на същото такова на Ралица Негенцова, председател на Висшия адвокатски съвет.Сотир Цацаров припомня, че среща с Негенцова и нейния заместник Людмил Рангелов вече е имало и то по тяхна инициатива, на 10 януари 2019 година. Именно на срещата ръководството на адвокатурата е било запознато подробно, включително и с доклади от извършени проверки, за които прокуратурата беше обвинена за нарушения на Закона за адвокатурата, неприкосновеността на адвокатски книжа и кореспонденция.Още тогава е обяснено, че по това досъдебно производство след постъпила на 18.12.2018 година справка от ДАНС обосноваваща необходимост от спешни действия,  и изземване на двадесет и два адреса при условията на неотложност.\"Въпреки наличието на същата неотложност и по отношение на помещения, ползвани от три лица, упражняващи адвокатска професия, само за тях са поискани и получени предварително разрешения от съда за претърсване и изземване. В исканията до съда е отразено подробно качеството на лицата /адвокати/, както и че търсените документи не представляват адвокатски книжа, нито кореспонденция между адвокат и негови клиенти. Така претърсвания в тези помещения са извършени след получено разрешение от съд за това, издадено при спазване на разпоредбите на НПК\", става ясно от отвореното писмо на Сотир Цацаров.Главният прокурор заявява, че напълно подкрепя споделя мнението, че разпоредбите на Закона за адвокатурата следва да се спазват стриктно, за да се гарантира правото на всеки български адвокат свободно и независимо да упражнява своята професия.По думите на Цацаров са недопустими каквито и да е нарушения на правата на адвоката по чл. 34 и чл. 35 от Закона за адвокатурата - неприкосновеност на адвокатски книжа и кореспонденция и разговори с клиент; забрана за разпит на адвокат за фактите, съдържащи се в тази кореспонденция и тези разговори и всичко, узнато във връзка с осъществяваната защита; право на свободни и неконтролирани срещи с клиент и т. н.Главният прокурор обаче посочва, че тези разпоредби не създават имунитет срещу наказателно преследване за престъпления, извършени от лице, упражняващо адвокатска професия - разпоредбите не са приложими при събиране на доказателства, които касаят лична престъпна дейност и не са свързани с професионалната дейност като адвокат и с отношенията адвокат - клиент.\"Колкото е недопустимо да се нарушават професионалните права на адвокати, толкова е недопустимо адвокатски кантори да се ползват за съхраняване на документи /които не са книжа на адвоката/ на други лица, с цел укриването им от разследващите органи и представянето им като кореспонденция между адвокат и клиент или адвокатски книжа\", заявява Сотир Цацаров.Също така Ръководството на прокуратурата изразява подкрепа за намерението на Висшия адвокатски съвет да инициира промени в действащото законодателство, които да създадат допълнителни гаранции за професионалните права на адвокатите.Такива промени са нужни и по отношение на нотариусите и частните съдебни изпълнители, а главният прокурор вече се е ангажирал за изготвянето на проект на акт за методическо ръководство /инструкция/ за действията, които могат да се извършват от органите на досъдебното производство спрямо адвокати, нотариуси и частни съдебни изпълнители.", "date": "2019.01.21", "title": "Адвокатските кантори претърсени след сигнал за неотложност от ДАНС"}
{"url": "https://news.bg/health/aptekari-ot-ruse-gotvyat-boykot-na-sistemata-za-verifikatsiya-na-lekarstva.html", "text": "Фармацевти от Русе обмислят да бойкотират двете електронни системи за снабдяване с лекарства, които предстои да се въведат през февруари, предаде БНТ.Припомняме, едната от системите е свързана с  в Европейския съюз, а целта на другата е да прекрати нерегламентирания експорт и реекспорт на лекарства.Аптекарите обаче са на мнение, че това ще изисква сериозни разходи.От своя страна председателят на Българския фармацевтичен съюз проф. Илко Гетов увери, че внедряването на системата за верификация на лекарства няма да доведе до фалит на аптеки в страната.По негови думи до края на годината ще има преходен период, в който на пазара ще има както лекарства с код, така и без код. По тази причина никой не трябва да се притеснява, че няма да намери определен медикамент в аптечната мрежа, успокои той.До края на настоящата година няма да се налагат и глоби на аптекарите.Проф. Гетов обясни, че ако дадена аптека работи с НЗОК и разполага с необходимия софтуер, е необходимо да се снабди само с т.нар. \"Четец\", който струва около 200 лв.Според него притеснението на аптекарите в страната се дължи на самата неяснота какво предстои занапред.Системата е паневропейска. Тя обаче не важи за Гърция и Италия, тъй като те вече имат сходна.В следващите години няма да се плаща такса за присъединяване или за работа на системата.", "date": "2019.01.21", "title": "Аптекари от Русе готвят бойкот на системата за верификация на лекарства"}
{"url": "https://news.bg/politics/vseki-peti-vini-pravitelstvoto-za-nerazboriyata-s-elektronnite-vinetki.html", "text": "Едва една четвърт от нуждаещите се от винетка шофьори са успели да закупят или презаверят електронния документ за 2019 година. А една пета са онези, които са опитали да сторят това, но не са успели.За неразборията с новата система за контрол върху движението по националната пътна мрежа хората най-често обвиняват изпълнителната власт, а не фирмата-изпълнител. Сумарно делът на изпълнителната власт и фирмата-изпълнител измежду посочилите главен виновник за проблема е близо 40 на сто. Това показва ново социологическо проучване на агенция \"Афис\".55 на сто от пълнолетните български граждани декларират, че шофират, а с 3 на сто повече е общият дял на притежаващите правоспособност за управление на МПС. В номинална стойност това са приблизително 3 250 000 души. О тях повече от половината твърдят, че шофират всекидневно, а всеки четвърти - няколко пъти седмично.56 на сто от домакинствата притежават по едно МПС, а 13,4 на сто - повече от едно. Сумарно това прави близо 70 на сто от българските домакинства. Замисълът на системата предполага чрез закупените винетки българските граждани да финансират изграждането и ремонта на пътните участъци. В този контекст казусът с електронните винетки е част от по-голямата картина - как работи държавата и администрацията в този сектор, който пък е свързан, освен с управленски решения, и с безопасността на голяма част от българските граждани.Но каква е оценката за качеството на изгражданата и ремонтирана пътна инфраструктура, което гражданите финансират чрез закупуването на винетки? Изводът от проучването е, че плащаме по-скоро за лошо пътно строителство и лоши пътни ремонти.На пряк въпрос \"Колко често преминавате с автомобила си през опасни новопостроени или новоремонтирани пътни участъци?\", 22 на сто отговарят \"Всекидневно\", а други 23 на сто - \"Почти всеки ден\". 43 на сто пък декларират, че това им се случва няколко пъти месечно или по-рядко.Агенция \"Афис\" е осъществила проучването в периода 14-19 януари 2019 г. Интервюирани пряко в домовете им са 1010 пълнолетни български граждани.", "date": "2019.01.21", "title": "Всеки пети вини правителството за неразборията с електронните винетки"}
{"url": "https://news.bg/regions/tirove-rushat-vremenniya-most-kray-cherven-bryag.html", "text": "Тирове рушат временния мост при село Чомаковци, предаде bTV.Към момента съоръжението е основната връзка между шест населени места в община Червен бряг.Припомняме, на 24 октомври беше  при село Горник, който свързва околните населени места с града.След това  след като писмата им до всички възможни институции не получаваха отговор.Над 2 хиляди души На 27 ноември по повод постъпили сигнали в президентството, в за бързото възстановяване на транспортните връзки между Червен бряг и Чомаковци.Временният мост беше , като се предвиждаше по него да се пропускат само превозни средства до 20 тона.Само няколко седмици по-късно обаче местни жители сигнализираха за нарушението.По информация на полицията собственикът на камиона е издирен и му е наложена глоба. На моста обаче са нанесени сериозни щети.Заради опасения, че при повреда отново ще се окажат откъснати, някои от местните жители се заканиха, че ще дежурят, за да санкционират лично нарушителите.Не го допускахме, не вярвахме, надявахме, че хората ще откликнат на нашия призив за едно разумно ползване на моста, защото потокът тук не спира, значи нуждаещите са много, обясни един от членовете на Инициативния комитет по изграждането на моста.От Инициативния комитет вече са се обърнали към органите на реда за съдействие. Те обаче им отговорили, че нямат кантар, за да се установи колко точно тежи товарния камион.Пълно безобразие, четири-пет месеца се мъчихме да направим този мост и накрая се намира някой, на който тоя мост му пречи едва ли не и тръгва да го руши, възмущават се местните.Те не могат да си обяснят и забранителния знак, поставен на километър от съоръжението.От Инициативния комитет настояват да получат отговор по чие нареждане е сложен знакът и с каква цел.На практика мост има, но съгласуване за ползването му между институциите още няма, заключиха от Инициативния комитет. Няма го и обещания кран, който да демонтира средната част на моста, в случай че нивото на водата се покачи.Местните се обявиха в готовност за протест.", "date": "2019.01.21", "title": "Тирове рушат временния мост край Червен бряг"}
{"url": "https://news.bg/regions/katastrofa-blokira-dvizhenieto-predi-vranya.html", "text": "Катастрофа образува сериозно задръстване преди Враня в посока София, предаде Нова телевизия.Към момента опашката от автомобили е трилентова и достига до моста на околовръстния път.Инцидентът е станал около 9.30 часа. Сблъскали са се два автомобила, които са претърпели сериозни материални щети.На място има екипи на пожарната и на Спешна помощ.", "date": "2019.01.21", "title": "Катастрофа блокира движението преди Враня"}
{"url": "https://news.bg/int-politics/sasht-nyamat-plan-za-siriya-za-perioda-sled-izteglyaneto-na-voyskite-im.html", "text": "САЩ нямат план за Сирия, след като бъде изпълнена заповедта на президента Доналд Тръмп за изтегляне на американските военнослужещи от страната.Това обяви Брет Макгърк, който беше представител на САЩ в международната коалиция срещу терористичната групировка ДАЕШ (\"Ислямска държава\") и който напусна поста в протест срещу политиката на Тръмп по въпроса, съобщава \"Франс прес\".По думите му, липсата на план какво да се прави по-нататък в Сирия увеличава риска за американските сили. Той говори по темата, след като атентатор самоубиец през миналата седмица уби четирима американци и още 15 души в северния сирийски град Манбидж. Това беше най-кръвопролитната атака срещу американските войски в Сирия след разполагането им през 2014 г., за да подпомагат местните сили срещу ДАЕШ.Атентатът беше извършен, след като Тръмп обяви през миналия месец, че е  на 2000 американски военнослужещи от Сирия, шокирайки съюзниците си и довеждайки до оставките на военния министър Джим Матис, както и на Брет Макгърк.Оттогава насам висши американски представители дадоха противоречиви изявления за намеренията на САЩ, но Пентагонът заяви, че е започнал изтеглянето, въпреки че остава неясно колко време ще отнеме то.\"Президентът даде да се разбере - ние си тръгваме. А това означава, че нашите сили трябва да бъдат наистина с една задача: да се махнем и да излезем безопасно\", коментира Макгърк.Ала той добави: \"Към момента нямаме план. Това увеличава уязвимостта на нашите сили... Това увеличава риска за нашите хора в Сирия и ще отвори пространство за ДАЕШ.\"Най-важното, посочи той, е, че САЩ не могат да очакват \"партньор\" като натовската съюзничка Турция да заеме мястото на Америка. \"Това не е реалистично. И ако нашите сили имат заповед да се изтеглят, докато в същото време се опитват да намерят някаква формула за друг коалиционен партньор, който да влезе, това не е приложимо. Това не е жизнеспособен план\", изтъкна Брет Макгърк.", "date": "2019.01.21", "title": "САЩ нямат план за Сирия за периода след изтеглянето на войските им "}
{"url": "https://news.bg/crime/privikaha-zhivko-martinov-v-sledstvieto-za-sudzhukgeyt.html", "text": "Привикаха  в следствието като подсъдим по делото , предаде БГНЕС.Припомняме, на 11 януари  Тогава той беше призован за предявяване на прецизното обвинение, но не се яви поради здравословни причини.Бившият депутат е подсъдим за това, че в периода от януари 2012 г. до януари 2013 г. в Добрич при условията на продължавано престъпление принудил чрез заплахи търговеца Антон Проданов да му предостави общо 4 тона суджук, 30 кг филе \"Елена\" и 30 кг телешка пастърма. С това Мартинов причинил на Проданов значителни имуществени вреди в общ размер на 36 168, 20 лева.Към потърпевшия били отправени следните закани: ", "date": "2019.01.21", "title": "Привикаха Живко Мартинов в следствието за \"Суджукгейт\""}
{"url": "https://news.bg/world/kitay-s-nay-niskata-razhdaemost-ot-1961-g.html", "text": "Новородените в Китай паднаха до 15,23 милиона души през 2018 г., съобщава АП.Данните на Националната статистическа служба показват, че населението на азиатската държава през изминалата година е 1,395 милиарда души.South China Morning Post отбелязва, позовавайки се на данните, че Китай отчита най-ниския прираст от облекчаването на политиката за едно дете през 2014 г.Също така това е най-ниското ниво на раждаемост в Китай от 1961 г. (11,87 милиона души).През 2014 г. Китай позволи на всяка двойка да има по две деца. През 2016 г. и 2017 г. съответно са регистрирани 17,86 милиона души и 17,23 милиона души.Раждаемостта е паднала от 12,95 на 1000 души през 2016 г. до 10,94 през изминалата година.17,9% от китайците са на възраст над 60 г.Правителството предвижда, че населението на Китай ще достигне 1,442 милиарда души през 2029 г. преди да започне да намалява от следващата година.Индия е втората най-многолюдна държава в света с 1,362 милиарда души.", "date": "2019.01.21", "title": "Китай с най-ниската раждаемост от 1961 г. "}
{"url": "https://news.bg/bulgaria/blizo-600-uchilishta-i-detski-gradini-ostavat-zatvoreni-i-dnes.html", "text": "Днес в общо 593 училища и детски градини учебните занятия са преустановени.До утре включително е удължена грипната ваканция в 137 училища в област Бургас, в 120 училища в област Стара Загора и в 65 училища в област Шумен.В област Пазарджик са затворени 122 училища, както и 60 училища в област Смолян.В област Ямбол до 23 януари също няма да учат 43 училища, а в област Перник - 40 училища.В област Варна по предписание на РИОКОЗ няма занятия в две училища - ОУ \"Св. Климент Охридски\" в с. Кичево, община Аксаково, и ОУ \"Васил Левски\" в с. Поляците, община Дългопол.В две училища в община Самоков също не се провеждат учебни занятия днес. Това са Обединено училище \"Неофит Рилски\" и СУ \"Отец Паисий\".В 113 СУ \"Сава Филаретов\" в София поради прекъсване на електрозахранването в района също няма да има учебни часове.Продължават да не се провеждат занятия в ДГ \"Детелина\" в с. Черно поле, видинска област.", "date": "2019.01.21", "title": "Близо 600 училища и детски градини остават затворени и днес"}
{"url": "https://news.bg/world/armiyata-za-natsionalno-osvobozhdenie-poe-otgovornost-za-atentata-v-bogota.html", "text": "Колумбийската организация Армия за национално освобождение пое отговорност за атентата с кола бомба срещу полицейска академия в Богота, съобщава АФП.При нападението загинаха най-малко 20 души.В съобщение на групировката се подчертава, че операцията е законна в рамките на законите на войната и че няма цивилни жертви.Допълва се, че академията е военен обект, където кадетите са обучавани да бъдат разузнавачи и да провеждат военни операции.\"Президентът не уважи жеста за мир\" и \"неговият отговор е да провежда военни атаки срещу нас\", поясняват от организацията.Армията за национално освобождение заявява, че колумбийски бойци са бомбардирали лагер на 25 декември, при атаките са засегнали местни жители.В неделя хиляди хора излязоха на демонстрации в страната, за да осъдят най-кръвопролитната атака с експлозиви в Богота от 2003 г.Правителството на Колумбия обяви тридневен траур.При атаката, определена от властите като \"терористичен акт\", пострадаха 68 души.", "date": "2019.01.21", "title": "Армията за национално освобождение пое отговорност за атентата в Богота"}
{"url": "https://news.bg/politics/tsarkovniyat-vapros-na-makedoniya-v-dnevniya-red-no-sled-imeto.html", "text": "По въпроса за автокефалията на Македонската църква ще се работи, след като приключи окончателно сагата с името на държавата. Това стана ясно от думите на българския патриарх Неофит пред журналисти.\"Още се работи върху името на държавата Македония. Когато се уточнят тези подробности, ще се придвижи сигурно и църковният въпрос\", заяви Негово Светейшество Неофит.На въпрос на БГНЕС каква е позицията на църквата ни за исканата независимост от украинската църква, патриарх Неофит заяви, че този въпрос тепърва ще бъде обсъждан. \"Този важен въпрос ще бъде в дневния ред. Ще обсъждаме\", заяви Неофит.Българският патриарх почете своя небесен покровител с тържествена света литургия и благодарствен молебен отслужени в Софийската митрополитска катедрала \"Св. Неделя\".Припомняме, че в момента на дневен ред в православието е скандалът  и  във връзка с връчването на  на Украинската православна църква.Членовете на Светия Синод на Българската православна църква вече веднъж , по времето на който да бъде обсъден украинския разкол. Предложението бе отправено от Московския и на цяла Русия патриарх Кирил на 3 октомври 2018 г. и изпратено до предстоятелите на всички поместни православни църкви.В края на 2017 година  за църква-майка срещу признаване на независимост от наша страна. В началото на 2018 година БПЦ сформира комисия, която да работи по църкавните въпроси на Македония, като тогава патриархът увери, че . Въпреки това от  на честванията на 100-годишнината на Охридската архиепископия.", "date": "2019.01.21", "title": "Църковният въпрос на Македония в дневния ред, но след името"}
{"url": "https://news.bg/regions/mladezhkata-bezrabotitsa-v-severozapada-ostava-13.html", "text": "Младежката безработица в Северозапада остава 13%. Това стана ясно на заключителната конференция относно структурен диалог \"Говори Северозападът\" на Сдружение \"Младежки глас\".Председателят на клон-София Димитър Панчев посочи, че образованието в Северозападна България се нуждае от повече подкрепа.Връзката между ученик-учител-родител е скъсана и това се отразява на пазара на труда, изтъкна Панчев.Зам.-министърът на труда и социалната политика Зорница Русинова обясни, че темата е една от най-важните за министерството като политика. В България през последните десет години има тенденция за спадаща безработица, но състоянието на пазара на труда за младите хора в Северозападна България е тревожно, изтъкна тя. Докато средното ниво на безработица в страната е около 3%, в Северозападна България достига 13%.Като мярка на министерството за трайна заетост на младите хора в проблемния регион Русинова подчерта схемата за младежка заетост, която се осъществява по европейската програма. За Видин досега има около 500 младежи, които са преминали със стаж през програмата.От тази седмица стартира нова програма към министерството за млади семейства, които нямат възможност да се върнат на работа, защото няма кой да се грижи за децата им. Средствата са осигурени по програма \"Развитие на човешките ресурси\". В рамките на 18 месеца Министерството ще осигурява детегледачка, на която ще изплаща месечно възнаграждение.Русинова подчерта, че дебатът за целенасочени инвестиции в Северозападна България е една от целенасочените подкрепи от страна на ЕС.Ваня Колева, зам.-министър на младежта и спорта определи Северозапада като предизвикателен регион. И визира превръщането на региона в среда за активни млади хора, където има възможности за тяхната реализация.Структурният диалог за образователната система се проведе в Бургас, Варна, Пловдив, Враца ,Видин и София. Целта на диалога е да доближи хората от Северозапада до институциите, да участват активно в бизнеса.Проектът се основава на мнението на младежи за образователната система у нас и проблемите, които произтичат от нея.", "date": "2019.01.21", "title": "Младежката безработица в Северозапада остава 13%"}
{"url": "https://news.bg/regions/maskirani-obraha-2700-leva-ot-gazostantsiya-v-pernik.html", "text": "Двама маскирани откраднаха 2700 лева от газостанция в Перник, предаде Областната дирекция на МВР.Сигнал за обира бил подаден вчера около 02.30 часа през нощта.Служителка от станцията обяснила, че двама маскирани влезли в помещението на касовата зона, което не било заключено, и след като я заплашили, отмъкнали оборота от газостанцията.На мястото е извършен оглед. Образувано е досъдебно производство.Работата по случая продължава.", "date": "2019.01.21", "title": "Маскирани обраха 2700 лева от газостанция в Перник"}
{"url": "https://news.bg/world/superkarvava-valcha-luna-v-snimki.html", "text": "Над големи части от Европа, Северна и Южна Америка се издигна Суперкървава вълча Луна.Пълната Луна беше в сянката на Земята от 3:34 ч. до 6:51 ч. по Гринуич. Този вид затъмнение се случва, когато Земята минава точно между Слънцето и Луната. Определението \"супер\" се дължи на факта, че Луната беше най-близо до Земята и малко по-голяма от обикновено. В същото време пълното лунно затъмнение придаваше червеникав цвят на лунната повърхност - известно като \"кървава луна\". През януари пълнолунието също е известно като вълча Луна - оттук Суперкървава вълча Луна.Явлението продължи повече от час. Следващото пълно затъмнение ще се вижда от Европа през май 2022 г.", "date": "2019.01.21", "title": "Суперкървава вълча Луна в снимки"}
{"url": "https://news.bg/regions/kola-pregazi-peshehodets-kray-stara-zagora.html", "text": "Пешеходец е бил прегазен от кола тази сутрин край Стара Загора, предаде bTV.Инцидентът е станал в местността \"Каците\" около 6:03 часа.Все още се установява самоличността на загиналия.Полицията издирва и шофьора, причинил произшествието.Разследването по случая продължава.", "date": "2019.01.21", "title": "Кола прегази пешеходец край Стара Загора"}
{"url": "https://news.bg/int-politics/iran-nyama-tarpenie-da-unishtozhi-izrael.html", "text": "Началникът на военновъздушните сили на Иран обяви, че Ислямската република е нетърпелива да се сражава с Израел и да го унищожи, съобщават ирански медии, цитирани от \"Ройтерс\".\"Младите хора във военновъздушните сили са напълно готови и нямат търпение да се изправят срещу ционисткия режим и да го заличат от лицето на Земята\", настоя бригаден генерал Азис Насирзадех, цитиран от сайт, контролиран от държавната телевизия.По-рано днес израелските въоръжени сили обявиха, че атакуват позиции на Иранската революционна гвардия в Сирия няколко часа след изстрелването на ракета към северните части на Голанските възвишения, които са контролирани от Израел.\"Започнахме да удряме позиции на Революционната гвардия на Иран на територията на Сирия. Предупредихме сирийските въоръжени сили да не се опитват да причинят щети на израелски сили или територия\", подчертаха израелските въоръжени сили в \"Туитър\".Сирийската държавна новинарска агенция САНА посочи, цитирайки военен източник, че сирийската противовъздушна отбрана \"посрещна израелска въздушна атака, насочена към южния регион и я възпрепятстваха да постигне която и да е от целите си\".Вчера премиерът на Израел Бенямин Нетаняху обяви, че еврейската държава не желае иранско присъствие в Сирия.", "date": "2019.01.21", "title": "Иран няма търпение да унищожи Израел"}
{"url": "https://news.bg/regions/prebiha-do-smart-mazh-v-kozloduy.html", "text": "Пребиха до смърт мъж в Козлодуй, съобщиха от Областната дирекция на МВР във Враца.Около 8.05 часа вчера бил получен сигнал за 32-годишен местен жител, който бил открит в безпомощно състояние пред дома си.Пострадалият бил откаран в болница, където били установени множество наранявания. Въпреки оказаната му медицинска помощ, мъжът починал.Полицията установила, че починалият бил нападнат от 31-годишен мъж от Козлодуй при скандал, който прераснал в побой.Нападателят опитал да напусне страната, но бил задържан на КПП-Калотина. Работата по случая продължава.", "date": "2019.01.21", "title": "Пребиха до смърт мъж в Козлодуй"}
{"url": "https://news.bg/press/dishame-opasen-vazduh-v-9-grada-dnes-borisov-nashata-podkrepa-namalyava-iznosvame-se.html", "text": "Замърсяване. \"Дума\":Дишаме опасен въздух в 9 града днесВ 9 града в страната тази сутрин е регистрирано замърсяване на въздуха с фини прахови частици над нормата. Най-сериозно е замърсяването в Благоевград, София и Смолян. В Благоевград замърсяването е 3 пъти над нормата, става ясно от Индекса за чистотата на атмосферата на Европейската комисия.Към 4 часа тази сутрин замърсеността на въздуха в Благоевград с фини прахови частици e била 162 мг/ куб.м., което превишава среднодневната норма над 3 пъти. Данните са от онлайн услугата \"Европейски индекс за качеството на въздуха\" на Европейската агенция по околна среда, посочва още националното радио.При проверка на аналогичната в България система за контрол на качеството на въздуха, която се поддържа от Изпълнителната агенция по околна среда към МОСВ, актуални данни липсват, като е уточнено, че eжедневният бюлетин за 19 януари ще бъде генериран на следващия работен ден, което означава, че в почивните дни българските институции не ни информират за опасно мръсен въздух.Превишаването на нормата за фини прахови частици е опасно за живота и здравето на хора, които имат хронични белодробни заболявания, грип и астма, припомнят специалистите. ГЕРБ.\"Сега\":Бойко Борисов: Нашата подкрепа намалява, износваме се\"Бързо забравиха хората какво сме направили, защото го направихме бързо. И за това бързо забравиха. Не трябва да седнем на мисълта за резултатите, които сме постигнали и здравите структури. Ако тръгна по градовете, кмет по кмет, няма град без нещо, което не е направено. В същото време сме толкова силни, а ви няма имунитета и съпротивителната сила\". Това обяви премиерът Бойко Борисов по време на Национална среща на ГЕРБ за европейските избори през май, цитиран от Би Ти Ви. На мероприятието присъстват депутати, министри, ръководители на местни структури, еврокомисарят Мария Габриел, премиерът Бойко Борисов и други.\"Задавам си за мен въпроса - защо сме първа политическа сила, защо обаче и нашата подкрепа намалява. Да, износваме се. Но от първото правителство само аз и Томислав Дончев сме още в правителството. Всеки ден се говори за корупция. Защо? Ако вие не си вземете мерки да си почистите къщичките по места, рано или късно това ще избие - дали суджук или друго, ще избие. Ние трябва да внимаваме много дали не сме се превърнали в нещо такова, за което ни обвиняват и ако не сме - да не го допуснем. Всеки един трябва да се замисли - защо ни избраха преди 10 години, защо ни връщаха всеки път. Всеки трябва да си помисли къде има грешка, включително и аз. В момента най-корумпираните хора говорят за корупция\", допълни министър-председателят. Дело. \"24 часа\":Тарторът на задържаните за финансиране на терористи е в Западна Европа, арестуват го до дни Ромката Исения Асенова и сириец, завършил журналистика в Софийския университет, са част от българската бандаПетимата заловени у нас сирийци и българка са членове на международна престъпна група за тероризъм, чийто тартор засега не е задържан. Очаква се той да бъде арестуван до дни в държава от Западна Европа. Това разказаха пред \"24 часа\" запознати с разследването, което тече в България и няколко други страни.В неделя Специализираната прокуратура изправи пред съда чужденците Мустафа Алибрахим, Абдалхай Халум, Атеф Хсара, Сулейман Али и българката Исения Асенова, за да им иска постоянен арест. Освен за участие в престъпна група за тероризъм те са обвинени и че от 2016 г. до 18 януари т.г. финансирали терористични организации. По небанков път превеждали на терористи пари чрез системата \"хауала\", купували коли от България и други държави и ги прекарвали до границата на Сирия. Обир. \"Монитор\":Ограбен мъж блъсна с колата си 7 автомобила на ул. \"Луи Айер\" Криминалистите в столицата издирват нападатели ограбили мъж, който подкарал автомобила си, за да се спаси и ударил 7 коли в района на ул. \"Луи Айер\".Инцидентът станал в ранните часове на днешния ден, когато е получен сигнал за ударени автомобили на паркинг в района на ул. \"Луи Айер\". Минути по-късно минути по-късно и за извършен грабеж и пострадал мъж. На място веднага били насочени полицейски екипи, които установили, че на паркинга са блъснати и увредени седем автомобила. Това съобщиха от МВР. Според обясненията на мъжа, докато чакал в колата приятелката си, забелязал приближаването на четирима непознати, потеглил рязко, но бил настигнат от тях, бит и ограбен - отнети са му мобилният телефон и наличните пари. Нарушения.\"Дума\":Чудовищни нарушения в хемодиализата във ВидинМашинист поддържа техниката в отделението, сестрите не знаят как се работи с апаратите Ужасяващи нарушения откриха инспекторите в отделението по хемодиализа във Видин. Оказва се, че апаратите за диализа са в изключително лошо състояние, а екипът, който работи в отделението, няма образование за точно такъв вид техника и апаратура. Одитът във видинската болница бе направен по настояване на пациенти, след като мъж почина заради повреда в апаратурата, която спря хемодиализата в отделението за близо седмица.Изпълнителна агенция \"Медицински одит\" направи проверка, а пет месеца по-късно пациентите са успели да видят резултатите от нея, разказва Нова тв.Проверката показва, че животоспасяващите апарати се поддържат от човек, завършил \"Радио и телевизия\", както и от локомотивен машинист. Никой от тях не е завършил курс за работа с диализната апаратура.Според одита хемодиализните апарати са в предаварийно състояние. А за 2017 година във Видин са починали 21 пациенти на отделението.", "date": "2019.01.21", "title": "Дишаме опасен въздух в 9 града днес; Борисов: Нашата подкрепа намалява, износваме се"}
{"url": "https://news.bg/world/maduro-blagodari-na-venetsueltsite-za-podkrepata.html", "text": "Венецуелският президент Николас Мадуро благодари на сънародниците си за подкрепата и вярата, благодарение на които страната върви напред. Това написа той в \"Туитър\".Той изрази признателност към съмишлениците си, които го бранят от атаките. В Каракас в събота се проведе митинг на поддръжници на държавния глава, на който се събраха представители на социални групи, дипломати и други. Припомняме, че през последните месеци страните в региона все повече започнаха да се обръщат срещу Мадуро заради продължаващата криза в страната. Те го обвиниха, че е диктатор и го призоваха да не встъпва във втори мандат като президент. Мадуро, най-големият идеологически враг на САЩ в Латинска Америка, обвини Вашингтон, че стои зад атаките срещу него и се опитва да го убие. Противниците на президента обявиха, че , който в момента е председател на парламента, за държавен глава. Самият той изрази готовност да поеме властта. ", "date": "2019.01.21", "title": "Мадуро благодари на венецуелците за подкрепата "}
{"url": "https://news.bg/weather/oblachno-i-toplo-za-sezona-pochti-bez-valezhi.html", "text": "Седмицата започва с предимно облачно време. Това съобщават от НИМХ. Понеделникът ще премине почти без валежи. В нощта срещу вторник се очаква да завали сняг в Северозападна България. Ще бъде топло за сезона, с положителни дневни температури. Очакват се максимални температури между 1 и 11 градуса. В Източна България ще духа до умерен вятър от изток-североизток. Атмосферното налягане ще се повишава. ", "date": "2019.01.21", "title": "Oблачно и топло за сезона, почти без валежи "}
{"url": "https://news.bg/crime/prokuraturata-smartta-na-sina-na-moskovski-e-tragichen-intsident.html", "text": "Прокуратурата прекрати разследването за смъртта на сина на бившия транспортен министър Ивайло Московски, предаде \"Сега\".Изданието разполага с документа, който публикува. Постановлението е с дата 3 януари. Прокурор Емилия Варадинова от Софийска градска прокуратура не е намерила доказателства за извършено престъпление. Според мотивите на прокурора, Московски не е бил длъжен да знае правилата за управление на моторните шейни. Следователно, смъртта на детето е трагичен инцидент, а не е причинена по непредпазливост и бащата няма вина. Припомняме, чеминалата година в курорта Боровец при трагичен инцидент с моторна шейна загина 4-годишният син на ексминистъра. Московски се върна в парламента, след като освободи поста министър на транспорта заради катастрофата край Своге. Той подаде оставка като депутат на 30 ноември, за да заеме поста  на Черноморската банка за търговия и развитие.", "date": "2019.01.21", "title": "Прокуратурата: Смъртта на сина на Московски е трагичен инцидент "}
{"url": "https://news.bg/int-politics/26-te-nay-bogati-v-sveta-pritezhavat-tolkova-kolkoto-nay-bednite-3-5-mlrd-dushi.html", "text": "26-те най-богати хора в света притежават богатство, което се равнява общо на това, което имат най-бедните 3,5 млрд. души на планетата, предаде АФП. Общото богатство на милиардерите е нараствало с 2,5 млрд. долара всеки ден през 2018 година.Това съобщи организацията \"Оксфам\" дни преди Световния икономически форум в Давос. Според данните, състоянието на най-богатия в класацията, изпълнителният директор на Amazon Джеф Безос, се е увеличило до 112 милиарда долара миналата година. Само един процент от богатството му е равно на целия здравен бюджет на Етиопия, страна с население 105 милиона души.В доклада се призовава за въвеждане на спешни мерки за борба с растящото неравенство като налагането на по-високи данъци за свръхбогатите. Предупреждава се, че пропастта между най-богати и най-бедни вреди на икономиките и поражда обществен гняв. Стига се до абсурди, като този, че най-бедните плащат по-високи данъци от най-богатите, които често биват хващани в данъчни измами за милиарди. Препоръчва се да се инвестира повече в здравеопазване и образование, което да подобри положението на най-бедните. Десетки хиляди умират заради липса на достъп до здравни грижи, а 262 млн. деца са извън училище поради невъзможност да получат ожразование, алармира \"Оксфам\". ", "date": "2019.01.21", "title": "26-те най-богати в света притежават толкова, колкото най-бедните 3,5 млрд. души"}
{"url": "https://news.bg/world/mey-obmislya-promeni-v-sporazumenieto-ot-razpeti-petak.html", "text": "Британският премиер Тереза Мей обмисля промени в Споразумението от Разпети петък. Целта е да получи достатъчна подкрепа в парламента, за да бъде прокарана сделката за Брекзит след . Премиерът иска да си осигури подкрепата на  като я увери, че няма да има твърда граница между Ейре и Северна Ирландия след Брекзит. Границата между Ирландия и Северна Ирландия след Брекзит е един от най-щекотливите въпроси в преговорите между Лондон и Брюксел.Нито Дъблин, нито Белфаст искат твърда граница. Споразумението от Разпети петък или Белфасткото споразумение, сключено на 10 април 1998 г., сложи край на насилието в Северна Ирландия, продължило 30 години.Припомняме, че споразумението на Мей бе прието от ЕС, но бе отхвърлено от депутатите, а , поискан от лейбъристите. Преди това оцеля след вот, поискан от собствената ѝ партия, кто загуби мнозинството. , че премиерът Тереза Мей ще бъде изправена пред масови оставки, ако на депутатите им се попречи да се опитат да спрат Брекзит без споразумение.Министър-председателят заяви, че еда изключи Брекзит без споразумение според Член 50 от Лисабонския договор и подчерта, че \"не е в правомощията на правителството\", за да го направи.Камарата на общините ще гласува план Б за Брекзит на 29 януари.Мей ще говори пред парламента и ще внесе предложение в понеделник. Целият дебат и гласуването ще се проведат във вторник, 29 януари.Официално Лондон трябва да напусне ЕС на 29 март тази година. Все по-упорити са обаче слуховете за . ", "date": "2019.01.21", "title": "Мей обмисля промени в Споразумението от Разпети петък"}
{"url": "https://news.bg/world/loshoto-vreme-otmeni-poveche-ot-4000-poleta-v-sasht.html", "text": "Лошото време отмени или отложи повече от 4000 полета в САЩ, предадоха световните информационни агенции. Особено тежко е положението в Ню Йорк, Бостън, Чикаго, Портланд и други градове. Полети са забавяни с до 100 минути. Редица авиокомпании публикуваха съобщения, с които да предупредят пътниците за проблемите. Хаосът по летищата е от петък и се очаква да продължи и през новата седмица.  Бурите и студът засегнаха и други видове транспорт.  Съобщава се и за нарушен график на влаковете.На места се е образувала снежна покривка с дебелина 15 см и повече. Канада също е засегната от суровата зима и основни летища са отменили полети. Отношение по темата взе и американският президент Доналд Тръмп. Чрез профила си в \"Туитър\", той предупреди сънародниците си от засегнатите райони на страната да бъдат особено внимателни и да не подценяват тежката зима обстановка. Не излизайте навън, ако не е спешно, призова той. Тръмп използва случая и да се пошегува с глобалното затопляне. Точно сега то би било от полза, написа държавният глава. Известно е, че той е скептик относно съществуването и действителните му последствия. Според агенциите, засегнати от зимата са около 40 млн. души в САЩ - от Северна Каролина до Мейн. Лошото време взе и жертви - най-малко двама души са загинали при пътен инцидент в петък вечерта в щата Уисконсин. ", "date": "2019.01.21", "title": "Лошото време отмени повече от 4000 полета в САЩ "}
{"url": "https://news.bg/world/zavarna-se-balgarin-voyuval-sreshtu-islyamska-darzhava-v-siriya.html", "text": "Димитър Петков, единственият известен до момента българин, който се е сражавал срещу \"Ислямска държава\", се завърна в България, съобщи \"24 часа\". Русенецът заминава за Сирия като доброволец в подкрепа на международната коалиция.След шест месеца на война, на път за България обаче е задържан за нелегално преминаване на границата в Ирак. Прекарва 40 дни в затвора, след което е освободен с помощта на посолството ни в Багдад. \"Зверствата, жестокостите, които се ширят между тях, екзекуциите на невинни хора, изнасилвания на деца, атентатите също. В затвора насилие се ширеше постоянно, сбивания всеки ден. В моята килия бяха 50 боеца от \"Ислямска държава\", които са се били по фронтовете. Със сигурност някой от тях е рязал глави. Може би, всичките, убеден е Димитър.Така обяснява той решението си да воюва срещу \"Ислямска държава\". Според собствените му думи, той е единственият българин, воювал срещу групировката. ДАЕШ в момента все още държи позиции предимно в източната провинция Дейр ез Зор.", "date": "2019.01.21", "title": "Завърна се българин, воювал срещу \"Ислямска държава\" в Сирия "}
{"url": "https://news.bg/int-politics/izrael-udrya-pozitsii-na-iran-v-siriya.html", "text": "Израелските въоръжени сили съобщиха, че атакуват позиции на Иранската революционна гвардия в Сирия няколко часа след изстрелването на ракета към северните части на Голанските възвишения, които са контролирани от Израел.\"Започнахме да удряме позиции на Революционната гвардия на Иран на територията на Сирия. Предупредихме сирийските въоръжени сили да не се опитват да причинят щети на израелски сили или територия\", подчертаха израелските въоръжени сили в \"Туитър\".Сирийската държавна новинарска агенция САНА посочи, цитирайки военен източник, че сирийската противовъздушна отбрана \"посрещна израелска въздушна атака, насочена към южния регион и я възпрепятстваха да постигне която и да е от целите си\".Не се предоставят повече подробности.Вчера премиерът на Израел Бенямин Нетаняху обяви, че еврейската държава не желае иранско присъствие в Сирия.\"Целта нa прaвителството ни остава непроменена - да не допуснем това да се случи, както и да спрем всеки, който работи за това Иран да се установи трайно в Сирия\", написа в \"Туитър\" в Нетаняху, който в момента е на посещение в Чад.Така той повтори политиката на Тел Авив по отношение на стария противник Техеран.Иран, от своя страна обаче", "date": "2019.01.21", "title": "Израел удря позиции на Иран в Сирия"}
{"url": "https://news.bg/int-politics/v-rusiya-nastoyavat-boynite-korabi-na-sasht-v-cherno-more-da-stoyat-daleche-ot-bregovete-i.html", "text": "Посещенията на американски бойни кораби в Черно море нямат нищо общо със сигурността на САЩ и са мотивирани от вътрешнополитически съображения. Това обяви руският сенатор Алексей Пушков, цитиран от \"Ройтерс\".Той настоя, че бойните кораби на САЩ трябва да стоят далече от бреговете на Русия.\"Тези кораби развяват техния флаг, изпращат ни сигнал и укротяват техните сенатори, които настояват да се изпрати цял боен флот в Черно море. Те трябва да стоят далеч от нашите брегове\", настоя Пушков в профила си в \"Туитър\".Вчера американският ескадрен миноносец \"Доналд Кук\", въоръжен с управляеми ракети, се насочи към Черно море, за да извърши \"операции, свързани със сигурността на корабоплаването и да съдейства за регионалната морска стабилност\", уточниха военноморските сили на САЩ.\"Нашето пристигане в Черно море ще покаже възможностите за взаимодействие на ВМС при изпълнение на цели на общата сигурност, за да можем да действаме ефективно при бъдещи кризи или възпиране на агресия\", заяви командващият офицер на \"Доналд Кук\" Матю Пауъл.", "date": "2019.01.21", "title": "В Русия настояват бойните кораби на САЩ в Черно море да стоят далече от бреговете ѝ "}
{"url": "https://news.bg/int-economics/nevizhdano-ot-desetiletiya-zabavyane-na-ikonomicheskiya-rast-na-kitay.html", "text": "Икономиката на Китай продължи да се забавя през последното тримесечие на 2018 г., показват официални данни, подклаждайки страхове за въздействието върху световната икономика, съобщават световните осведомителни агенции.През трите месеца до декември китайската икономика е нараснала с 6,4% спрямо предходната година, като обаче през предходното тримесечие ръстът е бил 6,5 на сто.За цялата година Китай е отбелязал икономически растеж в размер на 6,6 процента, което е най-бавният му темп от 1990 г.Данните са в съответствие с прогнозите, но подчертават неотдавнашните опасения относно отслабването на растежа на втората по големина икономика в света.Равнището на растежа на Китай предизвика тревоги за потенциалния ефект върху глобалната икономика. Търговската война със САЩ добави към мрачната перспектива.Официалните данни от днес показаха най-слабия тримесечен темп на растеж след глобалната финансова криза, избухнала през 2008 г.По-рано този месец американският технологичен гигант Apple предупреди, че слабостта в Китай ще удари продажбите му.Производителите на автомобили и други компании говориха за въздействието на търговската война със САЩ.Правителството на Китай се стреми да премине от икономически ръст, основан на износа, на такъв, който зависи повече от вътрешното потребление.Политиците в Китай засилиха усилията си през последните месеци в подкрепа на икономиката.Тези мерки за увеличаване на търсенето включват ускоряване на строителните проекти, намаляване на някои данъци и намаляване на резервите, които банките трябва да притежават.", "date": "2019.01.21", "title": "Невиждано от десетилетия забавяне на икономическия ръст на Китай "}
{"url": "https://news.bg/int-politics/siriya-unishtozhila-nad-30-krilati-raketi-i-upravlyaemi-bombi-na-izrael.html", "text": "Противовъздушната отбрана на Сирия е унищожила повече от 30 крилати ракети и управляеми бомби по време на въздушните удари на Израел в ранните сутрешни часове днес.Това твърдят от отбранителния контролен център на Русия, цитирани от агенция \"Интерфакс\".Уточнява се, че при израелските въздушни удари, насочени срещу летище в югоизточната част на сирийската столица Дамаск, са били убити четирима сирийски войници и ранени още шестима, уточниха от руския военен център.Сирийската държавна новинарска агенция САНА посочи по-рано, цитирайки военен източник, че сирийската противовъздушна отбрана \"посрещна израелска въздушна атака, насочена към южния регион и я възпрепятстваха да постигне която и да е от целите си\".Израелските въоръжени сили съобщиха по-рано, че атакуват позиции на Иранската революционна гвардия в Сирия няколко часа след изстрелването на ракета към северните части на Голанските възвишения, които са контролирани от Израел.\"Започнахме да удряме позиции на Революционната гвардия на Иран на територията на Сирия. Предупредихме сирийските въоръжени сили да не се опитват да причинят щети на израелски сили или територия\", подчертаха израелските въоръжени сили в \"Туитър\".Вчера премиерът на Израел Бенямин Нетаняху обяви, че еврейската държава не желае иранско присъствие в Сирия.", "date": "2019.01.21", "title": "Сирия унищожила над 30 крилати ракети и управляеми бомби на Израел"}
{"url": "https://news.bg/bulgaria/skandalno-karpene-na-dupki-po-patishtata-pri-minusovi-temperaturi.html", "text": "Кърпенето на дупки по пътищата посред зима се среща само у нас, но тази практика е абсолютно безполезна, защото има краткотраен ефект, а и е откровено пилеене (ако не е чиста кражба) на публичен ресурс.Екип на Би Ти Ви е станал свидетел на 16 януари, че при температура от минус 2 градуса трима мъже с бус спират и пълнят дупки на пътя Перник-Трън.\"Технологията\" се изразявала в хвърляне на няколко лопати асфалт във всяка дупка, последвано от няколко подскока върху кръпката с крака.Технологията \"студено асфалтиране\", както самите работници са я определили, представлява асфалт в насипно състояние, примесен със сняг.Фирмата, чиито работници пълнят дупките на пътя Перник-Трън, е избрана от държавата да поддържа републиканските пътища на територията на Пернишка област.Проблемът е, че още след първите няколко превозни средства, които преминават по така запълнените дупки, асфалтът се разпилява наоколо.От Агенция \"Пътна инфраструктура\" (АПИ) са обяснили, че извършените дейности са в нарушение на договора между агенцията и изпълнителя и затова няма да бъдат платени. Фирмата изпълнител остава длъжна да извърши качествен ремонт.", "date": "2019.01.21", "title": "Скандално кърпене на дупки по пътищата при минусови температури"}
{"url": "https://news.bg/politics/borisov-iska-palna-mobilizatsiya-i-bezkompromisnost-smyata-tsvetanov.html", "text": "Пълна мобилизация и никакви компромиси. Това посочи зам.-председателят на ПГ на ГЕРБ Цветан Цветанов, че означават думите на премиера Бойко Борисов, че ще светне синя лампичка на членовете на партията.Цветанов заяви, че и той, и министър-председателят са доволни от работата на своите колеги от ГЕРБ. Отвреме навреме обаче е необходимо обновление както на народните представители, така и на общинските и областните ръководства, за да се избегне \"изхабяването\", което Борисов посочи във вчерашната си реч на Националната предизборна среща на партията, уточни той.Зам.-председателят на ГЕРБ увери, че където има сигнали за нередности, се реагира бързо и адекватно.Затова ГЕРБ има такава обществена подкрепа и продължава да е политическа сила, посочи той.По отношение на случая със \"Суджукгейт\" Цветанов призна, че може би са допуснали грешка, включвайки . Той обаче подчерта, че след това са действали безкомпромисно спрямо бившия партиен член.Членството в ГЕРБ е отговорност, а не привилегия, посочи Цветанов и допълни, че когато се разбере за подобни случаи, въвлечените хора се отстраняват от партията.Той изрази мнение, че заедно с премиера са вземали правилните управленски решения, за да си \"прочистят къщичката\" и заяви, че при близо 97 000 членове на ГЕРБ е очевидно, че някой от тях може да злоупотреби с гласуваното му доверие. Където обаче има такива сигнали, реагираме веднага адекватно, категоричен бе Цветанов.На въпрос дали доверието в ГЕРБ е отслабнало, зам.-председателят на партията изтъкна, че от 2009 г. насам те значително са подобрили организацията на работата на структурите за сигурност и припомни случаите с Килърите или Наглите. Той не пропусна да подчертае и свършената работа по отношение на инфраструктурата.По отношение на битовата престъпност той изтъкна, че най-важното е, че безработицата намалява. Това е предпоставка за създаването на работни места и ограничаването на евентуалната битова престъпност, посочи Цветанов. Той допълни, че за първи път партията поставя водещ акцент и върху образованието, за да се вкарат в образователната система децата от малцинствата.Относно предстоящите евроизбори Цветанов бе категоричен, че ГЕРБ ще имат поне шестима евродепутати. Той обаче не изключва възможността и за седем.Ние сме единствената проевропейска партия, която отстоява ценностите, които дават сила на обединена Европа, заяви той и съобщи, че партията ще представи своята платформа за евровота, когато представи и листата на евродепутатите - около 16 март.Цветанов обаче отказа да посочи кой ще бъде водач на листата. Според него трябва да се даде предимство на тези, които биха намерили място в бъдещата листа за евродепутати, защото те трябва да познават добре европейските институции.От настоящите евродепутати Цветанов изтъкна добрата работа на Мария Габриел и в качеството й на еврокомисар.По отношение на избора на изтребител зам.-председателят на ГЕРБ отново подчерта, че решението е политическо и информационно осъзнато. Според него след изтичане на мандата за преговори със САЩ всички неясноти, които има до момента, ще бъдат изчистени, и прогнозната цена ще бъде намалена.Ние заложихме на Ф-16, защото това е най-доброто, обясни той и напомни, че общо 10 държави членки на ЕС също са избрали този изтребител, както и съседите на България - Гърция, Румъния и Турция.По този начин ставаме част от интегриран подход в НАТО за изграждането на оперативните способности, за да можем адекватно да защитаваме националната си сигурност, обясни Цветанов.Той посочи, че до момента единственото ясно нещо за изтребителите е, че цената ще намалява по време на преговорния процес със САЩ.Цветанов подчерта и че при сделката за Ф-16 няма скрити разходи, които може да се направят впоследствие, както е при останалите изтребители и най-вече при Грипен, за който въоръжението трябва да се купува от трета страна.Зам.-председателят на ГЕРБ напомни, че за да няма спекулации, той е предложил заседанието на председателския съвет да бъде открито. По тази причина според него с твърдението, че , президентът Румен Радев е визирал своите действия.В заключение Цветанов посочи, че при избора е била използвана не експертизата на Румен Радев, а тази на бившия му началник - ген. Попов. Той има повече способности за решаване на проблеми, категоричен бе Цветанов и допълни, че неслучайно именно ген. Попов е председател на Комисията по отбрана.", "date": "2019.01.21", "title": "Борисов иска пълна мобилизация и безкомпромисност, смята Цветанов"}
{"url": "https://news.bg/crime/29-zhertvi-na-trafik-sa-poluchili-pomosht-prez-2018-g-ot-komisiyata.html", "text": "29 души са получили помощ от Националната комисия за борба с трафика на хора през 2018 г., съобщиха от Комисията.От тези 29 души 7 са деца. Те са получили подкрепа и специализирани услуги за подкрепа на жертви на трафик към Националната комисия за борба с трафика на хора (НКБТХ).Подкрепата е осигурена в градовете София, Бургас и Варна през 2018 г.За м.г. комисията е дала възможност за настаняване на възрастни и деца непосредствено след завръщането им в страната при случаи на трансграничен трафик или при необходимост в случаите на вътрешен трафик. Това е станало възможно с помощта на неправителствените организации Фондация \"SOS - семейства в риск\" и Асоциация \"Деметра\".Според конкретните нужди, на лицата се предоставя хуманитарна, психологическа, социална, медицинска помощ. По информацията на Комисията им е предоставяно и правно консултиране.В услугите се изпълняват реинтеграционни програми за жертвите на трафик. На 29-те жертви на трафик, стигнали до комисията, им е помогнато да изготвят личните си документи. На пълнолетните им е помогнато да намерят работа, както и да изкарат преквалификационни курсове и/или реинтегриране в образователната система.През 2018 г. 10 души, преминали през услугите на програмата, са успешно интегрирани на пазара на труда. Две от жертвите са подготвени за кандидат-студентски изпити и към момента са студенти.Повечето от жертвите на трафик на хора са жени. Те са въвлечени в трафика с цел сексуална експлоатация.От средата на 2018 г. подкрепа получава и мъж, който в продължение на 17 години е трудово експлоатиран. В услугата му е предоставена здравна, психологическа и социална подкрепа. По време на престоя си в приюта мъжът започва и работа.Почти всички обгрижени лица в приютите съдействат на разследващите за разкриване на престъплението. 13 души продължават да получават подкрепа в приютите към настоящия момент.През 2018 г. в Администрацията на Националната комисия за борба с трафика на хора са постъпили и 97 сигнала за 155 души, въвлечени в трафик на хора. От тях 130 лица от тях са формално и неформално идентифицирани като потърпевши от престъплението.25 от случаите се отнасят до сходни престъпления, сред които нарушени трудови права, заплахи в Интернет, разпространение на порнографски материали, домашно насилие и др.", "date": "2019.01.21", "title": "29 жертви на трафик са получили помощ през 2018 г. от Комисията"}
{"url": "https://news.bg/energy/kevr-i-ministerstvoto-na-energetikata-bez-zabelezhki-kam-erp-sever.html", "text": "Потреблението на клиентите на Електроразпределение Север, част от групата ЕНЕРГО-ПРО Варна, е отчетено коректно. Това констатираха проверяващите експерти на Комисията за енергийно и водно регулиране и Министерство на енергетиката по време на проверка през изминалата седмица.При посещението на 263 избрани на случаен принцип обекта на битови и стопански клиенти в няколко квартала на Варна, вилни зони и село Кичево, беше установено, че електромерите са отчетени в регламентирания срок и отразяват реалната консумация на клиентите.Експертните екипи провериха и техническото състояние на трафопостовете с голям брой присъединени клиенти в централни райони на Варна и в квартал Владиславово. Освен стандартното оборудване в тези съоръжения е изградено балансово мерене на електроенергията, което дава възможност за мониторинг и контрол на техническите и търговските загуби в района, който електрозахранват.", "date": "2019.01.21", "title": "КЕВР и Министерството на енергетиката без забележки към ЕРП Север"}
{"url": "https://news.bg/int-politics/germaniya-zabranyava-iranska-aviokompaniya-zaradi-shpionazh-i-terorizam.html", "text": "Берлин е отнел разрешителното на иранската авиокомпания Mahan Air да работи в Германия. Това е разкрил високопоставен германски правителствен източник пред \"Ройтерс\", като причина за това е изтъкнал както опасения заради безопасността на самолетите на авиокомпанията, така и подозрения, че тя се използва за военни цели.Германското правителство подозира, че иранската авиокомпания, която е в списъка със санкции на САЩ от 2011 г. насам, се използва за военни цели от Революционната гвардия на Иран, както и за терористични дейности.Няколко страни от Европейския съюз обвиняват Иран в провеждането на шпионски операции или планиране на нападения на Стария континент. Правителственият източник уточнил, че тези действия на германските власти не представляват общи санкции срещу Иран.Mahan Air, която е вторият по големина ирански авиопревозвач след Iran Air, извършва четири полета седмично между Техеран и германските градове Дюселдорф и Мюнхен.По-рано този месец ЕС наложи санкции срещу иранските служби за сигурност и двама от техните ръководители, обвинени в участие в серия от убийства и планирани нападения срещу критици на Техеран в Холандия, Дания и Франция.Мерките на Брюксел включват замразяване на средства и финансови активи, принадлежащи на Министерството на разузнаването на Иран и отделни официални лица, но не са насочени към компании.В противовес на това Mahan Air бяха вкарани в черния списък на САЩ през 2011 г., както Вашингтон заяви, защото авиопревозвачът осигурява техническа и материална подкрепа за елитните части на Революционната гвардия на Иран.Министерството на финансите на САЩ заплаши със санкции срещу страни и компании, които работят с Mahan Air.", "date": "2019.01.21", "title": "Германия забранява иранска авиокомпания заради шпионаж и тероризъм"}
{"url": "https://news.bg/world/erdogan-predlozhil-na-tramp-da-otgovarya-za-sigurnostta-v-manbidzh.html", "text": "Турция е готова да поеме контрол над сигурността в сирийския град, където четирима   на ДАЕШ (\"Ислямска държава\").Това е заявил президентът на Турция Реджеп Ердоган в телефонен разговор с американския си колега Доналд Тръмп в неделя, обявиха от прессекретариата на турския лидер, цитиран от \"Ройтерс\".Тръмп изненада екипа си по национална сигурност с  всички 2 000 американски войници от Сирия. Той обяви победа над ДАЕШ, което не се споделя от много експерти.Манбидж, освободен от подкрепяни от САЩ сили през 2016 г., след като беше под контрола на ДАЕШ, се превърна в основна точка на напрежение след решението на САЩ да изтеглят войските. Ситуацията е напрегната, откакто Турция започна да отправя заплахи, че ще прочисти кюрдите.В съобщението на Белия дом не се споменава предложението на Ердоган да отговаря за сигурността в Манбидж, но се подчертава, че двамата президенти са се съгласили да търсят уреждане на ситуацията с преговори в Североизточна Сирия, но като се вземат под внимание интересите им в сферата на сигурността.\"Президентът Тръмп подчерта важността да се победят терористичните елементи, които остават в Сирия\", каза говорителят на Белия дом Сара Сандърс.Двамата лидери също са обсъдили от взаимен интерес разширяване на търговските отношения.Преди дни Тръмп предупредиВ съобщение турското президентство отбелязва, че двамата лидери са се съгласили да ускорят обсъжданията между армиите на двете страни за създаване на безопасна зона в Североизточна Сирия.Анкара иска зона, в която няма кюрди.", "date": "2019.01.21", "title": "Ердоган предложил на Тръмп да отговаря за сигурността в Манбидж"}
{"url": "https://news.bg/politics/targovtsite-i-prevozvachite-na-goriva-iskat-darzhavata-da-kazhe-kade-e-siviyat-sektor.html", "text": "В този закон няма действие, което да спечели сивата икономика, а беше насочен към монопола и олигархията. Това заяви Симо Симов от Националното сдружение на търговците и превозвачите на горива по време на пресконференция в БТА. Предложението, внесено от министъра на икономиката Емил Караниколов,  е подкрепено с решение от сдружението, а темата на днешната пресконференция беше именно настояването за отлагане на закона. Миналата седмица при спорна процедура, парламентарната комисия обаче гласува предложените от Министерство на икономиката изменения.От сдружението настояват да бъдат включени в работната група по обсъждане на промените в Закона за административното регулиране на икономически дейности, свързани с нефт и продукти от нефтен произход. Също така те заплашиха с мащабни протести, включително и блокиране на пътища.Ако контрабандата съществува, за това носят вина държавата, Агенция Митници и прокуратурата, заяви Симов.В Сдружението са убедени, че законът няма да изпълни задачите си да повиши събраните данъци и акцизи.Иван Кашилски, председател на УС на НСТПГ обясни, че при търговията на едро с горива декларирането се осъществява в НАП и митниците, а това по думите му осигурява достатъчен контрол.Националната агенция за приходите получава своевременно информация за издадени касови бонове. Ако говорим за сива икономика, означава, че горивото е без платен акциз и няма как да бъде отчетено, ако не притежава съответните документи, тълкуват от организацията.Според членовете на сдружението сива икономика в сектора няма. Големите вериги бензиностанции предават информация към сървърите на НАП. Търговците на едро първоначално са регистрирани по Закона за ДДС и всяка подадена формация бива получавана и проверявана.Не сме против регистрация на бранша, но няма човек в сивата икономика, който ще се регистрира в новото звено към Министерство на икономиката, заяви Симов. Той смята, че лицензионният режим убива бизнеса.Ще настояваме пред министъра да маркира кой генерира сивата икономика, няма спор, че една част от нея е от вноса, изрази мнение Симов.Фиктивният износ на петролни продукти също може да ощетява държавата.НСТПГ са отправили запитване към агенция \"Митници\" относно реализирания износ на \"Нефтохим Бургас\" за последните 20 години. По Закона за статистиката съществуват случаи, в които тази информация, касаеща износа към определени държави, не може да бъде оповестена. Съответно главният прокурор не може да изиска проверка и от агенция \"Митници\" не разполагат с такава. Симов обаче изтъкна държави, които фигурират в списъка за износ на нефтената рафинерия, които включват Саудитска Арабия, Иран, Либия и други, които са световни петролни производители.Според Симов този факт предизвиква особен интерес и би могъл да бъде свързан със сивата икономика в страната.", "date": "2019.01.21", "title": "Търговците и превозвачите на горива искат държавата да каже къде е сивият сектор"}
{"url": "https://news.bg/economics/es-da-razraboti-vaksina-sreshtu-afrikanskata-chuma-iska-momchil-nekov.html", "text": "Трябва да се предприемат спешни мерки на ниво ловци и свинеферми от тип \"заден двор\", ако искаме сектор \"Свиневъдство\" да не бъде затрит. Това мнение изразиха участниците в дискусия на тема \"Африканска чума по свинете - превенция и тенденции в ЕС\", организирана по инициатива на Момчил Неков - член на ЕП от Комисията по земеделие и развитие на селските райони.Според присъстващите ЕС трябва да задели средства за развойна дейност на ваксина, защото има риск от поголовно заличаване на комплекси.Те посочват, че един от най-големите проблеми е рискът от разпространение на чумата сред животните от фермите тип \"заден двор\", тъй като ако бъде констатирано заболяване в такава семейна ферма, това предвещава икономически крах за свинекомплексите в съседство.На срещата като сериозен проблем беше определен и ловът. Според експерти се очаква до 3-4 месеца да има бум на африканска чума, защото тогава е размножителният период на дивите свине и те са по-податливи на заболяването заради раждането и кърменето.По тази причина Момчил Неков изтъкна нуждата да се разработи ваксина срещу заболяването в най-кратки срокове. За класическата чума по свинете има такава, но не и за африканската.През октомври миналата година Американският департамент по селско стопанство започна процедура по разрешение на компанията Зоетис да разработи ваксина. Според Неков обаче проблемът е пряк и много остър за ЕС, затова трябва да се предвиди ресурс за развойна дейност и в Европа в най-кратки срокове.Не можем да останем в очакване американците да разработват нещо, което е проблем тук и сега, категоричен бе той.Друг сериозен проблем е и дефицитът на лаборатории за изследване на проби у нас. Често заради забавяне на резултати от проби се губи продукция.По думи на Момчил Неков африканската чума оказва тежки икономически последици. По тази причина той настоява за спешни мерки, за да се избегне опасността сектор като свиневъдството да изчезне.През 2018 г. у нас бяха регистрирани общо четири огнища на заболяването.", "date": "2019.01.21", "title": "ЕС да разработи ваксина срещу африканската чума, иска Момчил Неков"}
{"url": "https://news.bg/crime/ot-600-do-2500-lv-za-falshiv-telk.html", "text": "Разкрита е престъпна схема за източване на средства от Националния осигурителен институт. Съществуват и процеси в държавата, които се използват като схеми за източване на средства от НОИ и здравната каса, обяви на брифинг заместникът на главния прокурор Иван Гешев.Извършени са проверки и е направен наказателно-правен анализ на документи за престъпления, свързани с получаването на инвалидни пенсии ТЕЛК и социални услуги. Схемата работи с фалшиви документи и е свързана най-вероятно с други престъпления, смята Гешев. В Силистра данните показват много висок процент на инвалидни пенсии - 28%.Предстоят проверки и в останалите областни градове, където процентите на инвалидни пенсии са по-ниски. 70% от разпитаните по време на проверките не знаят от какво са болни, дали са били хоспитализирани и как се подават документи за пенсии за трайно намалена работоспособност. При една от проверките на МВР се доказва, че жена, която е регистрирана с 93% слепота, работи като шивач.Главният секретар на МВР Ивайло Иванов обясни, че Разград, Силистра, Габрово, Враца и Монтана са градовете, в които са установени законовите нарушения.1,7 млрд. лева годишно изплаща държавата за инвалидни пенсии, а това е свързано и с редица социални услуги като получаване на безплатни винетки, безплатни дърва за огрев, допълнителна месечна помощ, средства за рехабилитация и други.Според Гешев \"поне половината от инвалидните пенсии отиват в хора, които са социално слаби, но са реално здрави\". Стотици милиони изтичат в пясъка и не достигат до реалните хора, които се нуждаят от тях, коментира още той. Вече има образувани досъдебни производства.В Силистра, където е констатирана мрежа от посредници, срещу 600 лв. ТЕЛК-ът може да бъде получен, обясни Гешев. В някои градове сумата достига достига 2500 лв.Вината е в държавата и съответните трудово-експертни лекарски комисии, коментира Гешев. Гешев увери, че в другите райони също се работи активно. Всички замесени в схемата носят наказателна отговорност, обясни още той.За последния месец има образувани 4 досъдебни производства и 7 прокурорски преписки, съобщиха още от прокуратурата.От 2011 година броят на пенсионираните поради трайна неработоспособност е нараснал с над 2000 души, показва справка на НОИ. За първите девет месеца на 2018 година всяка отпусната пенсия за инвалидност пенсия е била поради общо заболяване. Между 60 и 70% от инвалидите по общо заболяване са на възраст под 65 години.", "date": "2019.01.21", "title": "От 600 до 2500 лв. за фалшив ТЕЛК"}
{"url": "https://news.bg/int-politics/koyto-zaplashva-izrael-shte-nosi-palna-otgovornost-predupredi-netanyahu.html", "text": "Премиерът на Израел Бенямин Нетаняху предупреди, че всеки, който \"заплашва да ни унищожи, ще носи пълна отговорност\" след няколко атаки в Сирия, извършени от израелските въоръжени сили тази сутрин, съобщават световните осведомителни агенции.Говорейки по време на откриването на ново летище в град Ейлат, Нетаняху коментирал пред журналисти, че \"действаме както срещу Иран, така и срещу сирийските сили, които подкрепят иранската агресия\", преди да подчертае, че \"ще ударим всеки, който се опита да ни навреди. Който заплашва да ни ликвидира, ще носи пълна отговорност\".По-рано днес Началникът на военновъздушните сили на Иран обяви, че Ислямската република е нетърпелива да се сражава с Израел и да го унищожи.\"Младите хора във военновъздушните сили са напълно готови и нямат търпение да се изправят срещу ционисткия режим и да го заличат от лицето на Земята\", настоя бригаден генерал Азис Насирзадех.Тази сутрин израелските въоръжени сили обявиха, че са ударили около 10 обекта, принадлежащи на Революционната гвардия на Иран, след като в неделя е била изстреляна ракета към Израел над Голанските възвишения.", "date": "2019.01.21", "title": "Който заплашва Израел, ще носи \"пълна отговорност\", предупреди Нетаняху"}
{"url": "https://news.bg/crime/kmetat-na-plovdiv-privetstva-prokurorskata-proverka-za-kulata.html", "text": "Кметът на Пловдив Иван Тотев приветства проверката на прокуратурата за разходите по церемонията за откриването на \"Европейска столица на културата - Пловдив 2019\", предаде БНР.Той изрази надежда, че тя ще приключи до месец и ще прекрати спекулациите около събитието.\"Това, че колегите във фондацията имат проверка, това е добре, тъй като пък, ако няма проверка, даваме възможност цяла година някой да се упражнява на гръб на Фондацията и този празник в Пловдив, който започва през тази година и стартът на това да тръгне с нещо, което цяла година да се коментира и ние да се чудим как да отговаряме. Категорично в случая смятам, че е по-добре да се направи проверка и да се затвори темата.\", заяви Тотев.Според него откриващото събитие за Пловдив - Европейска столица на културата е безпрецедентно.\"Такова нещо до този момент в Пловдив не беше се случвало. Смятам, че положителната емоция, която успяхме да генерираме - тя ще даде заряд за цялата година\", коментира кметът.От своя страна зам.-кметът Александър Държиков изтъкна, че през уикенда на откриването е била отчетена рекордна посещаемост и приходи в пловдивските музеи - над 10 000 посетители и над 12 000 лева от продадени билети.Припомняме, на 16 януари стана ясно, че  за евентуално извършено длъжностно престъпление.Поводът бяха коментари, които циркулираха из публичното пространство. Водещиятв социалната мрежа \"Фейсбук\" с искане да види фактурите за , издигната за събитието. Тогава той заяви, че е усетил, че \"нещо не е наред\".Седмица по-рано от партия за подготовката на Пловдив за Европейска столица на културата и каква трайна инфраструктура ще бъде построена с тях.Ден след изказването на телевизионния водещ  на своята фейсбук страница. В него се посочваше, че цената на сцената с прилежащите й подиуми e 219 053 лева без ДДС, а цялостното техническо обезпечаване на спектакъла е с общ бюджет 880 124 лева без ДДС.Тогава от Фондацията подчертаха, че тази информация е посочена и на официалния им сайт.", "date": "2019.01.21", "title": "Кметът на Пловдив приветства прокурорската проверка за кулата"}
{"url": "https://news.bg/world/es-razshiri-sanktsiite-sreshtu-siriya-1.html", "text": "Съветът на ЕС разшири санкциите срещу Сирия, съобщават от европейската институция.Брюксел добави в списъка 11 сирийски бизнесмени и пет организации. Те са замесени в строителството на луксозни жилища и други проекти на режима, от които печелят или оказват подкрепа на правителството.Така общо в списъка влизат 270 души и 72 компании. Наложена е забрана за пътуване и замразяване на активи. Санкциите срещу Сирия засягат петролния сектор, инвестициите, активи на Централната банка на Сирия, износ на оборудване и технологии и други.Първите рестрикции са приети през 2011 г.", "date": "2019.01.21", "title": "ЕС разшири санкциите срещу Сирия"}
{"url": "https://news.bg/world/islyamska-darzhava-udari-amerikanski-konvoy-v-siriya.html", "text": "ДАЕШ (\"Ислямска държава\") удари американски конвой в Североизточна Сирия, съобщава АП.Атентатор самоубиец на групировката атакува съвместен конвой на САЩ с кюрди в арабската държава. Това е втората атака срещу американски войници за по-малко от седмица.Представител на армията на САЩ заяви, че няма жертви сред членовете на водената от Вашингтон коалиция.През миналата седмица при , включително двама американски войници и други двама американски граждани. Месец по-рано Екстремистката организация пое отговорност и за двете атаки.Кюрдска медия в Северна Сирия съобщи, че атаката е била насочена към контролно-пропускателен пункт на сирийски кюрди, докато конвой на коалицията е преминавал до град Шададе. Отбелязва се, че двама кюрдски бойци са пострадали.Сирийският център за наблюдение на човешките права информира, че петима души са загинали при експлозията, а няколко други са пострадали.По-рано днес ЕС  ", "date": "2019.01.21", "title": "„Ислямска държава” удари американски конвой в Сирия"}
{"url": "https://news.bg/world/tusk-kameran-lichno-mi-kaza-che-liberaldemokratite-shte-blokirat-referendum-za-brekzit.html", "text": "Председателят на Европейския съвет Доналд Туск твърди, че бившият премиер на Великобритания Дейвид Камерън го е уверил, че никога няма да организира референдум за Брекзит, защото либералдемократите биха блокирали такова предложение, пише \"Гардиън\".Туск е направил коментара в интервю за документалния филм на Би Би Си \"Inside Europe: Ten Years of Turmoil\". Първата серия ще бъде излъчена днес.\"Попитах Дейвид Камерън: \"Защо реши за този референдум, това е толкова опасно, дори толкова глупаво, знаеш\" и той ми отговори - и аз бях изумен и дори шокиран - че единствената причина е партията му, той ми каза, че се чувства наистина в безопасност, защото смята, че в същото време не е имало риск за референдум, защото неговите коалиционни партньори, либералите, ще блокират тези идея за референдум. Но след това той спечели изненадващо и нямаше коалиционен партньор. Толкова е парадоксално, защото Дейвид Камерън е реалната жертва на собствената си победа\", коментира Туск.През миналата седмица Дейвид ", "date": "2019.01.21", "title": "Туск: Камерън лично ми каза, че либералдемократите ще блокират референдум за Брекзит"}
{"url": "https://news.bg/energy/malko-gaz-sa-registrirali-kompaniite-zainteresovani-ot-turski-potok.html", "text": "Недостатъчно количества газ са регистрирали трите компании, проявили интерес към разширението на газопровода \"Турски поток\" на територията на България. Малките количества газ  от осъществяването на проекта, съобщи БНР.Информацията е обобщена след приключването на първия етап от пазарния тест, който се очакваше да определи дали проектът може да бъде икономически обоснован.За следващия етап са променили условията. Това съобщиха от \"Булгартрансгаз\", която трябва да построи проекта за новия транзитен газопровод от турската до сръбската граница.Цената за резервиране на капацитета на тръбата ще бъде намалена, а същевременно . Общата стойност на проекта се очаква да е 2.8 млрд. лева.", "date": "2019.01.21", "title": "Малко газ са регистрирали компаниите, заинтересовани от \"Турски поток\""}
{"url": "https://news.bg/world/frantsiya-globi-google.html", "text": "Технологичният гигант Google е глобен с 50 милиона евро от Франция за нарушаване на Общия регламент относно защита на личните данни на ЕС, информира АФП.Френските власти за защита на личните данни глобиха компанията за нарушаване на две задължения към регламента, след като получили оплаквания от две неправителствени организации. Американската компания е нарушила задълженията за \"прозрачност и информация\".През миналата седмица беше съобщено, че Европейската комисия се подготвя да наложи санкции на Google за доминиращо положение на пазара на дигитална реклама.", "date": "2019.01.21", "title": "Франция глоби Google"}
{"url": "https://news.bg/health/izsledvat-nad-100-dushi-yali-zarazeno-meso-ot-gligani-v-krumovgrad.html", "text": "В Крумовград изследват над 100 души, яли заразено месо от глигани. Броят на хората, консумирали заразеното с трихинелоза месо по новогодишните празници може да се увеличи. Към тях ще бъдат включени както хора от чужбина, така и от вътрешността на страната, съобщи БНР.Изследването е в кабинетите на общопрактикуващите лекари с кръвна проба от пациента. Указанията са дадени от Регионалната здравна инспекция (РЗИ).\"На всеки семеен лекар е изпратено писмо, всеки семеен лекар се е подписал, че от 21 до 25 януари ще бъдат взети кръвни проби в кабинетите на семейните лекари\". Това каза д-р Зия Мехмед, който е личен лекар в Крумовград.Преди две седмици го потърсил негов пациент, консумирал от заразеното месо. Веднага са назначени изследвания.Той обясни, че първо се назначават изследвания за кръвта и за черния дроб. Там пациентът и да няма някакви промени, които да ни насочат към заразяване с трихинелоза, задължително изписвам лекарства, които трябва да консумират между 5 и 7 дни. Но дали пациентът си купува лекарствата и съвестно си ги пие, това е друг проблем\", казва доктор Мехмед.Трихинелозата е опасно заболяване. То засяга всички мускули в човешкото тяло, включително и сърцето, казва известният в Кърджали лекар Марин Мухтаров.\"Тогава започват да се развиват симптомите на болестта, които са свързани с висока температура, болки в мускулите, отоци около очите. Заболяването протича без симптоми, но може да протече и с много сериозни симптоми и за съжаление може да завърши със смърт\", обясни д-р Мухтаров.От Регионалната здравна инспекция призоваха всеки, който има макар и малки съмнения, че може би е консумирал месо, което не е сто процента сигурно, че е изследвано, да даде кръвна проба.\"Тя не е скъпа, безплатна е, не е болезнена. Взема се кръв, изпраща се за изследване, за да се вземат мерки да се лекуват, ако се налага. Резултатите излизат за 2-3 дни. От днес до края на седмицата е изследването, но това не означава, че ако някой отиде следващата седмица, ще бъде върнат\", каза д-р Кирчев.От въпросното месо са опитали хора от София и от чужбина. Те са издирени и уведомени да направят изследвания.Според ловци от Кърджали до този проблем нямаше да се стигне, ако в града работи специална лаборатория. Кърджалийската лаборатория не работи от година и половина, казва Васил Дончев, председател на местното ловно-рибарско дружество.Сега ловците са предприели действия за повторно акредитиране на лабораторията, което се очаква в близките месеци.\"Има я сградата, има ги специалистите, има я лабораторията с най-съвременни уреди. 40 години тези специалисти с това се занимават, грешки не са допускали. И сега тези хора стоят там, получават заплати, но не работят това. Не изследват за трихинела, намират им други работи. От 28 области в България само в 7 има държавни лаборатории. А имаше 60 в бившите окръзи, сега области\" обясни Дончев.Според него това е една от причините ловците да не изследват месото, защото трябва да ходят те от Крумовград до Пловдив.", "date": "2019.01.21", "title": "Изследват над 100 души, яли заразено месо от глигани в Крумовград "}
{"url": "https://news.bg/crime/iskali-ot-vaklin-apartamenti-kato-podkup.html", "text": "Апартаменти вместо подкуп били поискани първоначално от бизнесмена Александър Ваклин. Това стана ясно по време на делото за подкуп срещу бившето ръководство на район \"Младост\".Десислава Иванчева и Биляна Петрова бяха посрещнати от симпатизанти в спецсъда.\"Това е война в крайна сметка с прокуратурата\", заяви пред \"Нова телевизия\" Биляна Петрова.Основното оръжие на прокуратурата в тази война - Александър Ваклин. Бизнесмен, от който се твърди, че Иванчева и Петрова искали 500 000 евро. Докато водели преговори през посредник, бизнесменът пресметнал, че парите за подкупа са толкова много, че ще му стигнат, за да смени изборната система у нас, става ясно от СРС-ата.\"Казах, че може да се промени обществената нагласа и оттам депутатите да преценят дали настоящата система за избор на районни кметове е целесъобразна. Аз не съм казал, че аз ще го направя, казах, че може да се направи\", заяви Александър Ваклин.Ваклин вече е бил кандидат за депутат. Не помни от коя партия и коя година. Не помни и разговора с неизвестен строител за 15 000 евро, спец прокуратура и случая \"Иванчева\".\"Темата на разговора е съвсем друга, разговорът е много дълъг - около 10 листа от СРС. С подобна тематика като съдебния казус\", заяви наблюдаващият прокурор Илиян Рангелов.\"Изглежда четем различни материали. Това, което ние сме видели, е - прокуратурата и 15 000. За какво става въпрос, как ще я оправят с тези пари?\", заяви Емануил Йорданов, адвокат на Биляна Петрова.Ясно е, че Иванчева и Петрова са обвинени в получаване на подкуп в особено големи размери.Припомняме, Десислава Иванчева беше избрана убедително за кмет на столичния район \"Младост\" като независим кандидат през ноември 2016 година. Тогава тя спечели 59.82% от вота на гласоподавателите.На 17 април Иванчева беше арестувана показно на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп, според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха близо 10 часа, което предизвика вълна от възмущение относно начина, по който тя е задържана. Излязоха и твърдения на сподвижници на кметицата, че по нея не са открити следи от белязани пари с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата Иван Гешев на брифинг даде подробности по случая. Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.Същият ден - 18 април се състоя и протест в защита на Иванчева. Пред сградата на Съдебната плата протестиращите заявиха, че защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това дали при задържането на Иванчева е имало нередности. Малко по-късно обаче от пресцентъра на прокуратурата съобщиха, че не е разпоредена и не се извършва каквато и да е проверка на действията на наблюдаващите прокурори и разследващите органи по досъдебното производство, по което обвиняема е кметицата.На 20 април спецпрокуратурата поиска постоянен арест за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ парите са били подхвърлени в автомобила.В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, да останат в ареста.На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе окончателно решение да остави за постоянно в ареста тримата задържани. Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че кметицата не е докосвала парите. Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева. Самата Десислава Иванчева заяви, че случващото се е репресия.На 23 май, сряда, като кмет на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че назначава пиара на района Петър Кърджилов за зам.-кмет на \"Младост\".От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда магистратите решиха да отстранят Иванчева от длъжност. Решението беше обжалвано пред Апелативният специализиран съд.Междувременно обаче стана ясно, че след двучасов дебат Столичният общински съвет е избрал именно Румен Русев за изпълняващ длъжността районен кмет на \"Младост\".На 7 юни Специализираният апелативен съд окончателно отстрани Десислава Иванчева от кметския пост в район \"Младост\".На 25 юни Десислава Иванчева бе приета в затворническата болница.На 27 юни Състав на Специализирания наказателен съд остави в ареста Иванчева. Аргументите на защитата бяха здравословните проблеми на задържаната - със щитовидната жлеза и хипофизата, както и наличието на микроаденом.На 1 август , окована във вериги и на краката. В информация, публикувана от Петър Кърджилов, се споменава, че Иванчева има тумор на хипофизата. Предишният ден и нейната бивша заместничка - Биляна Петрова, е посетила болнично заведение. ", "date": "2019.01.21", "title": "Искали от Ваклин апартаменти като подкуп"}
{"url": "https://news.bg/int-politics/tereza-mey-pred-parlamenta-nyama-plan-b-za-brekzit.html", "text": "Няма \"План Б\" за Брекзит. Приемете договореното от мен с ЕС. Това призова депутатите премиерът Тереза Мей.Днес тя се обърна с реч пред парламента, за да спаси договорената с Брюксел сделка по напускането на Общността.Брекзит няма да се отлага и ще се търси резервен вариант за ирландската граница, предупреди Тереза Мей депутатите от Консервативната партия, които миналата седмица я бламираха в парламентарна зала.Британският премиер даде ясен сигнал, че не мисли да свиква втори референдум по въпроса за членството на родината в ЕС. Причината е, че това би подкопало демокрацията.Мей предупреди, че не може да изключи варианта за твърд Брекзит, тъй като все още няма алтернатива, а ЕС надали ще се съгласи да удължи срока на действие на Член 50, без да има одобрен от парламента в Лондон план.Брюксел вече даде ясен сигнал, че през последните две години е участвал в интензивни преговори с Лондон и , които са обсъждани дълго и продължително.От своя страна Тереза Мей посочи, че ще бъде по-гъвкава с депутатите в опитите да се постигне споразумение по промени в предпазния механизъм за северноирландската граница. Целта е да няма да има връщане на твърдата граница между британската провинция и Ирландия.Анализатори отбелязват, че Великобритания губи контрол над Брекзита.Бойкотирана от собствената си Консервативна партия, подложена на \"приятелски огън от коалиционни партньори\" и на критика от опозиционните лейбъристи Тереза Мей претърпя  против срещу предложената от нея сделка за Брекзит.", "date": "2019.01.21", "title": "Тереза Мей пред парламента: Няма \"План Б\" за Брекзит"}
{"url": "https://news.bg/health/dete-pochina-ot-pnevmoniya-sled-grip.html", "text": "5-годишно дете почина в реанимацията на Благоевградската болница вследствие на пневмония, развита след грип, предаде БГНЕС.Детето било прието в лечебното заведение в неделя.Починало е тази сутрин, съобщил лекар от болницата.", "date": "2019.01.21", "title": "Дете почина от пневмония след грип"}
{"url": "https://news.bg/regions/tir-katastrofira-kray-montana.html", "text": "Ограничено е движението на всички автомобили по път I-1 Видин - Димово поради отстраняване на аварирал товарен автомобил.Това съобщават от АПИ.Шофьорите да се движат с повишено внимание, спазвайки указанията на служителите на \"Пътна полиция\" по обходен маршрут в двете посоки: от път I-1 Видин -Димово - път II-11 през Арчар, път III-112 през Тополовец, път III-114 до Ружинци и отново по път I-1 Ружинци - Монтана.", "date": "2019.01.21", "title": "ТИР катастрофира край Монтана"}
