{"url": "https://news.bg/society/praznichen-topal-obyad-za-nuzhdaeshti-se-razdade-i-trapezariyata-kam-lovchanskata-mitropoliya.html", "text": "Традиционно, трапезарията към Ловчанската митрополия и тази година раздаде топъл обяд на социално слаби хора и за празниците, предаде БНР. Вече 14 години трапезарията към Ловчанската митрополия предоставя всеки ден безплатна храна за 20 нуждаещи се.Това разказа ръководителят ѝ Иваничка Кръстева. \", обясни тя.В кухнята работят само доброволци, а продуктите се осигуряват чрез дарения. Със средства помага и Ловчанската митрополия., че коледно меню посрещна и хората в  в столичния квартал \"Захарна фабрика\". Това заяви пред \"Фокус\" директорът на центъра Йорданка Темелкова.По думите ѝ от общината са организирали празнична вечеря и за навечерието на Новата 2019 година, както и за 1 януари.Темелкова информира още, че през изминалата нощ в центъра са били настанени 126 души.Столичен ресторант предлага безплатна празнична вечеря за бедни и бездомни.Менюто в ресторант \"Гамбринусъ\" включва боб, сърми, пълнени чушки, печена тиква, баница и други ястия.В ресторанта се раздават и подаръци за всички бездомни и бедни хора - нови пуловери, чорапи, които са ръчно плетени.В ресторанта се очакват около 100 души, прогнозира собственикът Мартин Мартинов.Заведението помага на бедните и бездомните не само по празниците. Те могат да потърсят топла храна там всеки делничен ден от 16.30 до 17.30 часа. Днес храната ще се раздава от 15 до 16 часа. ", "date": "2018.12.24", "title": "Празничен топъл обяд за нуждаещи се раздаде и трапезарията към Ловчанската митрополия "}
{"url": "https://news.bg/politics/borisov-zasilva-satrudnichestvoto-sas-sauditska-arabiya.html", "text": "Премиерът Бойко Борисов се срещна в Министерския съвет с принц Турки Бин Мохамед Бин Фахад Бин Абдулазис Ал Сауд, съветник в Кралския двор на Саудитска Арабия, и водена от него делегация.Целта на срещата са конкретни действия за засилването на сътрудничеството между двете страни. \"Саудитска Арабия е перспективен външноикономически партньор на България\", обясни Борисов. Премиерът и саудитският принц обсъдиха двустранното сътрудничество в областта на инфраструктурата, енергетиката, индустрията и хранително-вкусовата промишленост.Провелите се днес разговори са част от установения диалог след официалното посещение на Борисов в Саудитска Арабия в края на ноември 2017 г., когато за първи път в историята на двустранните отношения се осъществи визита на толкова високо равнище. В изпълнение на постигнатите тогава договорености в Рияд е и настоящото посещение на принца.\"Днешното посещение е потвърждение на това. Ще работим за успешно реализиране на всички идеи в областта на икономиката, търговията и политиката\", коментира саудитският принц.В рамките на разговорите със саудитската делегация е договорено посещение на министъра на икономиката Емил Караниколов в Саудитска Арабия, където с неговия колега да започнат работа по конкретни проекти.", "date": "2018.12.24", "title": "Борисов засилва сътрудничеството със Саудитска Арабия"}
{"url": "https://news.bg/disasters/373-ma-sa-zaginalite-i-blizo-1500-dushi-sa-raneni-v-indoneziya.html", "text": "Броят на жертвите след цунамито, причинено от вулкана Анак Кракатау достигна 373 души, съобщава БиБиСи. Смята се, че .\"1,459 души са ранени, а 128 остават безследно изчезнали\", коментира представителят на службата Сутопо Нугрохо. Крайбрежните жители до вулкана са предупредени да стоят далеч от плажовете, тъй като нови изригвания може да предизвикат друго цунами. Анак Кракатау изригна отново вчера, изхвърляйки пепел и дим.Спасителните екипи са затруднени от блокирани пътища, но тежкотоварно оборудване се транспортира до силно засегнати райони, за да помогне в търсене на жертви.Говорителят на Националната агенция за управление при бедствия съобщи на пресконференция, че друго цунами е възможност заради продължаващите вулканични изригвания на Анак Кракатау.\"Препоръките на метеорологичната, климатологичната и геофизичната агенция са, хората не трябва да извършват дейности на плажа и трябва да стоят далеч от брега за известно време\".", "date": "2018.12.24", "title": "373-ма са загиналите и близо 1500 души са ранени в Индонезия "}
{"url": "https://news.bg/int-politics/govoritel-na-netanyahu-obyavi-predsrochni-izbori-v-izrael-prez-april.html", "text": "Израел ще проведе предсрочни парламентарни избори през април, заяви говорителят на премиера Бенямин Нетаняху, след като членовете на неговата управляваща коалиция се срещнаха, за да обсъдят различията си, съобщава \"Ройтерс\".\"Лидерите на коалицията решиха единодушно да разпуснат парламента и да отидат на нови избори в началото на април\", пише говорителят в Туитър, цитирайки изявление на политическите партньори на Нетаняху.Коалиционната криза е във връзка с акт за освобождаване от военна служба на ултра-ортодоксални евреи мъже.Нетаняху, който в момента е четвърти мандат министър-председател, управлява с малко мнозинство от 61 места в общо 120-местен парламент. Той оглавява дясната партия Ликуд.Според израелските закони, трябва да се проведат национални избори до ноември 2019 г. Правителството на Нетаняху ще е действащо, докато не положи клетва ново правителство след избори.Поредица от разследвания за корупция срещу Нетаняху и в очакване на решение дали да бъде обвинен, повдигат спекулации, че той ще реши да поиска публично подкрепа чрез избори.", "date": "2018.12.24", "title": "Говорител на Нетаняху обяви предсрочни избори в Израел през април"}
{"url": "https://news.bg/world/vulkanat-etna-izrigna-italianskite-vlasti-zatvoriha-letishte-kataniya.html", "text": "Италианският вулкан Етна, най-високият и най-активен вулкан в Европа изригна, съобщава \"Ройтерс\".Изхвърлената в небето пепел предизвика затваряне на летище Катания на източното крайбрежие на Сицилия.Веригата от около 130 земни труса са разтърсили вулкана, съобщава Националният институт за геофизика и вулканология на Италия, като най-силният е с магнитуд 4.Няма съобщение за жертви или ранени.Вулканът с височина 3 330 метра понякога изригва грандиозно няколко пъти в годината, като изхвърля лава и пепел над средиземноморския остров.Последното голямо изригване е през 1992 година.", "date": "2018.12.24", "title": "Вулканът Етна изригна, италианските власти затвориха летище Катания"}
{"url": "https://news.bg/world/zaginali-i-raneni-pri-samoubiystven-atentat-i-prestrelka-v-afganistan.html", "text": "Повече от 40 души са загинали и шестима други са били ранени при атентат, извършен днес в афганистанската столица Кабул, последван от престрелка до правителствена сграда, съобщиха световните информационни агенции.Много от ранените са в болница.Новината е била потвърдена от вътрешното министерство, полицията и здравните власти. Кола-боба е била взривена около 15 часа местно време в близост до полицейско управление.Според източници, колата е взривена от атентатор-самоубиец. ВЧасът е бил избран неслучайно - точно тогава служителите са напускали сградата.Около 200 души са били евакуирани. Отделно се съобщава за стрелба около правителствена сграда и престрелка между нападателите и органите на реда.Твърди се, че ислямистки бойци са взели заложници. Трима от нападателите са били ликвидирани. Припомня се, че атентатът се случва само ден след визитата на пакистанския външен министър Шах Махмуд Куреши. Исламабад се опитва да събере на масата за преговори за мир властите в Кабул и талибаните.Подобни атаки са почти всекидненевие в Афганистан.Все още никой не е поел отговорност за днешните нападения, но се предполага, че са замесени или талибаните, или \"Ислямска държава\".", "date": "2018.12.24", "title": "Загинали и ранени при самоубийствен атентат и престрелка в Афганистан "}
{"url": "https://news.bg/world/sharif-e-osaden-na-7-godini-zatvor.html", "text": "Бившият пакистански премиер Наваз Шариф отива в затвора за 7 години и ще заплати глоба в размер на 1,5 млрд. пакистански рупии (10 млн. долара), съобщиха световните информационни агенции. Това обяви съдът днес.Според съда, подсъдимият не може да докаже по законен път средствата, с които е закупил завод в Саудитска Арабия.Относно второто обвинение срещу него, за притежавани имоти във Великобритания, той е бил оправдан.По време на заседанието се е стигнало до сблъсъци пред сградата между органите на реда и поддръжници на бившия премиер.Това е последното развитие по съдебната сага около Шариф, управлявал 3 мандата като премиер Пакистан., че през септември съд в Пакистан постанови освобождаването от затвора на бившия премиер Наваз Шариф и дъщеря му, отменяйки присъдите им. Те бяха пуснати на свобода под гаранция, докато не бъде взето окончателно решение.Шариф беше арестуван при завръщането му в страната през юли тази година.Съд за борба с корупцията осъди него и дъщеря му съответно на 10 и 7 години затвор заради имоти, за които се предполага, че са притежавали във Великобритания след разкритията на \"Досиетата Панама\".Самият той и негови поддръжници, сред които експремиери и бивши министри, твърдят, че е невинен, а обвиненията срещу него - политически мотивирани.Те настояват и новата присъда да бъде обжалвана и също така са решени да го защитават, но с мирни протести.", "date": "2018.12.24", "title": "Шариф е осъден на 7 години затвор "}
{"url": "https://news.bg/int-politics/tramp-napadna-fed-i-stranite-koito-se-vazpolzvat-ot-priyatelstvoto-na-sasht.html", "text": "\"Единственият проблем, който има нашата икономика, е Федералният резерв. Те нямат представа от пазара, не разбират необходимите търговски войни, силния долар, дори шътдауна на демократите за границата\", коментира американският президент Доналд .Той допълни, че ФЕД е като мощен играч на голф, който не може да отбележи точка, защото няма докосване и не може да удари.\"Америка е уважавана отново\", обясни Тръмп.\"За всички симпатизанти на Брет МакГърк да си спомня, че той е назначен от Обама, който е отговорен за товаренето на самолети с 1,8 млрд. долара в брой и изпращането им в Иран като част от ужасяващата ядрена сделка с Иран (сега прекратена)\", коментира американският президент.Тръмп се обръща и към \"онези малко сенатори, които мислят, че не обичам или не оценявам да бъда съюзник с други страни, те грешат, аз оценявам. Това, което обаче не ми харесва е, когато много от тези същите страни се възползват от приятелство си със САЩ, както във военната защита, така и в търговията.\"\"Значително субсидираме военните от много богати страни по целия свят, като в същото време тези страни се възползват пълноценно от САЩ и нашите данъкоплатци, от търговията. Генерал Матис не вижда това като проблем, но аз го виждам и вече е поправено\", добави той.Тръмп обясни, че почти всички демократи, с които сега има проблем, сериозно са подкрепяли инициативата за стена на границата.Според него, едва когато това е станало важна част от кампанията му, \"защото хора и наркотици се вливаха в нашата страна без контрол\", те се обърнали срещу инициативата.", "date": "2018.12.24", "title": "Тръмп нападна ФЕД и страните, които се възползват от приятелството на САЩ "}
{"url": "https://news.bg/world/hilyadi-siriyski-bezhantsi-se-vrashtat-ot-livan.html", "text": "Повече от 1000 сирийски бежанци са преминали днес границата с Ливан, за да се завърнат по домовете си в Сирия, предаде ТАСС като цитира местна медия.Според Watania, операцията по завръщането на цивилните е проведена със съдействието на Комисариата за бежанците към ООН.Уточнява се, че сред хората преобладават жени и деца. Те са били ваксинирани срещу полиомиелит., че в началото на декември беше съобщено за около 30 000 сирийски бежанци, които доброволно са се завърнали от Йордания.Както е известно, Йордания е сред страните, приели на своя територия най-много сирийски бежанци от началото на войната в Сирия през 2011 година.По данни на Аман, 1,3 млн. души са избягали там в търсене на спасение, а те са стрували на властите 10 млрд. долара.В мисията на ООН в Сирия са регистрирани като бежанци 650 000 души.Завръщането на бежанците стана възможно, след като границата между двете държави бе отворена отново след 3 години.Министерството на отбраната на , че близо 270 000 сирийски бежанци са се върнали в родната си страна през последните месеци.Москва и сирийското правителство насърчават бежанците да се върнат в Сирия. Но правителства предупреждават, че е твърде рано, тъй като се опасяват от преследване на бежанци.държавният министър по въпросите на бежанците на Ливан Моуин Мерехби обяви, че около 20 сирийски бежанци, които са се завърнали от Ливан в Сирия, са били убити от силите на режима на сирийския президент Башар Асад.По-рано ливанските власти уточниха, че 87 670 сирийски бежанци са напуснали Ливан и са отишли в Сирия в периода от юли до ноември тази година.Междувременно, днес стана ясно, че е бил подписан за предстоящото .Доналд Тръмп съобщи на 19 декември за изтеглянето на американски войски от Сирия. Той обясни това с факта, че победата над терористичната група ДАЕШ (Ислямска държава) в Сирия е спечелена.Според американски служители изтеглянето на войски ще отнеме от 60 до 100 дни.", "date": "2018.12.24", "title": "Хиляди сирийски бежанци се връщат от Ливан "}
{"url": "https://news.bg/regions/padna-kolednata-ukrasa-na-largoto-do-tsum-v-stolitsata.html", "text": "Падна коледната украса на ларгото до ЦУМ, силният вятър в София е причина за щети, съобщава БТВ.Голямата елха, лампички и фигури, са се разпаднали, при инцидента няма пострадали.На място има екипи и ограничителни ленти, а утре украсата ще бъде възстановена.", "date": "2018.12.24", "title": "Падна коледната украса на ларгото до ЦУМ в столицата"}
{"url": "https://news.bg/world/haradinay-tachi-prodalzhava-da-vodi-dialoga-sas-sarbiya.html", "text": "Косовският президент Хашим Тачи продължава да води диалога със Сърбия. Това заяви премиерът Рамуш Харадинай, цитиран от македонското издание МКД.Парламентът прие и специалния закон, който трябва да регулира този процес. Той предвижда и 300 000 евро за нормалната работа на екипа.По-рано Прищина вече одобри преговорния екип с Белград. Той от правителството, опозицията и гражданското общество.По думите наХарадинай, законът не се намесва в правомощията на държавния глава, а само функционирането на съотвената делегация.Сръбският президент Александър Вучич миналата седмица , че не е оптимист за преговорите с Косово.Той не споделя ентусиазма на американския си колега Доналд Тръмп, че е въпрос на време договорът да бъде сключен.\" обяви той.По думите му, САЩ вече са признали независимостта на Косово и няма да променят решението си. Добрата новина за Сърбия е, че Вашингтон отчита и ролята на тази страна и настоява Косово да се съобрази и с нея, смята Вучич.Въпреки опитите за сближаване между двете държави, напрежението тлее и се разгоря в последните месеци заради създаването на косовската армия и налагането на 100-ви мита върху вноса на сръбски стоки в Косово.От своя страна Прищина обяви, че е склонна на отстъпки единствено при признаване на независимостта си от страна на Белград.Припомняме, че  САЩ и ЕС призоваха Косово и Сърбия да работят за деескалация на напрежението помежду си и да постигнат споразумение, съобщиха световните информационни агенции.Преговорите между Сърбия и Косово са важни за присъединяването им към Европейския съюз.До момента Косово е признато за държава от 110 страни, сред които и САЩ.", "date": "2018.12.24", "title": "Харадинай: Тачи продължава да води диалога със Сърбия "}
{"url": "https://news.bg/world/evakuiraha-3-hil-dushi-zaradi-puknatina-v-nova-kula-v-sidni.html", "text": "Около 3000 души са евакуирани, след като жителите на новоизградена сграда - кулата \"Опал тауър\" в Сидни, Австралия са чули \"шумове\", съобщава БиБиСи.Полицията потвърждава, че е намерена пукнатина в 33-етажната кула в Олимпийския парк, след съобщенията за шум на 10-ия етаж. Инженери съобщават, че кулата се е изместила във височина с 2 мм, съобщават местни медии.Зоната за евакуация и безопасност е 1 километър поради възможното засягане на други сгради. Имейл е изпратен до жители на близка жилищна сграда, че евакуацията е наредена, защото \"има потенциална опасност кулата да се срине\", допълва \"Сидни Морнинг Хералд\".Специалисти проверяват 10-ия етаж и пукнатината и преценяват дали сградата е безопасна, коментира Грег Уайт, говорител на пожарната и спасителна служба в Нов Южен Уелс. \"Проверихме, полицията, пожарната и спасителната служба евакуират около 3000 души от сградата и околните райони\", допълва той.\"Опал тауър\" е завършена по-рано тази година и е описана от предприемача \"Екоув\", като \"сграда с триъгълна форма със зелени стени и живи растения, вградени във фасадата и издигнати дворове на всеки пет нива\". Сградата разполага с 392 апартамента. Говорител на \"Екоув\" обяснява, че са наясно с \"опасенията\" и строителят е \"уведомен\".", "date": "2018.12.24", "title": "Евакуираха 3 хил. души заради пукнатина в нова кула в Сидни "}
{"url": "https://news.bg/weather/zhalt-kod-v-polovinata-strana-zaradi-buren-vyatar-na-koleda.html", "text": "Жълт код е обявен за 16 области в страната за Коледа заради очакван бурен вятър, съобщават от НИМХ.Той е в сила за областите Велико Търново, Видин, Враца, Габрово, Кюстендил, Ловеч, Монтана, Пазарджик, Перник, Пловдив, Русе, Сливен, София град, София област и Стара Загора.Жълт код е в сила и по морето.На места се очаква временно усилване на вятъра до 14-19 м/сек, по морето - до 20 м/сек (7-8 бала по Бофорт).След затоплянето от последните дни се очаква захлаждане. То започна още тази вечер с дъжд и силен вятър на места.Максималните температури във вторник ще бъдат между -1 и 4 градуса.Припомняме, че днес на места бяха отчетени температури до 16 градуса.", "date": "2018.12.24", "title": "Жълт код в половината страна заради бурен вятър на Коледа "}
{"url": "https://news.bg/world/ehud-barak-vreme-e-da-svalim-ot-vlast-netanyahu.html", "text": " Това заяви бившият израелски премиер и военен министър Ехуд Барак в телевизионно интервю. Барак обвини Нетаняху в провеждане на прекалено радикална политика, а се припомнят и дългогодишните му сравнения на Бенямин и съпругата му Сара с Николае и Елена Чаушеску.Експремиерът допуска да се включи във вота чрез коалиция, която да свали Нетаняху, но не се вижда в ролята на следващ премиер.Барак коментира  парламентарни избори, които трябва да се проведат през април следващата година.Това обяви говорителят на премиера Бенямин Нетаняху, след като членовете на неговата управляваща коалиция се срещнаха, за да обсъдят различията си. Коалиционната криза е във връзка с акт за освобождаване от военна служба на ултра-ортодоксални евреи мъже.Нетаняху, който в момента е четвърти мандат министър-председател, управлява с малко мнозинство от 61 места в общо 120-местен парламент. Той оглавява дясната партия Ликуд.Според израелските закони, трябва да се проведат национални избори до ноември 2019 г. Правителството на Нетаняху ще е действащо, докато не положи клетва ново правителство след избори.Поредица от разследвания за корупция срещу Нетаняху и в очакване на решение дали да бъде обвинен, повдигат спекулации, че той ще реши да поиска публично подкрепа чрез избори.", "date": "2018.12.24", "title": "Ехуд Барак: Време е да свалим от власт Нетаняху "}
{"url": "https://news.bg/int-politics/tramp-savsem-sam-gorkiyat-az-v-beliya-dom-i-chakam-demokratite.html", "text": "\"Аз съм съвсем сам (горкият аз) в Белия дом и чакам демократите да се върнат и да сключат сделка за изключително необходимата охрана на границата. В един момент демократите, които не искат да сключат сделка, ще струват на страната ни повече пари, отколкото граничната стена, за която всички говорим. Лудост\", обясни в Туитър Доналд Тръмп.Той коментира, че \"Саудитска Арабия се съгласи да похарчи необходимите пари, необходими за възстановяването на Сирия, вместо на САЩ. Виждате ли, не е ли хубаво, когато изключително богатите страни помагат за възстановяването на своите съседи вместо Великата страна САЩ, която е на 5000 мили. Благодарности на Саудитска Арабия\".\"Стената е нещо различно от 25-те милиарда долара за охрана на границите. Пълната Стена ще бъде изградена с парите от шътдауна плюс вече наличните средства ... Проблемът е, че без Стената, голяма част от останалите долари се губят\", добави Тръмп.Той коментира, че \"никога не съм \"нападал\" , човек, когото много уважавам. Това е измислена история, една от многото от фейкнюз на медиите\".", "date": "2018.12.24", "title": "Тръмп: Съвсем сам, горкият аз, в Белия дом и чакам демократите"}
{"url": "https://news.bg/world/turtsiya-obvini-izrael-che-pomaga-na-pkk-sreshtu-siriya.html", "text": "За пореден път Турция отправи остри обвинения срещу Израел в последните дни.Външният министър Мевлют Чавушоглу заяви, че премиерът Бенямин Нетаняху симпатизира на забранената в Турция Кюрдска работническа партия (ПКК).Той направи това изявление по време на посещението си в Тунис. Това съобщи турската секция на Deutsche Welle.По думите му, Нетаняху и ПКК имат нещо общо - убиват бебета.\", заяви топдипломатът.Нетаняху по-рано на турските обвинения.\"Бях подложен на ежедневното тролене на антисемитския диктатор Ердоган\", написа израелският премиер в \"Туитър\".\"Той е обсебен от Израел. Той знае какво е морална армия и знае какво е истинска демокрация, за разлика от армия, която избива жени и деца в кюрдски села и в държава, която, за съжаление, става все по-диктаторска от ден на ден\", допълва той.Нетаняху коментира, че \"има подобрение. Ердоган ме атакуваше на всеки два часа, сега на всеки шест часа\".\"Ердоган е гласът на потиснатите, вие сте гласът на преследвачите. Вие сте жесток. Вие сте начело на държавния терор, полицията ви задържа жени и деца, като ги рита и влачи\", Ердоган. \"Евреите в Израел бият хора, които лежат на земята. Всъщност евреите бият не само мъже, но и жени и деца... като мюсюлмани, ние ще се изправим срещу тези хора, ако имат смелост да се справят с нас. Ще им дадем урок\", допълва той.", "date": "2018.12.24", "title": "Турция обвини Израел, че помага на ПКК срещу Сирия "}
{"url": "https://news.bg/crime/pozhar-zaradi-zabraven-kotlon-v-blagovgradsko-prati-dve-zheni-v-bolnitsa.html", "text": "Две жени са в болница заради пожар в Благоевградско, предаде БГНЕС. Те не са получили изгаряния, но са вдишали дим.Състоянието им се изяснява.Сигналът за пожара е подаден в 18.10 часа. Пламнало е мазето на къщата на двете сестри в село Рилци. Причината е забравен включен котлон за стопляне на баницата за Бъдни вечер.Двете обитателки на къщата са опитали да гасят пожара сами, преди да дойдат пожарната и линейката. Това е пореден подобен инцидент за последните дни в страната, който помрачва празничните дни на семейство.", "date": "2018.12.24", "title": "Пожар заради забравен котлон в Благовградско прати две жени в болница "}
{"url": "https://news.bg/crime/ivancheva-e-sigurna-che-e-zhertva-na-imotnata-mafiya.html", "text": "Това е абсолютна постановка, парите бяха подхвърлени, за да ни навредят. Това заяви пред bTV бившият кмет на столичния район \"Младост\" Десислава Иванчева от дома си, където е с мярка . Целта на акцията срещу нея и заместничката й Биляна Петрова била да ги спрат да се борят срещу имотната мафия.Не може да се лъже пред цяла България, отговори Иванчева на критиките на държавното обвинение. Парите, намерени в колата й, тя никога не е виждала.Бизнесменът Александър Ваклин искал да направи дарение. Затова го приела късно следобед. Когато става въпрос за дарение, винаги съм на лице и разговарям, посочи отстранената кметица на \"Младост\".Преди това тя не познавала Ваклин. Няколко пъти го питала как се казва. Свързал се с нея по служебен път. Това е черен ПиАр, така смята Иванчева за акцията срещу нея.Нямаме престъпно мислене, аз съм съвсем спокойна, увери тя. Спокойна съм затова, което казва прокуратурата, обяви още обвинената и допълни, че Ваклин никога не е бил приоритет за нея и заместничката ѝ.Иванчева обясни, че върху Биляна Петрова е имало невероятен психически тормоз. По време на задържането им пък органите на реда се държали ужасно. Обещали й силово да я отведат в ареста.Това е абсолютно циркаджийска история, обяви тя за ареста си. Десислава Иванчева все пак благодари за коледния шанс на празниците да е със семейството си.", "date": "2018.12.24", "title": "Иванчева е сигурна, че е жертва на имотната мафия"}
{"url": "https://news.bg/regions/tezhka-katastrofa-po-mezhdu-kazanlak-i-stara-zagora.html", "text": "Тежко катастрофа възникнал тази нощ на пътя Казанлък - Стара Загора, информира Нова.Вследствие на произшествието млад мъж е с опасност за живота. Мъжът е на видима възраст около 30 години. Той е откаран в здравно заведение с изключително тежки травми.Инцидентът е станал в района на село Тулово. Пострадалият се врязал в мантинела на лек завой, където ограничението на скоростта е 50 километра в час.Обстоятелствата около пътното произшествие се изясняват.Припомняме, на 22 декември, между селата Звъничево и Братаница.Вчера, 23 декември, .", "date": "2018.12.24", "title": "Тежка катастрофа по между Казанлък и Стара Загора"}
{"url": "https://news.bg/regions/spryan-ulichen-remont-zastrashava-domove-v-smolyan.html", "text": "Спрян строителен обект създава опасност от свлачище и застрашава домове на десетки в Смолян, пише bTV.Застрашените къщи се намират на улица \"Проф. Асен Василев\" в областния град. Хората, чиито домове се намират на улицата, разказват, че мечтаят пътят да бъде асфалтиран повече от 30 години.Жителите са организирали множество подписки към местната управа. Лично председателят на ПГ на ГЕРБ Цветан Цветанов пък им обещал да се отпуснат средства за улицата и тя да бъде ремонтирана.Пред 2 месеца Община Смолян възлага обществена поръчка на частна фирма за ремонтни дейности, които включват изграждането на подпорна стена на улицата. Местните обаче са категорични, чебемонт не се извършва. На 15 октомври тази година започнало строителство, но за двата месеца досега били извършени само някои изкопи, които всъщност подпокали 4 къщи и създали опасност от образуването на свлачище.\"Започна строителството от 15 октомври и ние се зарадвахме, че най-сетне след 30 години ще имаме поне стена, след това воден цикъл и най-накрая вероятно и асфалт, но за два месеца тука нищо не е направено, само кал. Подкопаха четири къщи и оставиха всичко да се руши, без да ни дават никакъв отговор\", разказа за телевизията Костадин Узунов, който е един от живеещите на улицата.От общината в Смолян обясняват, че вече има издадена заповед на фирмата изпълнител на ремонта да се вземат незабавни мерки за укрепването на ската от скалната маса с дига в единия от участъците.В коментар от строителната фирма уверяват, че имат готовност да започнат работа веднага, след като се премахнат стълбове в района.Хората обаче се опасяват и че ремонтът няма да приключи в срок, защото на терена не се работи.Междувременно пък стана ясно и че правителството отпуска сумата от 650 хиляди лева на Община Смолян за ремонта на улица \"Проф. Асен Василев\".", "date": "2018.12.24", "title": "Спрян уличен ремонт застрашава домове в Смолян"}
{"url": "https://news.bg/regions/kashta-plamna-zaradi-evtini-koledni-lampichki.html", "text": "Семейство остана без дом във Великотърносвско преди Рождество Христово заради евтина коледна украса.Евтините коледни лампички предизвикаха късно съединение и опожариха покрива на къща в павликенското село Върбовка, пише НоваВследствие на възникналия пожар цялата покривна конструкция на къщата е съсипана. Пожарът обхванал над 60 квадратни метра.Инцидентът е станал около 22 часа на 22 декември, събота. Жителите на къщата не са пострадали.По думи на началника на пожарната в Павликени Вальо Джамбазов най-вероятната причина за пожара е коледната украса за елхата на семейството.", "date": "2018.12.24", "title": "Къща пламна заради евтини коледни лампички"}
{"url": "https://news.bg/society/tiha-nosht-svyata-nosht-1.html", "text": "\"Тиха нощ, свята нощ\" е една от най-популярните коледни песни, преведена на над 330 езика и позната в почти всички страни по света.Днес, 24 декември 2018 година, емблематичната коледна песничка празнува своя рожден ден - става на 200 години.Дълго време песента е смятана за тиролска народна мелодия, но в действителност е композирана от органиста Франц Грубер.В днешно време тази затрогваща песен се възприема като най-универсалното послание за мир, благодат и щастие и светъл символ на Рождество Христово.News.bg припомня на читателите си .През 1831 година \"Тиха нощ, свята нощ\" (на немски: \"Stille Nacht, heilige Nacht\") се появила за първи път в два песенни сборника в Берлин и Дрезден. На мястото на имената на авторите пишело: неизвестни.Малко повече от 20 години по-късно пруският крал Фридрих Вилхелм IV толкова харесал песента, че наредил да бъдат открити създателите й. Това станало съвсем случайно.Директорът на хора на австрийския град Залцбург, който поел задачата да ги издири, направил забележка на едно от момчетата, че не пее правилно коледната песен. Неговото смайване било огромно, когато юношата му отговорил, че знае по-добре как тя се изпълнява, тъй като баща му я е написал. Директорът веднага заминал за Халайн, където живеел бащата на момчето - Франц Грубер, органист и ръководител на местния хор, който пък посочил приятеля си - свещеника Йозеф Мор, като автор на текста.Според популярната история, на 23 декември 1818 година помощник викарият на църквата \"Свети Николай\" в Оберндорф (градче до Залцбург) Йозеф Мор с ужас открил, че мишките са повредили меха на органа. Той изпаднал в паника и се запитал какво да направи, за да има все пак музика на месата за Рождество. Хрумнала му спасителната мисъл да създаде тържествена песен. На лист хартия, почти на крак, нахвърлил няколко стиха и отишъл в съседното градче, където живеел учителят и органист Грубер. След доста уговорки музикантът се съгласил да помогне на приятеля си и написал към неговите думи мелодия за песен, която трябвало да се изпълни от двама солисти и хор в съпровод на китара.Истината е малко по-различна. Немският текст е сътворен от Йозеф Мор още през 1816 г., когато бил млад свещеник в църквата в градчето Мариапфар Австрия.След година се върнал в Оберндорф, където е живял преди, и взел съчинените от него стихове със себе си. На 24 декември 1818 г. Йозеф посетил учителя музикант Франц Грубер, негов съсед и приятел, и незнайно защо го помолил да напише музика по неговата поема, която да не се изпълнява на орган. Според някои причината е, че органът наистина бил развален, според други - пасторът искал нов химн за Рождество. Мелодията била композирана и песента действително прозвучала в църквата още същата вечер.По-късно Карл Маухер, майстор на органи, няколко пъти посещавал църквата, за да ремонтира музикалния инструмент, и случайно намерил копие на композицията, което отнесъл у дома си. Той станал причина коледната песен бързо да се разпространи в Австрия. После тя започнала да се изпълнява и в съседна Германия.Органистът Грубер имал късмет и макар със закъснение от 36 години познал славата и на старини се радвал на заслужена почит и уважение. Съвсем различна е съдбата на викария Йозеф Мор - той умрял в пълна нищета пет години преди пруският император да се заинтересува от песента.Днес в Оберндорф върху църквата \"Свети Николай\" има надпис в памет на двамата създатели на \"Тиха нощ, свята нощ\", но текстът и мелодията отдавна са преминали границите на градчето.\"Тиха нощ, свята нощ\" е била изпълнена пред кралския двор в Лондон през 1827 г., после в Москва през 1831 г. и в Ню Йорк през 1839 г. Песента е била изпята едновременно на немски и на английски език по време на Коледното примирие през 1914 година по време на Първата световна война, защото текстът и мелодията са били познати на войниците и от двете страни на фронтовата линия.В по-ново време няма знаменит музикант, който поне веднъж да не я е изпълнил, а всяка Коледа божественото послание пресича границите и докосва човешките сърца навсякъде по света.", "date": "2018.12.24", "title": "Тиха нощ, свята нощ..."}
{"url": "https://news.bg/regions/katastrofa-na-trakiya-se-razmina-bez-tezhko-postradali.html", "text": "Катастрофа е възникнала на АМ \"Тракия\" в посока Бургас.По данни на говорителя на Областната дирекция на МВР в Пазарджик Мирослав Стоянов инцидентът е станал при 73-и километър на магистралата. Няма тежко пострадали хора.Инцидентът е станал в ранните часове на деня. В единия автомобил пътували двама души, а в другия - 5. Пострадалите са транспортирани до здравно заведение.\"Има нанесени материални щети по автомобилите, а пътниците са леко пострадали, с повърхностни травми и наранявания и са откарани в МБАЛ - Паззарджик за оказване на първа помощ\", заяви Стоянов пред \"Фокус\".На мястото на инцидента са пристигнали екипи на \"Пътна полиция\", които регулират преминаването. Движението осъществява в изпреварващата лента.Припомняме, по-рано днес стана ясно, че през нощта . Един млад мъж е пострадал сериозно и е с опасност за живота.На 22 декември, между селата Звъничево и Братаница.Вчера, 23 декември, .", "date": "2018.12.24", "title": "Катастрофа на \"Тракия\" се размина без тежко пострадали"}
{"url": "https://news.bg/world/sasht-barselona-mozhe-da-e-pod-pritsela-na-teroristi-po-praznitsite.html", "text": "Държавният департамент на САЩ издаде предупреждение към всички американски граждани в Барселона да бъдат внимателни и предпазливи по време на коледните и новогодишните празници заради възможност от терористични атаки, предаде испанското издание El Pais.В пост в официалния профил на Държавния департамент на САЩ в социалната мрежа Twitter се предупреждава гражданите на страната да бъдат изключително внимателни по булевард \"Ла Рамбла\", където , а десетки бяха ранени.\"Бъдете нащрек и предпазливи в района на барселонския булевард \"Ла Рамбла\" за движението на автомобили, включително бусове около коледните и новогодишните празници. Терористите може да атакуват без никакво предупреждение, нападайки туристически дестинации, транспортни центрове и други обществени зони\", пише в съобщението.Съобщението вдигна на крак властите в испанския град. Полицаите издирват човек, който може да бъде свързан с планирането на вероятни атаки.По непотвърдени данни издирваният е около 30-годишен мароканец, който има свидетелство за управление на бусове или автобуси.Униформените в Барселона проверяват водачите на автобуси в центъра на града. Мерките за сигурност покрай празниците ще бъдат засилени.", "date": "2018.12.24", "title": "САЩ: Барселона може да е под прицела на терористи по празниците"}
{"url": "https://news.bg/politics/mladi-gerberi-i-sotsialisti-sred-horata-v-praznichniya-den.html", "text": "В навечерието на Рождество Христово представители на ГЕРБ в Генерал Тошево зарадваха с хранителни продукти хора в затруднено материално положение.По инициатива на млади гербери, партията подари и безплатна прожекция на филм на всички жители на общините Генерал Тошево и Каварна.В навечерието на най-светлите празници и младите социалисти проведоха дарителска кампания под мотото \"Коледа за всеки\". В столичния район \"Лозенец\", младежи от БСП събраха средства и закупиха коледни пакети с хранителни стоки и малки подаръчета за възрастни хора в неравностойно положение от района.Младежите са посрещани с топлина и благодарност за грижата и вниманието.", "date": "2018.12.24", "title": "Млади гербери и социалисти сред хората в празничния ден"}
{"url": "https://news.bg/regions/shefat-na-granichna-politsiya-e-v-bolnitsa-sled-katastrofa.html", "text": "Директорът на \"Гранична полиция\" главен комисар Светлан Кичиков е катастрофирал на АМ \"Тракия\".Той е настанен във Военномедицинска академия (ВМА) с лицеви травми, но без опасност за живота, предаде БНР.Кичиков е катастрофирал със служебната си кола. Инцидентът станал близо до Пазарджик. Комисарят се ударил в ремарке на ТИР.По непотвърдена информация в служебния автомобил се возели още жена и две деца. Те не са ранени при произшествието. Служебният автомобил обаче е пострадал сериозно. Няма данни защо полицаят е използвал колата е неработен ден.По случая е образувано производство. Обстоятелствата около случая се изясняват от органите на реда.Във връзка с инцидента вътрешният министър Младен Маринов е разпоредил да се извърши проверка.", "date": "2018.12.24", "title": "Шефът на Гранична полиция е в болница след катастрофа"}
{"url": "https://news.bg/world/antikoledna-politika-v-kitay.html", "text": "Властите в най-малко 4 града в Китай забраниха коледната украса по улиците на населените места, предаде АП.В по-голямата част на Китай коледните празненства и размяната на подаръци са широко разпространени. Управляващата комунистическа партия обаче от скоро се абстрахира от християнските празници и призовава за спазването на традиционни китайски обичаи, уточняват от АП и припомнят, че потискането на християнството е често срещана практика в управлението на президента Си Дзинпин.По непотвърдени данни властите в някои градове в страната са предупредили християнските църкви да не пускат деца по време на коледните празненства. Най-малко 10 училища са забранили празнуването на Рождество Христово в сградите си.Няма точни данни за обхвата на забраните за празнуване на Коледа, но въпреки това се наблюдава засилване на подкрепата към вълната от нарастващия културен национализъм в Китай. Според анализатори сред властите се очертава съпротива срещу чуждите традиции.", "date": "2018.12.24", "title": "Антиколедна политика в Китай"}
{"url": "https://news.bg/int-politics/timoshenko-vizhda-armagedon-v-mestnite-izbori-v-ukrayna.html", "text": "Ръководителят на партия \"Отечество\" и бивш премиер на Украйна Юлия Тимошенко, предупреди за масови нарушения на местните изборите за ръководители на териториални области, проведени в неделя, съобщава ТАСС.\"Изборите бяха ужасни. В политиката съм от много години, виждала съм всичко ... но това, което видях сега, е невъобразимо ... Бюлетини се печатат на ксерокс, напълно незащитени, носят се вече отметнати с глас ... Подкупите са мащабни по всички канали, които имат действащи депутати\", обяснява тя.Според нея се връща \"лошата традиция, когато голям процент от хората гласуват у дома без никакви справки и данни. Всъщност това беше изборен Армагедон, с измами, принуди, подкупи - всичко\".В същото време Тимошенко обяви \"внушителните резултати\" за партията си. \"Абсолютното първо място с голяма разлика, резултатът от 35,7%, за партия \"Отечество\", БПП на Петро Порошенко спечели второ място с 22,7%, Аграрната партие е с 8,3%, радикалната със 7,1%, УКРОП - 7%\", обясни тя.Според нея \"Народен фронт\" е подкрепен от 3,4% от гласувалите, \"Самопомощ\" - 3%, \"Гражданска позиция\" на Гриценко - 1,6%, и \"Свобода\" - 1%.", "date": "2018.12.24", "title": "Тимошенко вижда Армагедон в местните избори в Украйна "}
{"url": "https://news.bg/regions/planinari-i-entusiasti-posreshtat-praznitsite-na-sedemte-rilski-ezera.html", "text": "Седемте рилски езера замръзнаха. Езерата са покрити с лед вече няколко дни след продължилия близо 10-дневен студ в планината. Това заяви пред БНР кметът на Сапарева баня Калин Гелев.По думите му снежната покривка по циркуса е не повече от 20 сантиметра и условията на Паничище все още не са добри за ски, което разочарова туристите.Десетки планинари и туристи да се качат на Седемте рилски езера за Коледа и за Нова година, прогнозират хижари.Според арендатора на хижа \"Седемте езера\" Павел Панинчев хората обичали да правят преходи по атрактивния терен на езерата, а планинари от Кюстендил и района и тази година ще се организират да посрещнат новата 2019 година на старата хижа.Хижата е електрифицирана, ток се подава от мини турбина.Близкото Рибно езеро, дълбоко около два метра, е замръзнало. По леда ентусиасти играят хоро и се веселят с настъпването на Нова година. Организацията си за празника започват още по Коледа.", "date": "2018.12.24", "title": "Планинари и ентусиасти посрещат празниците на Седемте рилски езера"}
{"url": "https://news.bg/politics/radev-izprati-saboleznovatelno-pismo-do-prezidenta-na-indoneziya.html", "text": "Президентът Румен Радев изпрати съболезнователно писмо до индонезийския си колега Джоко Уидодо.\"С чувство на мъка и прискърбие светът научи за връхлетялото вашата страна бедствие, за стотиците жертви и ранени, за разрушените домове и унищожената инфраструктура. В този труден момент нашите мисли са заедно с народа на Индонезия. Желаем скорошно възстановяване на ранените и кураж в усилията за преодоляване на последиците от природното бедствие\", заявява в писмото си българският президент.Радев изразява своите и на българския народ искрени съболезнования към гражданите на Индонезия, близките и семействата на загиналите.", "date": "2018.12.24", "title": "Радев изпрати съболезнователно писмо до президента на Индонезия"}
{"url": "https://news.bg/int-politics/podpisan-e-ukaz-za-izteglyane-na-amerikanski-voyski-ot-siriya.html", "text": "Подписан е указ за предстоящото , съобщава СиЕнЕн позовавайки се на служител в Министерство на отбраната на САЩ.Доналд Тръмп съобщи на 19 декември за изтеглянето на американски войски от Сирия. Той обясни това с факта, че победата над терористичната група ДАЕШ (Ислямска държава) в Сирия е спечелена. Според американски служители изтеглянето на войски ще отнеме от 60 до 100 дни.\"Изпълнителният указ е подписан, не мога да ви дам никаква друга оперативна информация\", коментира представител на Пентагона.", "date": "2018.12.24", "title": "Подписан е указ за изтегляне на американски войски от Сирия"}
{"url": "https://news.bg/society/patriarh-neofit-nikoy-ne-tryabva-da-ostava-sam-i-beznadezhden-lishen-ot-uteha.html", "text": "Никой не трябва да остава сам и безнадежден, лишен от утеха. Това пише в Патриаршеското и Синодално Рождественско послание за 2018 година на Светия синод на Българската православна църква и Негово Светейшество Българският патриарх Неофит.В словото Патриарх Неофит призовава обременените, онеправдани и обезнадеждени хора да видят Бога и всички да отворят сърцата и душите си за радостта от Рождеството на Спасителя.News.bg публикува цялото обръщение без редакторска намеса:\"\"", "date": "2018.12.24", "title": "Патриарх Неофит: Никой не трябва да остава сам и безнадежден, лишен от утеха"}
{"url": "https://news.bg/society/koledno-menyu-v-tsentara-za-bezdomni-v-sofiya.html", "text": "Коледно меню ще посрещне хората в  в столичния квартал \"Захарна фабрика\". Това заяви пред \"Фокус\" директорът на центъра Йорданка Темелкова.По думите ѝ от общината са организирали празнична вечеря и за навечерието на Новата 2019 година, както и за 1 януари.Темелкова информира още, че през изминалата нощ в центъра са били настанени 126 души.Междувременно столичен ресторант предлага безплатна празнична вечеря за бедни и бездомни, пише БНТ.Менюто в ресторант \"Гамбринусъ\" ще включва боб, сърми, пълнени чушки, печена тиква, баница и други ястия.В ресторанта ще се раздават и подаръци за всички бездомни и бедни хора - нови пуловери, чорапи, които са ръчно плетени.В ресторанта се очакват около 100 души, прогнозира собственикът Мартин Мартинов.Заведението помага на бедните и бездомните не само по празниците. Те могат да потърсят топла храна там всеки делничен ден от 16.30 до 17.30 часа. Днес храната ще се раздава от 15 до 16 часа.", "date": "2018.12.24", "title": "Коледно меню в Центъра за бездомни в София"}
{"url": "https://news.bg/world/pusnaha-zadarzhanite-za-dronovete-na-getuik.html", "text": "Двамата задържани заради дроновете не лондонското летище \"Гетуик\" са освободени, предаде Би Би Си.Припомняме, появата на безпилотните апарати над летището блокира въздушния трафик за близо 36 часа. На 21 декември вечерта бяха задържани 47-годишен мъж и 54-годишна жена, по подозрение, че са виновни за пускането на дроновете.След освобождаването на двамата полицията на графство Съсекс заяви, че те вече не са заподозрени по случая. Представителят на полицията Джейсън Тингли уточни, че задържаните \"активно са сътрудничили\" на разследващите и е убеден, че не са виновни за инцидента.По думите му, полицията работи за установяването на виновниците за инцидента, както и за предотвратяване на възможността отново да се появят дронове над \"Гетуик\".", "date": "2018.12.24", "title": "Пуснаха задържаните за дроновете на „Гетуик“"}
{"url": "https://news.bg/weather/oblachnost-valezhi-polozhitelni-temperaturi.html", "text": "В неделния ден се очакват валежи, температурите ще бъдат положителни.Облачността постепенно ще се увеличава и през втората половина на деня ще започнат превалявания от дъжд - първоначално в северозападните райони, като до полунощ те ще обхванат цялата страна.Очаква се умерен вятър - от запад и югозапад в сутрешните часове, който впоследствие ще се пренасочи от северозападна посока и ще започне да пренася по-студен въздух над страната. Това ще доведе до понижаване на температурите, които през първата половина на деня ще достигат 8-13 градуса.Със застудяването в някои райони на Западна България дъждът ще премине в сняг, но валежите постепенно ще спират.Минималните температури са предимно в интервала 0-5 градуса, в София минус 1.", "date": "2018.12.24", "title": "Облачност, валежи, положителни температури"}
{"url": "https://news.bg/world/i-cherna-gora-shte-poiska-avtokefaliya.html", "text": "Сръбската православна църква подкопава независимостта на Черна гора и срещу това трябва да се противодейства с възстановяване на автокефалията на Черногорското православна църква.Това заяви президентът на Черна гора Мило Джуканович в интервю за черногорската държавна телевизия, цитирано от изданието \"Балкански наблюдател\".По думите на Джуканович, държавата ще се ангажира с въпроса за автокефалията.Припомняме, Македония вече заяви своя стремеж към независимост от сръбската църква.", "date": "2018.12.24", "title": "И Черна гора ще поиска автокефалия"}
{"url": "https://news.bg/press/stanishev-se-posheguva-s-ninova-za-evrolistata-prokuraturata-razbrala-za-zhirardeli-ot-presata-papa-frantsisk-se-sreshta-s-neofit.html", "text": "Вестниците в понеделник проследяват отзвука от намека на Корнелия Нинова, че може да отстрани Сергей Станишев от листата на социалистите за наближаващите евроизбори.\"ГЕРБ намекнали на Станишев, че имат гражданска квота за евроизборите Лидерът на ПЕС Сергей Станишев обяви в ефира на БНТ, че получил знак от ГЕРБ за предстоящите евроизбори, че партията има гражданска квота Вчера в ефира на Дарик радио лидерът на БСП Корнелия Нинова отклони темата и посочи, че за листите ще се мисли след февруари-март. На въпрос може ли да се кандидатира за евроизборите като независим депутат след като няма сигурност, че ще попадне в листите на БСП, Станишев отвърна, че от ГЕРБ са му \"отправили намеци в тази посока\", казвайки, че имат гражданска квота. \"Не е тайна, че за мен е важно да работя в следващия ЕП. Представете си лидерът на БСП да не е в българския парламент - винаги ще се получи разминаване между група и партия. Същото важи за европейското ниво и е важно да има координация между партията на ПЕС и нашата група в Европарламента\", обясни Станишев.\" - в. \"Дневник\".\"Изненадваща комбинация за евровота разигра президентът на ПЕС Сергей Станишев. \"ГЕРБ ми отправят вече намеци в тази посока - казват, че имат гражданска квота\", заяви той пред БНТ в отговор на въпрос дали е възможно да се кандидатира като независим за нов евродепутатски мандат, ако Корнелия Нинова не го вкара в листата на БСП. \"Това не е въпрос само на волята на председателя. В подреждането на евролистата трябва да има политическа логика. Представете си лидерът на БСП да не е в българския парламент - винаги ще се получи разминаване между група и партия. Същото важи и за европейското ниво и е важно да има координация между ПЕС и групата на партията на ПЕС в ЕП\", обясни Станишев защо е важно лидерът на евросоциалистите да е в Европарламента. \"Тази координация е изключително важна и с оглед на преговорите в Европейския съвет, където са премиерите на ПЕС, и в ЕП, където е групата ѝ\", обобщи той. Не е тайна, че Станишев и Нинова са в обтегнати отношения. Председателката бойкотира конгреса на ПЕС в Лисабон в началото на месеца, на който той бе преизбран. Неофициално се говори, че Елена Йончева ще е в челото на листата. \"Ако някой мисли, че ще скара Елена и мен, няма да го постигне\", коментира Станишев вчера. Преди дни той изпрати до Нинова и БСП писмо с призив за единение, защото залогът е такова представяне на евровота, което да позволи битка за по-социален ЕС. И от ГЕРБ, и от БСП замълчаха по въпроса вчера. Водещи фигури от двете централи обясниха за \"24 часа\", че всеки коментар би породил спекулации. \"Абсурдно е лидерът на ПЕС да се кандидатира от дясна партия\", казаха от \"Позитано\". Червената евролиста ще се реди след конгреса на БСП през януари. Местните структури по устав правят номинациите, после Националният съвет ги гласува. Списъкът ще се утвърди през март. \"Предизборната кампания за евроизборите ще бъде да се гласува за представители на БСП в ЕП, които са против Истанбулската конвенция.\" Това заяви Нинова пред Дарик радио в събота, като така даде да се разбере, че Станишев, който брани конвенцията, е малко вероятно да оглави евролистата.\" - в. \"24 часа\".Собствеността на \"Юлен\" също е сред темите с продължение.\"Главният прокурор Сотир Цацаров е разбрал от телевизиите, че петкратният носител на световната купа и четири пъти световен шампион по ски Марк Жирардели е мажоритарен собственик на фирмата - концесионер на ски зоната в Банско, \"Юлен\" АД. Това каза самият той пред \"Дневник\". От отговора на Цацаров се разбира, че той не е имал предвид Жирардели, когато в края на ноември заяви в \"Шоуто на Слави\", че прокуратурата знае кой е собственикът на \"Юлен\" АД. През юни след проверка прокуратурата обяви, че над 8 години Министерският съвет е бил наясно за това, че \"Юлен\" е ползвала с две трети по-голяма площ от определената по договор. Цацаров каза още, че в резултат на същата проверка вече е установено кой е реалният собственик на \"Юлен\", но по памет не може да цитира името му. На следващия ден, потърсена от \"Дневник\" за коментар, говорителят на главния прокурор Румяна Арнаудова каза, че още при оповестяването на резултатите от проверката през юни е изброила детайлно четирите акционера, които имат участие в \"Юлен\" - \"Пирин турист\" ООД, община Банско, \"Такс сървисиз лимитед\" и \"Апенвалд туристик - България\". Тогава прокуратурата все още очакваше информация от Вирджинските острови за \"Такс сървисиз лимитед\", за да се достигне до реалния собственик... Проверка в Търговския регистър показва, че към края на 2017 г. най-голям акционер в \"Юлен\" АД продължава да бъде офшорката от Британските Вирджински острови \"Т.А.К. сървисис лимитед\" (в съобщението на екоминистерството, че Жижардели е собственик, и в изявленията на прокуратурата тя е изписана като \"Такс сървисиз лимитед\" - бел. ред.). По данни на в. \"Сега\" през юни тази година се е провело последното общо събрание на \"Юлен\". Към тази дата обаче Жирардели все още не е вписан като собственик на \"Т.А.К. сървисиз лимитед\". По това време въпросната офшорна фирма е собственост на кипърската DUC Noninees, която се управлява от кипъреца Георгиус Георгиу. Позовавайки се на документи от кипърския търговски регистър, \"Биволъ\" твърди, че има промяна в собствеността на кипърското дружество, но тя е нанесена през 2017 г. Тогава Георгиу е продал 999 дяла на друга кипърска компания - CYF Services Ltd, чийто собственик от 2015 г. досега е Августа Пападополу.\" - в. \"Дневник\".\"В началото на годината премиерът Бойко Борисов отговори на въпрос кой е собственикът с думите: \"Всички знаят, нищо, че го крият - за Цеко Минев става въпрос.\" Месец по-рано адвокатът на \"Юлен\" Петър Петров заяви в телевизионно интервю, че всички компетентни български институции знаят кой е реалният собственик на компанията и че номиналният собственик - кипърският безработен гражданин Георгиус Георгиу, държи правата върху нея от името на трето лице. Екоминистърът Нено Димов също потвърди, че държавата знае кой е собственик, но отказа да го назове с аргумента, че работата на ведомството му е само да контролира изпълнението на концесионния договор. В началото на тази седмица обаче изненадващо ски шампионът обяви, че той стои зад \"Юлен\" АД. Ден по-късно, в първото си интервю като собственик, Марк Жирардели заяви, че е купил дружеството още през 2016 г., а проучването и подготовката на сделката е продължило 4 години. На въпрос защо чак сега го обявява, Жирардели отвърна, че преди това не е бил питан. Българските власти обаче очевидно не са били уведомени за това, въпреки че става дума за компания, която държи 30-годишна концесия и която е обект на проверки от различни институции. Главният прокурор Сотир Цацаров каза, че е разбрал за собствеността на Жирардели от телевизиите, а премиерът Бойко Борисов зае позата на наблюдател и коментира въпроса с: \"И аз, като вас, слушам\"...\" - в. \"Сега\".Вестниците цитират и данни на Евростат за икономиката и демографските показатели на България и на ЕС.\"Икономиката на Европа е в растеж, а безработицата е на нивата отпреди Световната икономическа криза, показват данните на \"Евростат\", разказа пред БНР генералният директор на агенцията Мариана Коцева. България се намира в т.нар. \"златна среда\" със своите 3% ръст на икономиката. Коцева посочи, че въпреки това демографските тенденции са негативни - населението на Стария континент се топи, а България е държавата с най-тревожни параметри в това отношение. Тя допълни, че 2016 и 2017 г. са първите години, в които Европа регистрира отрицателен естествен прираст. България остава начело на тази печална статистика. \"Ръстът, който се наблюдава, горе-долу с милион всяка година, се дължи на миграция. Т. е. население, което идва да живее в ЕС отвън ЕС, така че, да - ние водим, за съжаление, класацията в този негативен естествен прираст - България е страната, в която той е най-отрицателен, повече умирания има, отколкото раждания\", обясни Коцева. По думите й най-бързо намаляващото население обаче е в други държави от Източна Европа - Литва, Латвия, Хърватия, защото там отрицателният прираст е съчетан с голяма имиграция.\"2018 г. беше годината, в която се достигна най-високото равнище на заетост в ЕС и безработицата спадна и се върна в предкризисното равнище от 2008 г.\", обясни още шефът на агенцията. Според нея социалните протести в Европа имат своето обяснение - голямото разслоение на обществото и неравенството по доходите, за което България отново е на челно място. \"Сравняват се доходите на 20% най-богати и 20% най-бедни. В Европа разликата е пет пъти, а в България - осем пъти\", обясни тя. По отношение както на производството, така и на потреблението, най-богатата държава в Европа е Люксембург. България обаче е единствената държава, в която равнището на потребление е под 50% от средното равнище за ЕС...\" - в. \"Сега\".\"Мариана Коцева: България е страната, в която естественият прираст е най-отрицателен 2016 и 2017 са първите две години, в които Европа регистрира отрицателен естествен прираст. Броят на умиранията е повече от ражданията, заяви Мариана Коцева, генерален директор на Евростат. Tя допълни, че ръстът, който се наблюдава с около милион всяка година, се дължи само на имиграция. \"България е страната, в която естественият прираст е най-отрицателен. Повече умирания има, отколкото раждания. Но като цяло населението намалява по-бързо в няколко други държави - Литва, Латвия, Хърватия, където освен негативен прираст, има и по-голяма емиграция\". Тя каза още, че при нас намалената раждаемост и застаряването на населението, процес, който се е оформил през 90-те години, сега дава своя негативен резултат. \"2018 беше поредната добра година за ЕС. Това е четвърта поредна година, в която има положителен ръст на икономиката, вкл. и в България. С над 3% ние сме в златната среда, защото едни от най-бързо развиващите се икономики през последната година, са държавите от Източна Европа\", обясни Коцева.\" - в. \"24 часа\".Вестниците съобщават също, че папа Франциск ще се срещне с патриарх Неофит на 5 май.\"На 5 май следващата година папа Франциск ще се срещне с патриарх Неофит в рамките на тридневното си посещение в България. След произнасянето на привествените думи в Синодалната палата главата на римо-католическата църква ще разгледа храм-паметника \"Св. Алексанъдр Невски\". Това обяви в пред БТВ западно- и средноевропейският митрополит Антоний. Папа Франциск ще посети България от 5 до 7 май, като част от обиколката му на Балканите. След София той ще посети Скопие... Той е един скромен човек, издигнат на един много сложен пост. Той е индивидуален и излиза извън протокола, в него има детска простота, като, че ли е по-различен от другите папи\", така митрополит Антоний описа папа Франциск.\" - в. \"Труд\".\"Папа Франциск ще посети България от 5 до 7 май, като част от обиколката му на Балканите. След София той ще посети Скопие... \"Европа е християнска и като такава не може да бъде добра почва за интеграция за хората, които изповядват исляма, защото тук има сблъсък между две култури\", така митрополит Антоний коментира терористичния атентат на коледния базар в Страсбург. По думите на митрополит Антоний, при спазване на всички биоетични норми и установяването на мозъчната смърт, може да се пристъпи към даряване на органите. Той припомни, че БПЦ вече излезе с позиция, че донорството е проява на християнска любов, но за да се даде благословия, има няколко условия. Митрополитът посочи още, че не одобрява експериментите за първите генетично модифицирани бебета и определи това като вмешателство, защото според него \"Бог е установил света премъдро в хармония\"...\" - в. \"24 часа\".В. \"Стандарт\" информира за вероятно затваряне на гранични пунктове заради протести на превозвачи: \"Различни браншови организации на родните превозвачи готвят затваряне на гранични пунктове по време на празниците заради липсата на многократни разрешителни за международни превози в Европа ( СЕМТ). Това предупреди зам.-председателят на Национално сдружение на българските превозвачи Красимир Лалов забавеното разпределение на квотите. \"Доколкото успях да разбера, някои колеги са решили да затварят ГКПП \"Кулата\", някои - ГКПП \"Калотина\", други - ГКПП \"Капитан Андреево\", и това са хора от различни браншови организации, които са обединени от това, че СЕМТ-овете за тази година още ги няма и не е ясно при какви условия за разпределени тези валидности и кой е допуснал монопол на пазара. Много от тези неща трябва да се изяснят и затова тези процеси ще бъдат неконтролируеми. И в момента точно това се опитваме да направим - все пак да успеем да разберем къде какво ще се случи, защото по тия светли християнски празници това не е най-доброто. Но за жалост, протестите са спонтанни и се очакват през следващите дни\", обясни Лалов пред Агенция Фокус. Той посочи, че това заедно с пакета \"Мобилност 1\" е сред нещата, които разделят Европа на две скорости. \"Нашите хотели нямат персонал, нашите транспортни фирми също закъсват за персонал, всякакви други фирми от икономиката - също. Двете скорости на Европа са реално нещо и ако някой не го вижда, просто съжалявам. Ние икономически закъсваме точно заради липса на персонал и ще продължаваме да закъсваме още повече, защото нас ни изпомпват. Всеки, който е бил в чужбина и се е срещал с българските общности там, знае, че те се увеличават нон стоп и то поради две много ясни причини - медицинско обслужване в държавата и обучение. Те казват, че не е толкова заради парите, които получават, а защото са сигурни в тези държави заради социалните придобивки - безплатно здравеопазване и много добро обучение. Това е факт неоспорим и ние просто оставаме без хора, топим се като нация, заяви Лалов и посочи, че точно върху този въпрос трябва да работи много здраво българското правителство. \"В момента назрява още един скандал във връзка с разпределение на ЕКМТ/СЕМТ-овете и валидностите към тях. То излезе в петък, но само за един час беше на сайта на Министерството на транспорта, информационните технологии и съобщенията и беше премахнато, защото се получи недоволство от транспортния бранш. Получи се така, че определени фирми монополизират пазара- нещо, което е недопустимо нито за Европейския съюз, нито са някоя друга нормална държава. Напрежението ескалира и това разпределение беше свалено от сайта на Министерството, но фирмите вече го бяха получили и в момента тече ескалация на напрежението, защото никой нищо не казва. Не се предвижда никаква спешна среща\", каза още Лалов...\"", "date": "2018.12.24", "title": "Станишев се пошегува с Нинова за евролистата, прокуратурата разбрала за Жирардели от пресата, папа Франциск се среща с Неофит…"}
{"url": "https://news.bg/politics/ognyan-gerdzhikov-poiska-zakrivane-na-zakonodatelniya-savet-kam-parlamenta.html", "text": "Консултативният съвет по законодателството към Народното събрание да бъде закрит - това е поискал шефът му проф. Огнян Герджиков в писмо до председателката на парламента Цвета Караянчева. Това е станало в последния работен ден на НС за годината, съобщи в. \"24 часа\".\"От 1 г. сме безработни, така че няма смисъл от съществуването на този съвет\", констатира Герджиков.\"Народното събрание няма нужда от нас, приема си такива нормативни актове, каквито иска и може. И понеже капацитетът не е много голям, се приемат понякога странни текстове и дори недомислици.\" - коментира бившият председател на парламента и служебен експремиер.През последните години той неведнъж е отправял остри критики към качеството на законодателството. в началото на мандата на този парламент от първия му шеф Димитър Главчев. Новото ръководство очевидно няма поглед да има такъв орган, смята професорът.Това всъщност бе възобновяване на структурата, тъй като законодателен съвет имаше и по времето на самия Герджиков като председател на 39-ото НС. В него влизат видни юристи, които следят за качеството на законите.За близо двете години от съществуването си сега обаче експертният орган е обсъдил промени само в 2 законопроекта - Кодекса на труда и АПК. Становището ни по АПК всъщност отложи приемането на промените с 6 месеца, тъй като се оказа, че има доста несъвършенства, поясни Герджиков. По думите му, съветът е дал 45 страници аргументирано становище и депутатите са се съобразили. След това обаче законодателите повече не са потърсили мнението на експертите.\"Явно нямат нужда от квалифицирана помощ. Очевидно е, че у нас професионализмът не е много на почит, а други неща\", допълни Герджиков.Той бе категоричен, че за изминалата година нито той, нито някой от колегите му в съвета не е взел и стотинка от парламента. По принцип на членовете на съвета се плаща за свършена работа.", "date": "2018.12.24", "title": "Огнян Герджиков поиска закриване на законодателния съвет към парламента "}
{"url": "https://news.bg/world/spacex-izvede-v-orbita-spatnik-na-amerikanskite-vvs.html", "text": "Частната компания SpaceX, основана от Илън Мъск, успешно изведе в орбита спътник GPS III SV01 на американските военновъздушни сили, предадоха информационните агенции.Ракетата-носител Falcon 9 беше изстреляна от полигона \"Кейп Канаверал\" във Флорида.Това е първата мисия на SpaceX, възложена от Пентагона. Изведеният в орбита спътник, произведен от компанията Lockheed Martin, ще бъде първият GPS сателит от трето поколение.Това беше 21-ата и последна мисия на SpaceX за 2018 г.", "date": "2018.12.24", "title": "SpaceX изведе в орбита спътник на американските ВВС"}
{"url": "https://news.bg/bulgaria/badni-vecher-vyara-i-traditsiya.html", "text": "Празнуваме един от най-светлите християнски празници - Бъдни вечер, който се чества семейно от всички християни.Семейството се събира в очакване на раждането на Божия син - Иисус Христос. Празникът Бъдни вечер е посветен на дома, огнището, но и на починалите предци - родственици, които също се смятат за част от семейството.Според библейските текстове, на Бъдни вечер започват родилните мъки на Дева Мария. Тази вечер е начало на празненството, възславящо Христовото рождение.Християнският празник, който предшества раждането на Христос, българите наричат \"Малка Коледа\", \"Суха Коледа\", \"Детешка Коледа\" или по-рядко - \"Мали Божич\" и \"Крачун\".Празничната трапеза включва обреден хляб, наречен \"Боговица\", \"Богова пита\", \"Божичник\", \"вечерник\", \"светец\" или \"харман\". Той е замесен с \"мълчана вода\" от мома или от млада булка, като брашното е пресято през три сита. От тесто върху хляба се оформят изображения на нивата и домашните животни. Освен този хляб, момата носи и \"вит-превит кравай\", който е предназначен за коледарите.Върху трапезата се нареждат нечетен брой ястия - 7, 9 или 11. Сред тях са пълнени чушки с ориз, сърми, боб, леща, варено жито, баница с тиква, ошав. Според традицията, колкото повече са ястията, толкова по-богата ще е годината.Вечерята започва с прекадяването на трапезата, стаите, оборите и градината, за да се прогонят злите духове. След произнасянето на молитвата \"Отче наш\", стопанинът разчупва питата с парата и първото парче от нея се оставя пред иконата за Бога, второто е за къщата, а останалите се разпределят на всеки член от семейството. Вярва се, че на когото се падне парата, той ще има най-голям късмет през годината.Обичаят повелява по време на яденето да не се става, а трапезата не се прибира.Под трапезата стопанката слага слама, която се асоциира със сламата в яслата на новородения Христос. Тази слама не се хвърля. Тя се поставя в градините или под плодните дръвчета, за да раждат повече. Не се изхвърля и пепелта от бъдника. Обикновено стопаните я пръскат в нивите и лозята - за плодородие. От нея слагат и в семето за посев. С тази пепел лекуват и някои заболявания.Днешната коледна елха замества бъдника - пън от плодовито дърво, който горял през цялата нощ на 24 срещу 25 декември в огнището, за да се помогне на раждането на новото слънце, на новия Бог, да му даде енергия и светлина.Елхата със запалените свещи символизира този обред. Основните цветове на украсата й са червено, жълто, златно - цветовете на слънцето и на огъня, а запалените свещи са като искрици от горящия бъдник. На Бъдни вечер завършват 40-дневните коледни пости.", "date": "2018.12.24", "title": "Бъдни вечер – вяра и традиция"}
{"url": "https://news.bg/disasters/zhertvite-na-tsunamito-v-indoneziya-veche-sa-281.html", "text": "Загиналите от вълната цунами на индонезийските острови Ява и Суматра са 281, според актуализирани данни, предаде Би Би Си.Ранените са 1016. 57 се смятат за безследно изчезнали.Спасителните работи са затруднени поради блокираните пътища, но въпреки това нужното оборудване се транспортира до тежко засегнатите райони.В неделния ден вулканът Анак Кракатау изригна отново, като изхвърли дим и пепел.Междувременно бедствието остави без дом около 11 700 души. Смята се, че то е причинено от подводно свлачище, предизвикано от изригването на Анак Кракатау.", "date": "2018.12.24", "title": "Жертвите на цунамито в Индонезия вече са 281"}
{"url": "https://news.bg/world/antarktitsite-posreshtat-koleda-s-balgarski-traditsii-i-chuzhdestranni-gosti.html", "text": "Българските полярници се подготвят да посрещнат светлите християнски празници Бъдни вечер и Коледа със своите гости - учени от Колумбия, Кипър и Монголия.Празниците ще бъдат почетени според стародавните български традиции, съобщи директорът на Българския антарктически институт проф. Христо Пимпирев.Шеф-готвачът Уляна Яркова е подготвила за трапезата на Бъдни вечер само постни ястия като сарми с втасало на Антарктида кисело зеле, боб, ошав, зелник, картофена салата сухи чушки, пълнени с боб. Традиционната питка с паричка ще бъде замесена с ледникова вода.Специално за празничната вечеря антарктиците пазят няколко бутилки българско вино.\"Утре на Коледа ще запалим свещичка в православния ни параклис \"Св. Йоан Рилски\" пред уникалните икони рисувани тук в Антарктида от художничката Ганка Павлова. На празничния обяд ще хапнем вкусна капама по бански, а при хубаво време още следобед ще продължим научните изследвания.\" - споделят полярниците.След повече от месец работа вчера с испанския кораб \"Сармиенто де Гамбоа\" отплаваха към Ушуая биолозите доц. Любомир Кендеров и д-р Ралица Зидарова, които се надяват да открият нови видове, неизвестни досега за науката.\"В ледените води на Южния океан с малката ни надувна лодка започнаха изследванията на колумбийската ни колежка на китове, косатки и тюлени, както и на д-р Росица Янева - на замръзналата почва, мъхове и лишеи.\" - разказват учените.Климатологът проф. Георги Рачев и геоморфологът доц. Александър Сарафов са установили, че изминалата зима е била много топла, като минималната температура не е паднала под минус 19 градуса.Днес, на връх Бъдни вечер, от летище София в 19:05 часа, заминават още трима участника в 27-та Национална антарктическа експедиция.Това са д-р Деница Апостолова, която ще работи по биоложки проект изследващ неамтодите в почвената покривка в околностите на Българската полярна станция \"Св. Кл. Охридски на о-в Ливингстън, геолога д-р Стефан Велев, който продължава изследванията си върху полезните изкопаеми на острова и логистика Петър Сапунджиев.", "date": "2018.12.24", "title": "Антарктиците посрещат Коледа с български традиции и чуждестранни гости"}
{"url": "https://news.bg/politics/bitkata-borisov-radev-mozhe-da-stane-druzhba-spored-lambo.html", "text": "Битката между Борисов и Радев може да стане и дружба. Това мнение изрази Стефан Данаилов пред bTV.Не се знае какво може да стане с България, тълкува Ламбо.Той беше категоричен, че държавният глава Радев не прави нищо под диктата на БСП. Нямало война между премиер и президент.Борисов е малко уморен, смята още Данаилов. Патриотите пък били странни.Ламбо не вижда пълен мандат на кабинета. А управлението, по мнението му, не било успешно.Левите били разочаровани от действията на Сергей Станишев в ЕП. Малко е лабава работата, анализира Данаилов. Той очаква Станишев да тропне по масата.Хората не искат джендъри-мендъри, това може да му изяде главата, тълкува още актьорът. Станишев много лесно се съгласявал с евросоциалистите.Корнелия има на какво да се учи от Сергей, заяви Ламбо. Недостатък на лидера на БСП била емоцията й. Казват, че имало олигарси в БСП, но не зная кои са, обясни актьорът. По думите му изборите са хубаво нещо, защото пречистват.", "date": "2018.12.24", "title": "Битката Борисов - Радев може да стане дружба според Ламбо"}
{"url": "https://news.bg/regions/parkirame-bezplatno-v-sofiya-do-26-dekemvri.html", "text": "От днес до 26 декември, сряда, паркирането във всички зони за платено паркиране в София е безплатно. Синя и зелена зона са безплатни в почивните дни - 24, 25 и 26 декември.В работните дни между празниците обаче зоните ще работят в широкия център на града. Това са дните 27, 28 и 31 декември. На 29, 30 (събота и неделя), както и на 1 януари, вторник, зоните паркирането отново ще бъде безплатно.", "date": "2018.12.24", "title": "Паркираме безплатно в София до 26 декември"}
{"url": "https://news.bg/health/aparat-sledi-vsyaka-glatka-vazduh-na-nay-malkite-geroi.html", "text": "Нова дигитална система за транскутанен кръвно-газов мониторинг е в експлоатация в САГБАЛ \"Шейново\" едва от три седмици. Дарена е от благотворителната инициатива \"Българската Коледа\". Завеждащият отделението по неонатология д-р Донка Узунова разказа за news.bg, че само преди месец е станало ясно, че лечебното заведение ще се сдобие с иновативния уред.Досега в отделението са използвани системи за проследяване насищането на кръвта с кислород. По този начин се вижда с какъв ефект е дишането на децата - самостоятелно или в хода на терапия. Новото при този мониторинг е, че позволява измерването и на нивото на въглероден двуокис. Количеството му в кръвта показва функционалността на дихателната система. Дали кислородът може да достигне до тъканите и дали целият дихателен цикъл е достатъчно ефективен.Когато новородените деца не дишат както трябва, в кръвта се натрупва голямо количество въглероден диоксид и този газ може да се улови обективно. Досега нивото на газовете се е проследявало чрез вземане на кръвна проба, което означава малките бебета да се бодат. \"Целта в нашата специалност е да бъдем колкото може по-малко агресивни, по-малко инвазивни, по-малко болка и дискомфорт да причиняваме на децата\", допълни д-р Узунова.\"Слагаме един сензор на мястото на измерване и можем да получим 24-часови непрекъснати данни за видовете газ и тяхното количество в кръвта\", обясни още тя.Дигиталната система се използва за по-добро диагностициране чрез непрекъснато наблюдение. Според лекаря добрата диагностика води до възможно най-добро лечение.\"При децата се следи всяка една функция и всяка една промяна в тяхното дишане. Целта е колкото може по-рано те да бъдат свалени от апаратната вентилация и да бъдат оставени на тяхното собствено дишане. Този процес може да отнеме минути, часове или дори няколко дни.Това според д-р Узунова е нова стъпка към живота. Веднъж те се реанимират, втори път преодоляват дихателното си заболяване.В последните пет години в болницата са проплакали за първи път около 12 000 новородени, от които 1300 са недоносените деца, а 2 500 са деца са били с други проблеми, които са лекувани в интензивен сектор.Много голяма част от диагностиката на заболяванията включва транскутанни анализи.Неонатологията е една от високотехнологичните дисциплини, затова болницата се опитва да бъде в крак с нововъведенията и световните изисквания, за да няма съмнения по отношение на диагностицирането и последващото лечение.Кандидатстването за всякакъв вид апаратура се обсъжда съвместно с ръководството, като се дава анализ на разполагаемите уреди, каква е раждаемостта и каква е заболеваемостта. Освен това се правят и отчети за структурата на заболеваемостта, тоест как е преминало лечението на децата в болницата.\"Винаги се нуждаем и от други видове апаратура. Оборудвани сме за дейностите, които изпълняваме, в пълен обем, но много от нещата периодично имат нужда от подмяна или се обновяват протоколите за добра клинична практика\", разказа д-р Узунова. Тя допълни, че при всеки нов консенсус по определен клас заболявания на европейско ниво, той се обсъжда в гилдията и всеки нов ред и начин на лечение изисква конкретната апаратура.Изисква се и преценка на източниците на финансиране. Като дарения от фондации отделението по неонатология е получило два нови кувьоза.\"Имаме апарат за лабораторна диагностика, който е в такава степен на амортизация, че едва върши работа\".Половината от кувьозите също се нуждаят от подмяна, както и инфузионните помпи.Налага се усъвършенстване на диагностиката при децата, заплашени от ретинопатия. Колкото в по-малка възраст оцеляват, толкова те са заплашени от определени усложнения. Увреждането на ретината от високи кислородни концентрации е именно едно от тях.Към момента болницата работи с детската офталомология. Целта на неонатологичното отделение е всички диагностични и лечебни процедури на ретината да бъдат извършвани на място, за да не е нужно децата да бъдат транспортирани. Предстои изготвянето на документите, с които болницата ще кандидатства за необходимата апаратура.", "date": "2018.12.24", "title": "Апарат следи всяка глътка въздух на най-малките герои"}
{"url": "https://news.bg/society/patriarh-neofit-shte-otsluzhi-praznichnoto-bogosluzhenie-dnes.html", "text": "Негово Светейшество Българският патриарх Неофит ще оглави днешното празнично богослужение в навечерието на Рождество Христово.Празничната литургия започва в 18 часа и ще се проведе в катедралата \"Св. Александър Невски\".На Рождество Христово, 25 декември, негово светейшество ще оглави тържествената Света литургия, която ще започне в 9:30 часа.", "date": "2018.12.24", "title": "Патриарх Неофит ще отслужи празничното богослужение днес"}
{"url": "https://news.bg/world/strelba-s-kalashnikov-po-restorant-v-bryuksel.html", "text": "Мъж е стрелял три пъти с автомат \"Калашников\" в прозореца на ресторант в центъра на Брюксел, преди да избяга, съобщава местната полиция, цитирана от \"Ройтерс\".Никой не е пострадал от инцидента на търговската улица Avenue Louise в белгийската столица. Полицията заяви, че мотивът е неясен, но говорителят на прокуратурата Ине Ван Вимерш коментира, че не е терористично нападение.Пострадалият ресторант е La Parisienne, а извършителят все още е на свобода.", "date": "2018.12.24", "title": "Стрелба с Калашников по ресторант в Брюксел"}
{"url": "https://news.bg/int-politics/institutsiite-v-sasht-mogat-da-ostanat-zatvoreni-pone-do-3-ti-yanuari.html", "text": "Частичното спиране на работа на правителството на САЩ може да продължи до откриването на следващия Конгрес на 3-ти януари, съобщава помощник на Тръмп, цитиран от БиБиСи.\"Шътдаунът\" започна в полунощ в петък, след като демократи се противопоставиха на искането на Доналд Тръмп за . Началникът на кабинета на Тръмп, Мик Мълвани, предложи демократите да бъдат \"задължени\". Сенатор демократ обясни, че неговата партия се противопоставя на финансирането на стената.\"Това е вярно\", обясни сенатор Джеф Меркли пред ЕйБиСи, запитан дали партията му няма да одобри пари за проекта на администрацията на Тръмп, \"Никакви пари\". По-рано партията предложи сумата от 1,3 млрд. долара за охрана на границите.\"Много е възможно този \"шътдаун\" да продължи след 28-и декември и в новия Конгрес\", обяснява Мълвани.Сенатор Меркли обясни, че \"30-фута бетонна стена\" и \"30-фута стоманени шипове не са умен начин\".Републиканците контролира двете камари на стария Конгрес и всъщност бюджетът е приет с 217 гласа срещу 185, но са необходими 60 гласа в Сената със 100 места, където републиканците понастоящем имат 51, така че трябва да се привлече подкрепата на демократите там.Девет от 15-те федерални ведомства, включително Държавна, Вътрешна сигурност, Транспорт, Земеделие и Правосъдие, започнаха частично затваряне, след като финансирането им изтече.Стотици хиляди федерални служители ще трябва да работят без заплащане или да излязат в нещо като временен отпуск. Настоящият конгрес се събира в четвъртък след коледните празници., след като бяха избрани през ноември. От този момент демократите ще имат мнозинство в Камарата на представителите.Тръмп обясни по-рано, че \"шътдаунът\" може да продължи много дълго време.", "date": "2018.12.24", "title": "Институциите в САЩ могат да останат затворени поне до 3-ти януари"}
{"url": "https://news.bg/world/ogranicheniya-v-gradskiya-transport-v-atina-za-praznitsite.html", "text": "За празниците общественият транспорт в Гърция ще бъде намален, пише гръцкото издание \"Катимерини\".Услугите в ще бъдат по-редки в празничните дни, така че служителите в сектора да могат да се насладят на почивните дни със семействата си, информират от оператора на обществения транспорт в столицата Атина.Ограниченията важат за днес, 24 декември, утре, 25 декември - Рождество Христово, както и на 1 и 3 януари.На посочените дати автобусите и тролейте ще пътуват на по-рядък интервал.В навечерието на Новата 2019 година - 31 декември - последните курсове на градския транспорт в Атина ще бъдат около 19 часа.Метрото в столицата също ще бъде с по-редки курсови през почивните дни. На 31 декември метрото ще работи до 22 часа.Промени ще има и в графика на международното летище в гръцката столица.News.bg припомня на читателите си, че от 1 януари в южната ни съседка се въвеждат нови пътни такси по магистралите.Пътните такси се увеличават между 0.03 и 0.05 евро на км за леките коли. Магистралните такси ще бъдат по-скъпи с между 66 и 150%.", "date": "2018.12.24", "title": "Ограничения в градския транспорт в Атина за празниците"}
{"url": "https://news.bg/comments/putin-i-ogromnata-syanka-koyato-hvarlya.html", "text": "Когато си президент на една от най-големите световни сили, няма как да не си почти постоянно в центъра на вниманието на всички, които наблюдават и коментират международната политика. В случая с президента на Руската федерация Владимир Путин обаче интересът отдавна премина границите на нормалното и се превърна в нещо като митология.И привърженици, и противници на Путин му придават почти свръхестествени качества. И докато първите черпят вдъхновение основно от сайтове за фалшиви новини (често изфабрикувани в самата Русия), то интересно е да се анализира отношението на вторите, според които руският президент е в основата на всяка по-мащабна криза по света.Путин предреши изборите за президент на САЩ. Путин предизвика Брекзит. Путин стои зад протестите на \"жълтите жилетки\" във Франция. Путин подстрекава каталунци и шотландци към сепаратизъм. Путин насочва бежанския поток от Африка и Близкия изток към Европа. И така до края на света...Наистина ли светът се управлява от Кремъл?Що се отнася до първата изброена теза, руска намеса в американската предизборна кампания очевидно има (и към момента тече разследване в какво се изразява тя), но мащабите на тази намеса няма как да се приемат за сериозни, още по-малко решаващи. На фона на милиардните бюджети за кампания на двамата кандидати, 400-те хиляди долара, инвестирани в интернет-тролове и хакери, са капка в морето. А твърдението, че американските граждани са си избрали \"удобен\" за Русия президент (благодарение и на руската намеса) някак си олеква след като миналата година Доналд Тръмп все пак подписа закона, с който влизат в сила нови санкции срещу Москва. Като прибавим и постоянният натиск към съюзниците в НАТО да приведат военните си бюджети в съответствие със споразуменията от Уелс (разходите за отбрана да са минимум 2% от БВП - нещо, което мнозина европейски държави все още не спазват), то излиза, че май предшественикът на Тръмп Барак Обама беше по-удобен на Кремъл.Останалите изброени твърдения си приличат по това, че се отнасят до кризи, които обслужват руската геополитическа доктрина за дестабилизиране на Европа. Но да се твърди, че са инспирирани от Путин, е меко казано пресилено.И френските протести, и национализмът на каталунци и шотландци си имат свои вътрешни предпоставки, които няма как да бъдат обяснени детайлно в рамките на този материал. С Путин или без, тези кризи съществуват от доста време (протестът на \"жълтите жилетки\" е резултат от натрупване на проблеми във френското общество, много преди идването на Емануел Макрон на власт) и би било несериозно да се пишат на неговата \"сметка\". А влиянието, което Кремъл евентуално е оказал върху бежанската криза от последните години, може да се търси основно в руското участие в конфликта в Сирия (но да не забравяме, че Русия там далеч не бе единствената намесена външна сила).Прочее, парадоксално е, че Путин хем е обвиняван за предизвикването на Брекзит (резултата от референдума), хем е набеждаван, че стои зад възхода на шотландските националисти (което пък е ответна реакция именно срещу наближаващия Брекзит).Друг интересен момент е създаването на легендата, че редица европейски политически лидери са марионетки на Владимир Путин. За такива се спрягат Виктор Орбан, Марин льо Пен, Матео Салвини, Милош Земан, Хеерт Вилдерс... Говори се за сериозна подкрепа (логистична и дори финансова) от страна на Кремъл към различни европейски партии от крайнодясната и крайнолявата части на политическия спектър - \"Алтернатива за Германия\", френския \"Национален фронт\", белгийската \"Фламандско действие\", гръцката \"СИРИЗА\", испанската \"Подемос\"... (Тук няма да споменавам българските партии, тъй като нашият случай е по-особен и е свързан с традиционния политически феномен \"русофилство\", който практически отсъства в другите европейски общества.)В международните отношения винаги е имало зависимости и най-вероятно винаги ще има (достатъчно е само да си спомним за \"четворката на Ким Филби\" и шпионската ѝ дейност в полза на Съветския съюз). А като се има предвид агентурното минало на самия Путин, днешните руски служби със сигурност знаят как да вербуват чужди политици. Но дали набедените са наистина зависими или вербуваните от Кремъл трябва да се търсят в съвсем друга посока? Отговорът следва да дойде от разузнавателните служби на съответните страни, но въпросът засяга и коментаторите. Например, ако Орбан е зависим от Москва, как така подкрепи Украйна в конфликта за Керченския проток?И тук се пропуска нещо много важно - дори даден политик да е \"пробит\" от Кремъл, то неговите привърженици няма как да търпят дълго слугинаж към чужда държава. Да, Льо Пен бе забъркана в скандал с партийни кредити от руска банка, а Салвини лобира за премахване на европейските санкции срещу Русия (даже щял да създава международна коалиция за това), но избирателите на \"Фронта\" и \"Лигата\" са хора с национално самочувствие и имат свой дневен ред, който никак, ама никак не включва руска доминация над Европа и над техните страни в частност. Същото се отнася и за \"Фламандско действие\", ЮКИП, АзГ и т.н. Фактът, че тези политически сили не губят подкрепа въпреки обвиненията в прокремълска линия (ЮКИП губи, но поради факта, че консерваторите им иззеха анти-ЕС говоренето), означава, че нещо в тази легенда сериозно скърца.В действителност, онези, които (не)волно помагат на руската доктрина за компрометиране и дестабилизиране на ЕС, са именно представителите на статуквото, на либералния консенсус в Европа: Ангела Меркел с подкрепата ѝ за \"Северен поток 2\"; Ги Ферхофстадт с комсомолския плам, с който нападна Унгария и накара мнозина европейци да си помислят, че Европейският съюз е заприличал на Съветския; брюкселските евроид., пардон евробюрократи, които само се чудят каква нова безумна регулация да измислят; \"културните марксисти\", които сякаш нарочно потвърждават руската теза за \"ЕвроГЕЙския съюз\" и зорлем превръщат европейски граждани в симпатизанти на Путин; и последен, но не по важност, Жан-Клод Юнкер с наградата си за цялостно творчество в конкурса по неадекватно поведение.Именно днешните либерални елити извършват най-голямата услуга на Кремъл. В Москва са наясно, че няма как да конкурират ЕС по отношение на икономика и жизнен стандарт. Затова атакуват наричаната от тях \"Гейропа\" на ценностно ниво - \"вижте те какви са упадъчни, за разлика от нас\". Путин се опитва да представи Русия като ценностна, консервативна алтернатива на либералния разгул в ЕС. И поне на пръв поглед успява (на пръв поглед, защото при втория лъсват всички пробойни в \"консервативния\" имидж на Русия - рекордни нива на аборти, самоубийства, алкохолизъм, наркомания, венерически болести и т.н.). Но нелепите представители на европейския \"либерален консенсус\" правят така, щото на много европейци Путин да им изглежда нормален и даже симпатичен (въпреки олигархичната икономика и погазването на човешките права в Русия).На фона на трагикомичната оскъдица на лидерство в Западния свят Владимир Путин изглежда съвсем прилично и даже донякъде достолепно на световната сцена. В смисъл, не че той е кой знае колко голям, но опонентите му като цяло са твърде невзрачни. В едно друго време, в компанията на титани като Рейгън, Тачър, Митеран, Кол, Валенса, Хавел, папа Йоан-Павел II, Путин би изглеждал нисък не само на ръст, а и като успех на международната сцена.На геополитическата сцена Путин изглежда \"голям\", но сянката, която хвърля, е несъразмерно по-голяма. Редно е да се замислим защо е така. И да го преценяваме адекватно, а като наш геополитически противник (днешна Русия възприема Европа като враг, което не винаги е било така в руската история) да му намерим ефективно противодействие. И на него, и на сянката му.", "date": "2018.12.24", "title": "Путин и огромната сянка, която хвърля"}
{"url": "https://news.bg/crime/spipaha-turchin-s-64-kg-ekstazi-na-kalotina.html", "text": "Служители на ГДБОП и митничари от ГКПП \"Калотина\" заловиха турски гражданин с 64 килограма екстази. Дрогата е хваната и със съдействието на турските власти в рамките на международна операция, информират от МВР и Агенция \"Митници\".Пратката е хваната в ранните часове на 24 декември. Тогава митничарите отбили за проверка влизащ в България от Сърбия товарен автомобил с турска регистрация, управляван от турски гражданин.Камионът пътувал от Англия през Западна Европа и България за Турция.Според документите в превозното средство имало групаж - стоки за бита и други. В хода на проверката обаче властите установили, че между натоварената в Холандия стока имало и съмнителни вещества. Така униформените открили пакети с розови и сини хапчета.При направения полеви наркотест хапчетата дали положителна проба за екстази.Общото количество на откритите наркотици е 63.7 килограма. Дрогата била разпределена в 32 пакета.Водачът на камиона е задържан за срок до 72 часа. По случая е образувано досъдебно производство под надзора на Окръжна прокуратура София.", "date": "2018.12.24", "title": "Спипаха турчин с 64 кг екстази на Калотина"}
{"url": "https://news.bg/world/poveche-ot-1-6-mln-podpisa-sabra-petitsiya-za-klimata-vav-frantsiya.html", "text": "Повече от 1, 6 млн. подписа е събрала онлайн петиция за климатичните промени, разпространявана във Франция, предаде АП. Тя бе инициирана от Greenpeace, Oxfam и две френски екоорганизации.В нея се искат мерки срещу бездействието на френското правителство по проблема.Включително се настоява и за съдебни дела срещу властите, въпреки че биха отнели години. Цитират се примери за подобни действия в Холандия. Документът само за няколко дни набра популярност, като бе подписан и от известни личности, сред които и кино звездите Жулиет Бинош и Марион Котияр.Припомняме, че  организирани в средата на ноември в страната в отговор на план на правителството да повиши такси върху горивата. Но под натиска на уличните протести властите се отказаха от намерението си.Демонстрантите станаха известни като \"жълтите жилетки\" и този символ на бунта се пренесе и в други държави.При сблъсъците между демонстранти и полиция се стигна до десетки жертви, стотици ранени, вандалски акции и задържани.", "date": "2018.12.24", "title": "Повече от 1, 6 млн. подписа събра петиция за климата във Франция "}
{"url": "https://news.bg/world/kndr-osadena-da-plati-poveche-ot-500-mln-dolara-na-rodninite-na-uormbiar.html", "text": "Властите в Северна Корея бяха осъдени да платят повече от 500 млн. долара на роднините на американския студент Ото Уормбиър.Той беше държан повече от година и почина дни след като беше върнат в кома.Това постанови федерален съд в САЩ.В мотивите си, съдията проследява здравословното състояние на студента преди заминаването и след завръщането му от Северна Корея.Няма съмнение, пише той, че младият мъж е бил съзнателно измъчван до състоянието, в което е бил върнат на родителите му. Затова и съдията счита, че подобно обезщетение трябва да бъде заплатено заради вредите, нанесени на цялото семейство на Уормбиър.Самите родители искат 1 млрд. долара от Пхенян. Припомняме, че да се е отнасял жестоко или да го е изтезавала. Той бе осъден на тежък труд, след като го обвиниха в кражба на пропаганден плакат. Роднините обаче са убедени във вината на корейските власти за смъртта му.Съединените щати, Южна Корея и други често обвиняват Северна Корея, че използва задържани чужденци, за да се сдобие с дипломатическите отстъпки.", "date": "2018.12.24", "title": "КНДР осъдена да плати повече от 500 млн. долара на роднините на Уормбиър "}
{"url": "https://news.bg/world/vyarata-semeystvoto-i-uvazhenieto-v-tsentara-na-kolednoto-slovo-na-britanskata-kralitsa.html", "text": "На вярата, семейството и уважението посвещава традиционното си коледно слово тази година британската кралица Елизабет II.Официално то ще бъде излъчено във вторник. Извадки от него обаче вече се появиха в медиите.В словото си, монархът призовава за преодоляване на различията с другите по уважителен и внимателен начин. заявява 92-годишната кралица.Тя признава, че вярата, семейството и приятелството са нейните източници на увереност през годините въпреки всички превратности на времето.Коледното обръщение на кралицата се излъчва по радиото от 1952 година, а по телевизията от 1957 година насам.Обичайно за Елизабет, тя запазва неутралност по актуалните политически проблеми в страната.Така, в словото си тази година, Нейно величество не споменава за трудния процес по Брекзит, разтърсил британския кабинет.", "date": "2018.12.24", "title": "Вярата, семейството и уважението в центъра на коледното слово на британската кралица "}
{"url": "https://news.bg/world/lavrov-voyna-mezhdu-rusiya-i-sasht-shte-e-bedstvie-za-chovechestvoto.html", "text": "Това заяви в интервю руският външен министър Сергей Лавров, цитиран от РТ.Той отново нападна САЩ заради водената от тях външна политика. По думите му, Вашингтон и съюзниците му са прекалено съсредоточени върху геополитическите си интереси., категоричен е Лавров.Той \"препоръча\" на Запада да се придържа към резолюциите на Съвета за сигурност на ООН и осъди като \"незаконно\" американското военно присъствие в Сирия.Припомняме, че по-рано днес бе подписан указ за предстоящото .Доналд Тръмп съобщи на 19 декември за изтеглянето на американски войски от Сирия. Той обясни това с факта, че победата над терористичната група ДАЕШ (Ислямска държава) в Сирия е спечелена.Според американски служители изтеглянето на войски ще отнеме от 60 до 100 дни.", "date": "2018.12.24", "title": "Лавров: Война между Русия и САЩ ще е бедствие за човечеството "}
