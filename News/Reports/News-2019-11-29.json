{"url": "https://news.bg/crime/ostaviha-v-aresta-psihiatarkata-iztochila-nad-polovin-milion-leva-ot-nzok.html", "text": "Районният съд в Пловдив остави в ареста психиатърката, източила 537 000 лева от НЗОК, съобщава bTV.Припомняме, тя беше задържана вчера. Срещу нея е повдигнато обвинение за това, че е фалшифицирала прегледи на пациенти и незаконно е получавала скъпи ампули с лекарства за шизофрения, които след това пласирала на половин цена на черния пазар.На днешното заседание съдът прецени, че психиатърката може да повлияе на разследването и на длъжностни лица, ако бъде пусната на свобода.Обвиняемата се появи в съдебната зала с медицинска маска и качулка, криейки лицето си. Тя заяви, че не разбира в какво я обвиняват.Адвокатът на подсъдимата подчерта, че липсват доказателства за извършено престъпление.", "date": "2019.11.29", "title": "Оставиха в ареста психиатърката, източила над половин милион лева от НЗОК"}
{"url": "https://news.bg/politics/borisov-poiska-i-poluchi-ostavkata-na-biser-petkov.html", "text": "Министър-председателят Бойко Борисов поиска и прие оставката на министъра на труда и социалната политика Бисер Петков.Кадровото решение на премиера е въз основа на натрупани във времето основания, посочват от пресцентъра на Министерския съвет.Според премиера темповете, с които Министерството на труда и социалната политика работи, не отговарят на обществено-политическите очаквания.Припомняме, че това е втората оставка на Бисер Петков, след като  на правителството Борисов 3, заради неразбирателството по въпросите за исканите от  промени в законите. Тогава организаторите на протестите от Системата ни убива обаче заявиха, че те всъщност и му имат доверие в работните групи. Така първата оставка на Бисер Петков остана само депозирана, но Днес обаче МТСП влезе в един друг скандал, който е прехвърлил границите на страната ни - по БиБиСи излъчват филм за  и децата с увреждания, след като излезе доклада на организация \"Интернационал за правата на хората с увреждания\".Паралелно с това от месеци има  срещу готвената, но лично от Борисов оттеглена . Много пъти от министерството и подопечните му агенции опровергаваха твърдения на събраните предимно от фейсбук групи за принудително отнемане на деца от семействата и пълновластие на социалните служби.Паралелно с това МТСП не успя и да постигне бързо баланс и да примири гледната точка на работодателите и синдикатите за това Вчера обаче в парламентарната комисия по бюджет без много проблеми беше приет на второ четене ", "date": "2019.11.29", "title": "Борисов поиска и получи оставката на Бисер Петков"}
{"url": "https://news.bg/int-politics/hilyadi-uchenitsi-po-sveta-pak-nastoyavat-za-poveche-deystviya-sreshtu-klimatichnite-promeni.html", "text": "Хиляди хора в Австралия и Европа се присъединиха към демонстрации, настояващи за повече действия срещу климатичните промени, целейки да принудят политическите лидери да излязат със спешни решения на конференцията на ООН за климата през следващата седмица.Шведската активистка Грета Тунберг трябваше да се присъедини към ученическата стачка в Лисабон, но нейното екопътуване през Атлантическия океан от Ню Йорк с ветроходна лодка беше засегнато от силни ветрове, забавяйки я с няколко дни, каза тя пред своите последователи в социалните мрежи.Ученическото движение в Португалия все пак очакваше хиляди да се присъединят към демонстрациите, надграждайки върху предстоящото пристигане на вече придобилата световна известност Тунберг, за да се мобилизират преди срещата за климата на ООН в Мадрид от 2 до 13 декември.\"Искахме да беше тук, но движението трябва да продължи без нея. Трябва да изпратим посланието си и да окажем натиск върху политиците преди срещата на високо равнище за климата\", изтъкна 14-годишната Мариана Лука пред \"Ройтерс\".Климатичната стачка днес се провежда в 2 300 града в 153 страни по света, според оценките на групата за климатична кампания \"Петъци за бъдеще\".В полската столица Варшава активисти, някои с противогази, скандираха и размахваха банери с надпис: \"Спасете нашата планета\", \"Пластмасите поразяват океаните ни\" и \"Полша без въглища 2030 г.\".В Берлин протестиращи в плувни костюми се гмурнаха в мразовитите води на река Шпрее, държейки бяла кутия в символичен опит за спасяване на правителствения пакет за климатичните промени.Активисти протестираха в обекти на \"Амазон\" в цяла Франция, използвайки шопинг вакханалията за Черния петък, за да изобличат разрушителния ефект от необузданото консуматорство, в остро противопоставяне срещу събитието, което е предизвикано отчасти от опасенията за околната среда.Няколко десетки протестиращи организираха призори протест пред сграда на \"Амазон\" в парижкия квартал \"Клиши\", държейки табела с надпис \"Не на Амазон и неговия свят\".В Австралия ученици в Сидни и други големи градове излязоха от час, изтъквайки, че трябва да се направи повече за борба с кризата с горските пожари в страната, която мнозина виждат като резултат от климатичните промени.Австралия от седмици се бори с горски пожари, при които загинаха най-малко четирима души, изгоряха около 1 млн. хектара обработваеми земи и гори и бяха унищожени повече от 500 къщи.Държейки домашно направени табели, включително \"Климатът се променя, ние защо не се променяме?\", протестиращите в Сидни обвиниха правителството в неадекватни действия за справяне с кризата с горските пожари. Дим от горските пожари в щата Нов Южен Уелс образува мъгла във въздуха.\"Бездействието на нашето правителство по отношение на климатичната криза ускори горските пожари\", каза 18-годишната Шиан Бродерик, един от организаторите на събитието, чийто дом е бил разрушен от горските пожари.Австралийският премиер Скот Морисън отхвърли твърденията, че правителството му не прави достатъчно по отношение на климатичните промени.Австралия обеща да намали въглеродните емисии с 26% спрямо нивата от 2005 г. до 2030 г., но последните данни показват, че няма промяна в емисиите.", "date": "2019.11.29", "title": "Хиляди ученици по света пак настояват за повече действия срещу климатичните промени"}
{"url": "https://news.bg/crime/kzd-proveryava-sluchaya-s-medsestrata-tormozela-dete-v-detska-gradina.html", "text": "Комисията за защита от дискриминация се самосезира по случая с детска градина \"Детска китка\" в столичния кв. \"Надежда\".Припомняме, в началото на ноември  от яслената група. Заради случая в детската градина бяха В доклад на зам.-председателя на КЗД доц. д-р Баки Хюсеинов се посочва, че се е информирал от медиите за поведението на медицинска сестра. От направения от родителите запис се чуват груби реплики към детето, от които по-късно медицинската сестра не се е отрекла.Родителите виждат разлика в поведението на детето, след като то започва да посещава детската ясла, което според тях е в резултат на стрес.Хюсеинов посочва, че в практиката по прилагането на Закона за защита от дискриминация е утвърдено разбирането, че вербалното и физическото насилие накърняват достойнството на потърпевшите и създават унизителна и застрашителна среда. По тази причина той е на мнение, че разпространените кадри съдържат данни за осъществен тормоз.Хюсеинов предлага да бъде образувано производство пред Комисията по случая, в което да се установят нарушителите и да бъдат наложени предвидените в закона санкции.", "date": "2019.11.29", "title": "КЗД проверява случая с медсестрата, тормозела дете в детска градина"}
{"url": "https://news.bg/politics/balgaro-makedonskata-komisiya-zatsikli-chaka-izborite-v-makedoniya.html", "text": "Съвместната българо-македонска комисия, която трябва да изчисти исторически и образователни въпроси между двете страни, прекъсва работата си за 6 месеца.Никакъв напредък, отчете проф. Ангел Димитров, съпредседател от българска страна. Комисията бе създадена по договора за добросъседство между България и Северна Македония и работи от няколко месеца.\"Това, за което сме се договорили, , че се затруднявам дори да си го припомня. Поредната среща показва, че напрежението в работата на комисията не затихва и дори се получават сигнали, че македонците имат различни представи както за смисъла на работата, така и относно разбирането им на Договора за добросъседство. Не сме в състояние да говорим за постигнати сериозни резултати\", каза Димитров.\"Направихме каквото можахме, затова сега нещата се пренасят на политическо ниво\", заяви още той.Българската страна е предложила да има още една среща през декември, но от македонската страна са отказали.\"Те направиха предложение за голяма пауза до месец май\", обясни още българският историк. Проф. Драги Георгиев, съпредседател от македонска страна, коментира, че има сериозни раздвоения около тълкуването на личности от историята, както и за учебниците.Те са дали препоръки към българските учебници и са дали забележките си. По темата Гоце Делчев няма никакъв напредък. \"Никаква дилема няма за това да се чества заедно Гоце Делчев, но се работи\", каза Георгиев.Той каза, че искат да се съобразят с политиците - \"Всички политици да си говорят каквото искат, ние не зависим нито от българските, нито от македонските политици\".Отлагането на срещите на комисиите е заради предстоящите избори за премиер в Северна Македония, след като Зоран Заев свика нови избори в страната заради отказа на Европейския съюз да приеме страната.Припомняме,  по историческите и образователни въпроси на България и Северна Македония бе създадена в резултат на  между Република България и Република Македония, подписан на 1 август 2017 г. и влязъл в сила на 14 февруари 2018 г.Първото заседание на комисията отбеляза малък  и Средновековието, но не бе постигнато съгласие по въпроса за Гоце Делчев. на експертите е именно личността на Гоце Делчев. Българската част на  двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров.В началото на октомври , за да получи подкрепата ни за членство в ЕС. Едно от тях е Северна Македония да постигне конкретни резултати именно по темата за важни събития и исторически личности в общата ни история - Гоце Делчев, Илинденско-Преображенското въстание и др.След срещата на 13 септември, която  до този момент, държавният глава Румен Радев свика , на която настоя да се начертаят ", "date": "2019.11.29", "title": "Българо-македонската комисия зацикли, чака изборите в Македония"}
{"url": "https://news.bg/int-politics/finlandiya-belgiya-daniya-holandiya-norvegiya-i-shvetsiya-shte-targuvat-s-iran.html", "text": "Финландия, Белгия, Дания, Холандия, Норвегия, Швеция ще се присъединят към механизма INSTEX за търговия с Иран, се казва в съобщение на финландското външно министерство.\"В светлината на непрекъснатата европейска подкрепа на споразумението и непрекъснатите усилия за прилагане на икономическата част от него и за улесняване на законната търговия между Европа и Иран, сега сме в процес да станем акционери в Инструмента за подкрепа на търговията ( INSTEX), в процес на приключване на националните процедури\", гласи съвместното изявление.INSTEX е механизъм със специална цел, създаден от Германия, Франция и Великобритания през февруари, за да помогне на компаниите от ЕС да правят бизнес с Иран, заобикаляйки американските санкции срещу страната.След заседание на Съвместната комисия на JCPOA през юни, механизмът започна да функционира и да е достъпен за всички държави-членки на ЕС. Търговският инструмент в началния си етап обхваща само доставките на лекарства, медицинско оборудване и селскостопански продукти, но Техеран се стреми да изнася и нефт.", "date": "2019.11.29", "title": "Финландия, Белгия, Дания, Холандия, Норвегия и Швеция ще търгуват с Иран"}
{"url": "https://news.bg/int-politics/frantsiya-privikva-poslanika-na-turtsiya-zaradi-obidite-na-erdogan-kam-makron.html", "text": "Външното министерство на Франция ще извика посланика на Турция след обидни коментари, направени от турския президент Реджеп Тайип Ердоган. Това обяви представител на френското президентство, цитиран от \"Ройтерс\".По-рано днес Ердоган каза, че предупреждението на френския президент Еманюел Макрон, че \" отразявало \"болно и плитко\" разбиране и че той трябвало да провери дали самият той не се намира в \"мозъчна смърт\".\"По отношение на последните ексцесии от страна на турския президент това не са изявления, това са обиди\", настоя служителят на Елисейския дворец, допълвайки: \"Очакваме президентът Ердоган да разясни.\"", "date": "2019.11.29", "title": "Франция привиква посланика на Турция заради обидите на Ердоган към Макрон"}
{"url": "https://news.bg/bulgaria/api-dori-i-osporvanite-v-sada-taksi-se-plashtat.html", "text": "Приетата през 2008 г. тарифа за таксите, които се събират от Агенция \"Пътна инфраструктура\", е валидна и всички такси са напълно законни и трябва да се заплащат от ползвателите на републиканската пътна мрежа, посочват от Пътната агенция.Оспорването на подзаконовия нормативен акт не спира неговото действие, уточняват още те по повод информация, че Върховната административна прокуратура оспорва пред съда тарифата, с която държавната пътна администрация събира винетни такси.От АПИ напомнят, че тече обществено обсъждане на проекта на Тарифа за таксите за ползване на републиканската пътна мрежа. Предвижда се тя да замени досегашната тарифа. Пътната агенция подчертава, че разпространената информация за оспорване на нормативния акт не е свързана с процедурата по обществено обсъждане на новия проект на тарифа.", "date": "2019.11.29", "title": "АПИ: Дори и оспорваните в съда такси се плащат"}
{"url": "https://news.bg/int-politics/daniya-skochi-sreshtu-geopoliticheskite-igri-na-sasht-rusiya-kitay-v-arktika.html", "text": "Засилването на геополитическото съперничество в Арктика между САЩ, Китай и Русия увеличава напрежението в региона. Това обявиха от военно разузнаване на Дания, цитирани от \"Ройтерс\".Споровете в Арктика във връзка с глобалното затопляне и достъпа до полезни изкопаеми избухнаха в началото на май, когато държавният секретар на САЩ Майк Помпео обвини Русия в агресивно поведение в полярния регион и настоя, че действията на Китай трябва да се наблюдават изкъсо.\"Игра на голяма сила се оформя между Русия, САЩ и Китай, което увеличава напрежението в арктическия регион\", изтъкват от датското разузнаване в годишния си доклад за оценка на риска.Дания постави за приоритет запазването на Арктика като зона на международно сътрудничество и решаването на всякакви потенциални проблеми чрез политически преговори между страните с арктическа територия. Гренландия, огромен остров в северната част на Атлантическия океан и в Северния ледовит океан, е самоуправляваща се част от Дания.Но целта на Дания стана по-трудна за постигане, след като Русия по-специално засилва военните си способности там, се допълва в доклада на датското разузнаване. \"Това е съществена движеща сила за няколко други арктически държави, започващи да укрепват своите собствени военни способности в региона\", се допълва в доклада.Подчертава се също така, че новата стратегия на САЩ за Арктика, публикувана през юни тази година, съчетана с публични коментари от високопоставени правителствени и военни официални лица, също е допринесла за засилването на напрежението в региона.Повишеният интерес на САЩ към Арктика стана очевиден през август, когато президентът Доналд , идея, която бързо беше отхвърлена от датското и регионалното правителство на Гренландия.", "date": "2019.11.29", "title": "Дания скочи срещу геополитическите игри на САЩ-Русия-Китай в Арктика"}
{"url": "https://news.bg/society/prezidentat-obyavi-nachaloto-na-balgarskata-koleda.html", "text": "Основната цел на новото издание на \"Българската Коледа\" е да се осигури високотехнологична медицинска апаратура за диагностика, лечение и рехабилитация на нуждаещите се деца. Това заяви президентът Румен Радев при откриването на 17-ото издание на благотворителната инициатива \"Българската Коледа\", която се провежда под патронажа на държавния глава в помощ на болни деца.По думи на Радев това ще разшири възможностите на лекарите у нас да прилагат иновативни методи на лечение.Началото на кампанията беше дадено в университетската болница \"Света Марина\" във Варна. Тази година темата ще е \"Да дарим бъдеще на болните деца\".\"Българската Коледа\" надхвърля рамките на благотворителна инициатива, защото тя ни дава вярата, че живеем в общество, което се крепи на хуманни ценности, подчерта президентът.Той благодари на лекарите и медицинските специалисти, посветили живота си за здравето на българските деца, и допълни. По негови думи доверието към \"Българската Коледа\" се увеличава, тъй като лечебните заведения използват ефективно дарените средства за закупуване на необходимата апаратура за лечение.Радев посочи, че целта на инициативата е тежките заболявания да бъдат овладени в най-ранна детска възраст, за да се даде шанс на децата да водят пълноценен живот.Той изтъкна, че при миналогодишната дарителска кампания, посветена на децата с тежки заболявания и увреждания,  Със средствата са били подпомогнати 551 деца с общо 853 162 лв. 464 от тях са получили средства за рехабилитация; 63 деца са били подпомогнати за осъществяване на скъпоструваща медикаментозна терапия, а на 24 деца с неврологични заболявания са били дарени средства за медицински изделия и помощни средства.\"Българската Коледа\" дари на 19 лечебни заведения от цялата страна високотехнологична апаратура за диагностика и лечение на обща стойност 1 585 770 лв. Апаратура получиха университетски и многопрофилни болници в София, Варна, Габрово, Добрич, Плевен, Пловдив, Силистра, Стара Загора.Благодарение на \"Българската Коледа\" университетската болница \"Света Марина\" вече разполага с анестезиологичен апарат със съвместим пациентен монитор на стойност 120 000 лв., който създава възможност да се подобри лечението на новородени и деца от цяла Североизточна България.", "date": "2019.11.29", "title": "Президентът обяви началото на \"Българската Коледа\""}
{"url": "https://news.bg/int-politics/boris-dzhonsan-kam-tramp-stoy-nastrana-ot-izborite-vav-velikobritaniya.html", "text": "Британският премиер Борис Джонсън обяви, че ще бъде \"най-добре\", ако президентът на САЩ Доналд Тръмп да не се намесва в изборите във Великобритания, когато посети Лондон за срещата на върха на НАТО следващата седмица, съобщава \"Ройтерс\".Тръмп се намеси в изборите през октомври, като подчерта, че лидерът на опозиционната Лейбъристка партия Джереми Корбин би бил \"толкова лош\" за Великобритания и че Джонсън трябва да сключи коалиционно споразумение с лидера на партия \"Брекзит\" Найджъл Фараж.Ала високопоставени консерватори са нервни, че Тръмп би могъл да разстрои предизборната кампания, когато дойде в Лондон, малко повече от седмица преди изборите на 12 декември, за които социологическите проучвания показват, че Джонсън е на път да спечели убедителна победа.\"Това, което традиционно не правим като близки съюзници и приятели, това, което традиционно не правим, е да се намесваме в предизборните кампании едни на други\", настоя 55-годишният Джонсън.\"Най-доброто (нещо), когато имате близки приятели и съюзници като САЩ и Обединеното кралство, е нито една от страните да не се намесва в изборите на другата\", допълни британският премиер.По думите на Джонсън ако той запази властта, ще осъществи Брекзит до 31 януари - след близо четири години политическа криза след референдума за излизането на Великобритания от Европейския съюз през 2016 г., в който мнозинството от британците гласуваха за излизане от Общността.", "date": "2019.11.29", "title": "Борис Джонсън към Тръмп: Стой настрана от изборите във Великобритания"}
{"url": "https://news.bg/bulgaria/neno-dimov-umuva-kak-da-svedem-zagubite-na-voda-pod-23.html", "text": "Проведе се извънреден Координационен съвет по водите заради ограничаването на водоползването от язовири за питейно-битово водоснабдяване с обем под 50%, съобщават от Министерството на околната среда и водите.Припомняме, вчера стана ясно, че към края на ноември запълнени под 50% са язовирите На срещата министър Нено Димов заяви, че гарантирането на питейно-битовите нужди на населението е приоритет.Според него ограничаването на водовземането от язовири не може да реши дългосрочно проблема, затова усилията трябва да се цели намаляване на загубите на вода и подобряване на общественото водоснабдяване.Екоминистърът посочи, че в момента се обсъжда европейска директива, която ще постави задача пред държавите от ЕС течовете по водопреносната система да бъдат сведени до под 23%. Ясно е, че при нас загубите са доста по-съществени и ако тази директива стане факт, ще имаме кратко време да изпълним изискванията\", обясни той.От Басейновите дирекции посочиха, че трите проблемни язовира не са единствените източници за водоснабдяване на обслужваните селища. Тяхна алтернатива могат да са подземните и повърхностни води.Представителите на местната власт изразиха увереност, че в техните населени места няма да се стигне до воден режим, защото се ползва по-малко количество вода от разрешеното. Те подкрепиха мерките на екоминистерството водоподаването от трите язовира да се ограничи за промишлени нужди.На съвета беше решено при установяване на наличен обем под 50% на язовирите, които се използват за питейно водоснабдяване, МОСВ да предприема мерки за ограничаване на потреблението за други цели - промишленост и енергетика и др.Координационният съвет нареди на Басейновите дирекции да отправят предписания към ВиК операторите да актуализират списъците със стопанисваните водоизточници.Ако водоподаването бъде ограничено, ВиК операторите трябва да преминат към резервни повърхностни и подземни водоизточници за питейно-битово водоснабдяване, за които имат издадени разрешителни от съответните Басейнови дирекции.", "date": "2019.11.29", "title": "Нено Димов умува как да сведем загубите на вода под 23%"}
{"url": "https://news.bg/politics/ademov-vizhda-opit-za-otpushvane-na-sotsialnoto-naprezhenie-s-ostavkata-na-biser-petkov.html", "text": " е опит за отпушване на напрежението в социалната сфера. Това заяви председателят на социалната комисия в парламента Хасан Адемов пред БНТ.Той определи новината като изненадваща и посочи, че на вчерашната бюджетна комисия е нямало нямаше никакви индикации за напрежение. Той призова да се изчака, за да се види как ще се развият неща, и едва тогава да се коментира в детайли.Адемов изрази мнение, че проблемите в социалната сфера, въпреки че са системни, не са предпоставка за смяна на министър.Проблемите около бюджетната процедура, с болничните, пенсионните фондове, минималната работна заплата, Тристранният съвет... Това са системни проблеми, които винаги възникват в хода на бюджетната процедура и според мен не могат да са основания за искане на оставка, заяви той.", "date": "2019.11.29", "title": "Адемов вижда опит за отпушване на социалното напрежение с оставката на Бисер Петков"}
{"url": "https://news.bg/bulgaria/vanshno-ministerstvo-nyama-danni-za-postradali-balgari-v-london.html", "text": "Към момента няма данни за пострадали български граждани при инцидента на Лондон Бридж по-рано днес в столицата на Великобритания.Посолството на България в Лондон е във връзка с местните органи на реда.При необходимост, сънародниците ни могат да се свържат с посолството на следните телефони: +44 20 7581 3144; +44 20 7584 9400.Дежурни телефони в извънработно време: + 442075813144; + 442075849400", "date": "2019.11.29", "title": "Външно министерство няма данни за пострадали българи в Лондон"}
{"url": "https://news.bg/economics/po-dobar-biznes-klimat-u-nas-prez-noemvri-otchita-nsi.html", "text": "С 1.2 пункта нараства  през ноември в сравнение с предходния месец. Това отчита Националният статистически институт.Това се дължи на подобрената конюнктура в строителството и търговията на дребно.Съставният показател \"бизнес климат в промишлеността\" запазва равнището си от октомври. Отчита се известен оптимизъм у мениджърите за бизнес състоянието на предприятията през следващите шест месеца, което е съпроводено и с благоприятни очаквания за дейността им през следващите три месеца.Несигурната икономическа среда и недостигът на работна сила продължават да са основните пречки за развитието на бизнеса.Относно продажните цени в промишлеността повечето от мениджърите очакват те да останат без промяна през следващите три месеца.През ноември съставният показател \"бизнес климат в строителството\" се повишава с 2.3 пункта, което се дължи на по-благоприятните оценки и очаквания на строителните предприемачи за бизнес състоянието на предприятията. Според тях настоящата осигуреност с поръчки се увеличава, докато прогнозите им за дейността през следващите три месеца са леко влошени.Най-сериозните затруднения за дейността в сектора остават недостигът на работна сила, несигурната икономическа среда и конкуренцията в бранша.По отношение на продажните цени в строителството мениджърите прогнозират те да се запазят през следващите три месеца.Съставният показател \"бизнес климат в търговията на дребно\" нараства с 2.7 пункта в резултат на подобрените оценки и очаквания на търговците на дребно за бизнес състоянието на предприятията. По-благоприятни са и прогнозите им за обема на продажбите през следващите три месеца.Конкуренцията в бранша, недостатъчното търсене и несигурната икономическа среда са основните фактори, които ограничават развитието на бизнеса, като през последния месец се наблюдава засилване на негативното им влияние.Относно продажните цени търговците не очакват промяна през следващите три месеца.През ноември съставният показател \"бизнес климат в сектора на услугите\" запазва нивото си от октомври. Прогнозите на мениджърите за развитието на бизнеса в сектора през следващите шест месеца са оптимистични. Очакванията им за търсенето на услуги през следващите три месеца също се подобряват.Най-сериозната пречка за дейността на предприятията остават конкуренцията в бранша, несигурната икономическа среда и недостигът на работна сила.Очаква се запазване на равнището на продажните цени в сектора на услугите през следващите три месеца.", "date": "2019.11.29", "title": "По-добър бизнес климат у нас през ноември отчита НСИ"}
{"url": "https://news.bg/int-politics/grushko-zapadat-iska-balkanite-za-arena-na-geopoliticheska-borba.html", "text": "Определени сили искат да конфронтират Балканите с предизвикателство - или Русия, или Запад, като по този начин превръщат региона в арена на геополитическа борба, заяви заместник-министърът на външните работи на Русия Александър Грушко на съвместна пресконференция със сръбския външен министър Ивица Дачич в Белград, съобщава ТАСС.\"На Запад има определени сили, които биха искали да превърнат Балканите, включително Сърбия, в арена на геополитическа борба, поставяйки страните от региона в абсурдна ситуация на избор между Русия и Запада\", обяснява Грушко.По думите му, \"но дори и днешната ни конференция показва, че дневният ред на руско-сръбските отношения е много положителен - газов проект, изграждане на електроцентрали и пътища\".Русия иска да види Балканите като \"мирен и стабилен регион на Европа, кръстопът на културите\", подчертава Грушко.\"Ще продължим да работим с всички страни от региона въз основа на добросъседските и приятелски отношения\", допълва той.Според руския дипломат, отношенията между Русия и Сърбия имат стратегически характер и не са насочени срещу никого.Според него, \"закупуването на руско оръжие от Сърбия предизвиква силна ярост\".\"Въпреки това, гледайки въоръжението на страните членки на НАТО, в половината от тях могат да се намерят самолети, хеликоптери, танкове и системи за противовъздушна отбрана, произведени от СССР и Русия\".", "date": "2019.11.29", "title": "Грушко: Западът иска Балканите за арена на геополитическа борба"}
{"url": "https://news.bg/education/iskame-nashi-vuzove-da-se-vklyuchat-v-evropeyskite-mrezhi.html", "text": "Следващите десетилетия днешното поколение деца ще са изправени пред големи промени в сложен и объркан свят, затова трябва да научим децата от най-ранна възраст на ценности - това са толерантността, правовата държавата, правата на човека.Това заяви министърът на образованието Красимир Вълчев по време на семинар \"Ролята на образованието за насърчаване на фундаменталните ценности на ЕС\".Той изтъкна, че за тази цел по време на българското председателство сме приели препоръките за изучаване на европейските ценности.Ценностите в България сега се предават от възпитателите и се изучават в предметите - в учебни програми \"Човек и общество\", История, География, \"Гражданско образование\".Образователният министър Красимир Вълчев съобщи, че сме приели посещение в България от служители на главна дирекция \"Образование\" на ЕК, които помагат на страната да се направи информационна кампания за университетските европейски мрежи. Това са консорциуми от европейски университети и висши училища, които ще имат общи програми и ще дават обща диплома.\"Така българският студент ще може да учи част от курса в България, Германия, Австрия, а българските висши училища ще бъдат част от европейските университети\", обясни Вълчев.Той добави, че предстои да има и споделена мрежа от ресурси и техническа база, това означава едни и същи преподаватели да работят в две и повече училища, както и общи програми - например преподавателите от НСА да преподават и в други училища, ако в едно училище има басейн - да се ползва и от други училища.На семинара присъства и българският еврокомисар по иновациите и младежта Мария Габриел.Тя добави, че част от нейната работа по отношение на образованието в Европа ще бъде да се съчетаят образователните системи в Европа.\"Така ще позволим на нашите ученици да познават многообразието на европейските култури\", каза Габриел.", "date": "2019.11.29", "title": "Искаме наши вузове да се включат в европейските мрежи"}
{"url": "https://news.bg/world/nay-mnogo-otdelyame-za-otbrana-v-nato-sled-sasht.html", "text": "България вече е една от деветте страни членки на НАТО, изпълнили целта най-малко 2% от БВП да се отделят за отбрана.Това съобщи генералният секретар на Алианса Йенс Столтенберг на пресконференция няколко дни преди срещата на върха на организацията в Лондон, информират АП и други медии.Столтенберг подчерта, че европейските съюзници и Канада отделят повече средства за отбрана от очакваното, като през 2019 г. са се увеличили с 4,6 на сто, което означава ръст пета поредна година. Според прогнозите европейските съюзници и Канада ще увеличат парите с около 130 милиарда долара между 2016 и 2020 г. Предишната прогноза беше за \"повече от 100 милиарда долара\".До края на 2024 г. парите ще се увеличат с 400 милиарда долара.\"Това е безпрецедентен напредък и това прави НАТО по-силна\", категоричен е генералният секретар.Той посочи, че до преди няколко години само 3 страни членки са покривали изискването за най-малко 2% от БВП на страна членка да отиват за отбрана. Повечето страни членки планират да изпълнят целта до 2024 г.На срещата на 3-4 декември в Лондон се очаква президентът на САЩ Доналд Тръмп да повтори искането си страните членки да увеличат парите за отбрана най-малко до 2% от БВП.Справка в публикувания на страните членки за отбрана в периода 2013-2019 г. показва, че България отделя най-много пари след САЩ като процент.През 2019 г. САЩ са отделили 3,42% от БВП за отбрана. Втора е България с 3,25 на сто в сравнение с 1,46% през 2014 г. (2018 г. сме отделили 1,48%). Трета е Гърция с 2,28% през тази година. Останалите шест държави, които отделят над 2% от БВП са: Великобритания, Естония, Румъния, Литва, Латвия и Полша. Франция е отделила през тази година 1,84%, а Германия - 1,38 на сто.България е първа по разходи за военна техника и оборудване - 59% през 2019 г. в сравнение с под 5% преди 5 г.Страната ни е отделила 3,716 милиарда лева за отбрана 2019 г., като по-голямата част от тях са за американските изтребители Ф-16. През 2018 г. сме похарчили 1,593 милиарда лева (2017 г. - 1,255 милиарда лева; 2016 г. - 1,186 милиарда лева; 2015 г. - 1,116 милиарда лева; 2014 г.- 1,102 милиарда лева и 2013 г. - 1,196 милиарда лева).Армията ни е от 24 800 военнослужещи през 2019 г. в сравнение с 28 000 преди пет години.", "date": "2019.11.29", "title": "Най-много отделяме за отбрана в НАТО след САЩ"}
{"url": "https://news.bg/crime/mvr-pleven-s-nov-direktor.html", "text": "Областната дирекция на МВР в Плевен има нов директор. Това е старши комисар Веселин Вътов, съобщи БНР.Причина за смяната е преминаването на досегашния директор на работа в съдебната система.Изборът на старши комисар Вътов за директор е свързан с досегашния му опит в системата на МВР и с очакванията на ръководството на вътрешното министерство - Областната дирекция в Плевен да продължи да утвърждава високите резултати в противодействието на престъпността. Това е заявил при представянето му заместник-главният секретар главен комисар Георги Арабаджиев.Старши комисар Вътов е в МВР от 2002 година. Преминал е през различни изпълнителски и ръководни нива. От 2016 година до момента е заемал длъжността началник на сектор \"Противодействие на криминалната престъпност\". Със заповед на министъра е временно преназначен на длъжността директор на ОДМВР за срок от 1 година.", "date": "2019.11.29", "title": "МВР-Плевен с нов директор"}
{"url": "https://news.bg/int-politics/erdogan-prati-makron-da-proveri-sobstvenata-si-mozachna-smart.html", "text": "Турският президент Реджеп Тайип Ердоган разкритикува остро  на френския си колега Еманюел Макрон в неотдавнашното му интервю за The Economist, съобщават световните осведомителни агенции.Според Ердоган Макрон първо трябвало да провери собствената си \"мозъчна смърт\", преди да прави такива коментари във връзка с НАТО.\"Говоря на президента на Франция Еманюел Макрон, а също така ще кажа това в НАТО. Първо, проверете собствената си мозъчна смърт. Тези изявления са подходящи само за хора като вас, които са в състояние на мозъчна смърт\", подчерта Ердоган в реч, излъчвана по телевизията.Междувременно директорът по комуникациите на Ердоган Фахретин Алтън написа в \"Туитър\", че НАТО не е виновен за лошите политически избори на Франция и увеличаващата ѝ се ирелевантност в алианса.\"НАТО може да бъде по-релевантно и ефективно, ако работим заедно. Да обвиняваме организацията за проблемите във външната политика на някого, лошите политически избори, увеличаващата се стратегическа ирелевантност и вътрешните съображения е несправедливо спрямо НАТО. Това е несправедливо и спрямо френския народ\", настоя Алтън.Той призова страните членки на НАТО да обърнат по-голямо внимание на проблемите на националната сигурност на другите.\"Във всяка среща на лидерите отправяме нашите препоръки и призоваваме нашите съюзници да разберат проблемите на националната сигурност на Турция\", написа още Алтън.Вчера Макрон подчерта, че коментарите му за НАТО, че се намира в \"мозъчна смърт\", може да са били  за западния военен алианс.В интервюто си пред The Economist в началото на ноември Макрон заяви, че европейските страни повече не могат да разчитат на САЩ да защитават съюзниците от НАТО, добавяйки, че \"това, което преживяваме в момента, е мозъчната смърт на НАТО\".Изявлението доведе до вълна от реакции от съюзници, защитаващи НАТО.Германският канцлер Ангела Меркел, както и генералният секретар на НАТО Йенс Столтенберг, разкритикуваха Макрон за \"драстичните му думи\" и увериха, че НАТО остава ключов стълб за сигурността на Германия.", "date": "2019.11.29", "title": "Ердоган прати Макрон да провери собствената си \"мозъчна смърт\""}
{"url": "https://news.bg/entertainment/apokaliptichnite-tvardeniya-za-izmenenieto-na-klimata-sa-greshni-i-zhestoki.html", "text": "През последните седмици екожурналисти и активисти направиха редица апокалиптични прогнози за влиянието на изменението на климата. Бил Макибън предположи, че предизвиканите от климата пожари в Австралия превръщат коалите във \"функционално изчезнали\". \"Бунт срещу изчезването\" твърдят, че \"милиардите ще умрат\" и \"животът на Земята умира\". Vice заяви, че \"крахът на цивилизацията може би вече е започнал\", пише за Forbes Майкъл Шеленбергер, определен от списание Time за \"Герой на околната среда\", носител на наградата \"Зелена книга\", освен това той често сътрудничи на The New York Times, Washington Post, Wall Street Journal, Scientific American и други.Малцина обясняват заплахата повече отколкото го прави ученичката активист за климата Грета Тунберг и спонсора на Green New Deal републиканката Александрия Окасио-Кортес. Последната каза: \"Светът ще приключи след 12 години, ако не се занимаваме с изменението на климата.\"Тунберг пък обяснява в новата си книга, \"около 2030 г. ще бъдем в състояние да започнем необратима верижна реакция извън човешки контрол, това ще доведе до края на нашата цивилизация, както я познаваме.\" Понякога самите учени изказват апокалиптични твърдения. \"Трудно е да разберем как биха могли да живеят милиард души или дори половината\", ако Земята се затопли с четири градуса, каза един от тях по-рано тази година. \"Потенциалът за провал се увеличава\", каза друг. Ако морското равнище се покачи толкова, колкото прогнозира Междуправителственият съвет по изменението на климата, \"това ще бъде неуправляем проблем\", твърди трети учен.Апокалиптичните твърдения като тези имат отражение в реалния свят. През септември група британски психолози заявиха, че децата все повече страдат от тревожност от плашещия дискурс около изменението на климата. През октомври активист от \"Бунт срещу изчезването\", (екологична група, основана през 2018 г., за гражданско неподчинение, за привличане на внимание към заплахата, която нейните основатели и привърженици казват, че изменението на климата представлява човешкото съществуване), са ритани и бити на гара в Лондон от ядосани пътници. А миналата седмица съоснователят на бунтът заяви, че геноцид като Холокоста се \"случва отново, в далеч по-голям мащаб пред нас\", заради климатичните промени.Промените в климата са проблем, много интересен за мен и посветих значителна част от живота си за него. Аз съм политически активен по въпроса повече от 20 години и съм проучвал и писал за това в продължение на 17 години. През последните четири години моята организация \"Екологичен прогрес\" работи с някои от водещите световни учени по климата, за да предотврати увеличаването на въглеродните емисии. Досега ние помогнахме да предотвратим увеличаването на емисиите в еквивалент на 24 милиона автомобила на пътя.Също така се интересувам от правилното установяване на фактите и науката и през последните месеци коригирах неточно и апокалиптично отразяване на новинарските съобщения за пожари в Амазонка и пожари в Калифорния, като и двата вида бяха представени неправилно, като резултат предимно от климатичните промени.Журналистите и активистите имат задължение да описват екологичните проблеми честно и точно, дори и да се страхуват, че това ще омаловажи тяхната новина или читаемост. Има сериозни доказателства, че апокалиптичната рамка на изменението на климата е самоубийство, защото отчуждава и поляризира много хора. А преувеличаването на изменението на климата рискува да ни замаже очите от други важни въпроси, включително тези, над които може да имаме по-краткосрочен контрол.Чувствам необходимостта да кажа това предварително, защото искам въпросите, които предстои да повдигна, да бъдат възприети сериозно и да не бъдат отхвърлени от онези, които веднага слагат етикети като \"отричащ климатичните промени\" или \"забавящ климатичните проблеми\", спрямо всеки, който не се придържа към преувеличенията.И така, нека погледнем какво казва науката за всичко досега.Първо, никой достоверен научен орган никога не е казвал, че изменението на климата заплашва с крах цивилизацията, още по-малко, изчезването на човешкия вид. \"Децата ни ще умрат в следващите 10 до 20 години\", каква е научната основа за тези твърдения?\", попита Андрю Нийл, видимо притеснен климатичен активист пред БиБиСи.\"Тези твърдения са оспорвани, разбира се. Има някои учени, които са съгласни, а някои твърдят, че това не е вярно. Но общият проблем е, че тези смъртни случаи ще настъпят\", коментира представителката на \"Бунт срещу изчезването\".\"Но повечето учени не са съгласни с това. Разгледах докладите на IPCC към ООН и не виждам никаква препратка към милиарди хора, които ще умрат, или пък за деца, след 20 години. Как ще умрат?\", пита Нийл.\"Масовата миграция по света вече се случва поради продължителна суша в страни, особено в Южна Азия. В Индонезия има пожари, тропическите гори на Амазонка, Сибир, Арктика\", казва тя.Но казвайки това, говорителят на \"Бунт срещу изчезването\" грубо и грешно представя науката. \"Има стабилни доказателства за бедствия, които изместват хората по целия свят,но ограничени доказателства, че изменението на климата или повишаването на морското равнище са пряката причина\", отбелязва ООН.Какво ще кажете за \"масовата миграция? По-голямата част от движението на населението в резултат на това се случва в границите на засегнатите страни\", казва ООН.Не че климатът няма значение, но има фактори, които са по-големи от изменението на климата. По-рано тази година изследователи откриха, че климатът \"е повлиял на организиран въоръжен конфликт в рамките на страните. Въпреки това, други двигатели, като ниското социално-икономическо развитие и малките възможности на държавата, се считат за значително по-влиятелни.\"След като учени по климата разкритикуваха Окасио-Кортес, когато каза, че светът ще приключи след 12 години, нейният говорител обясни: \"Можем да се караме за фразеологията, независимо дали е екзистенциална или за катаклизъм. Но виждаме много (проблеми, свързани с изменението на климата), които вече влияят на живота.\"Тази последна част може да е вярна, но също така е вярно, че икономическото развитие ни направи по-малко уязвими, поради което има спад от 99,7% от смърт при природни бедствия след пика през 1931 г.През 1931 г. от природни бедствия загиват 3,7 милиона души. През 2018 г. само 11 000. И този спад е настъпил през период, когато глобалното население се е увеличило четири пъти.Какво ще кажете за повишаване на морското равнище? ООН изчислява, че морското равнище може да нарасне с 0,6 метра до 2100 г. Звучи ли това апокалиптично или дори \"неуправляемо\"?Имайте предвид, че една трета от Холандия е под морското равнище, а някои райони са на седем метра под морското равнище. Може да възразите, че Холандия е богата, докато Бангладеш е беден. Но Холандия се адаптира да живее под морското равнище преди 400 години. Технологиите май се подобриха малко оттогава.Какво ще кажете за твърденията за провалена реколтата, глад и масова смърт? Това е научна фантастика, а не наука. Днес хората произвеждат достатъчно храна за 10 милиарда души или 25% повече, отколкото ни е необходимо, а научните организации прогнозират увеличение на този дял, а не спад.Организацията за храна и земеделие на ООН (ФАО) прогнозира, че добивите на културите ще се увеличат с 30% до 2050 г. А най-бедните части на света, като Африка на юг от Сахара, се очаква да ги увеличат 80 до 90%.Никой не предполага, че изменението на климата няма да повлияе отрицателно на реколтата. Може би. Но такива спадове трябва да бъдат поставени в перспектива. Добивът на пшеница се увеличава от 100 до 300% по целия свят от 60-те години на миналия век, докато проучване на 30 модела установи, че добивите ще спаднат с 6% за всеки един градус по Целзий повишаване на температурата.Темповете на бъдещия растеж на добива зависят много повече от това дали бедните страни получават достъп до трактори, напояване и торове, отколкото от изменението на климата, казва ФАО.Всичко това помага да се обясни защо ООН предполага, че изменението на климата ще има скромно влияние върху икономическия растеж. До 2100 г. ООН предполага глобалната икономика да бъде с 300 до 500% по-голяма, отколкото е днес. Както IPCC към ООН, така и спечелилият \"Нобел\" икономист от Йейл, Уилям Нордхаус, прогнозират, че затоплянето от 2,5°C и 4°C ще намали брутния вътрешен продукт (БВП) с 2% и 5% за същия период.Това означава ли, че не трябва да се притесняваме от изменението на климата? Въобще не иска мда кажа това.Една от причините да работя върху изменението на климата е, защото се притеснявам за въздействието, което би могло да окаже върху застрашените видове. Климатичните промени могат да застрашат един милион видове в световен мащаб и половината от всички бозайници, влечуги и земноводни на различни места като Албертинския пролом в централна Африка, дом на застрашената планинска горила.Но не е вярно, че \"поставяме собственото си оцеляване в опасност\" чрез изчезване, както твърди Елизабет Колбърт в книгата си \"Шестото изчезване\". Колкото и трагични да са изчезването на животни, те не застрашават човешката цивилизация. Ако искаме да спасим застрашените видове, трябва да го направим, защото ние е грижа за дивата природа по духовни, етични или естетически причини, а не за оцеляване.И преувеличаването на риска и предполагането, че изменението на климата е по-важно от неща като унищожаване на местообитанията, са контрапродуктивни.Например, пожарите в Австралия не водят до изчезване на коали, както предложи Бил Макибън. Основният научен орган, който проследява вида, Международният съюз за опазване на природата или IUCN, обозначава коалите \"уязвими\", което е едно ниво по-малко от \"застрашени\", две нива по-малко от \"критично застрашени\" и три по-малко от \"изчезнали\", в природата.Трябва ли да се тревожим за коали? Разбира се! Те са невероятни животни и броят им е намалял до около 300 000. Но те са изправени пред далеч по-големи заплахи като унищожаване на местообитания, болести, пожари и инвазивни видове.Мислете за това по този начин, климатът може да се промени драстично - и все пак бихме могли да спесим коалите. И обратно, климатът може да се промени много малко - а коалите все още могат наистина да изчезнат.Маниакалният фокус върху климата отвлича вниманието ни от други заплахи за коалите и възможности за защитата им, като защита и разширяване на местообитанието им.Що се отнася до пожари, един от водещите учени в Австралия по въпроса казва: \"Пожарите могат да бъдат обяснени с увеличаващото се излагане на жилища на предразположените към пожар храсти. Не е необходимо да се използват други влияния. Така че дори климатичните промени да са изиграли някаква малка роля в модулирането на скорошни пожари, ние не можем да изключим това, то всякакви такива въздействия върху риска за имуществото са ясно определени от промените в местоположението.\"Пожарите не се дължат единствено на сушата, която е често срещана в Австралия и не е изключение тази година. \"Промените в климата играят своята роля тук\", казва Ричард Торнтън от Центъра за кооперативни изследвания на пожари и природни опасности в Австралия, \"но това не е причината за тези пожари\".Същото важи и за пожарите в САЩ. През 2017 г. учените проследиха 37 различни региона и откриха, че \"хората могат не само да влияят на пожарите, но тяхното присъствие може действително да отмени или да преодолее ефектите на климата.\" От 10 променливи, които влияят на огъня, \"нито един не е толкова важен... колкото антропогенните променливи\", като например изграждане на домове в близост до пожароопасни райони или в горите.Учените по въпросите на климата започват да отблъскват преувеличенията на активисти, журналисти и други учени.\"Докато много видове са заплашени от изчезване\", казва Кен Калдейра от Станфорд, \"изменението на климата не заплашва с изчезване хората ... Не бих искал да мотивираме хората да правят правилните неща, като ги карам да вярват в нещо, което е невярно\".Попитах австралийския климатолог Том Уигли, какво мисли за твърдението, че изменението на климата заплашва цивилизацията. \"Наистина ме притеснява, защото е невярно. Всички тези млади хора са дезинформирани. И отчасти грешката е на Грета Тунберг. Не е нарочно, но тя греши.\"Но не трябва ли учените и активистите да преувеличават, за да привлекат вниманието на обществеността?\"Напомням си какво е казвал Стив Шнайдер (покойният климатолог от университета в Станфорд\", отговори Уигли. \"Той казваше, че като учени всъщност не трябва да се притесняваме от начина, по който наклоняваме нещата в общуването с хора на улицата, които може да се нуждаят от малко тласък в определена посока, за да осъзнаят, че това е сериозен проблем. Стив нямаше никакви трудности да говори по този предубеден начин. Не съм напълно съгласна с това. \"Уигли започва да изучава денонощно климата през 1975 г. и създава един от първите климатични модели (MAGICC) през 1987 г. Той остава един от основните климатични модели, които се използват днес.\"Когато говоря с широката общественост, посочвам нещата, които могат да подобрят прогнозите за затопляне, и нещата, които могат да ги увеличат. Винаги се опитвам да представя и двете страни\", коментира той.Част от това, което ме притеснява за апокалиптичната реторика от страна на климатичните активисти, е, че тя често е придружена от искания, на бедните нации да се откажат от евтините източници на енергия, които им трябват, за да се развиват. Открих, че много учени споделят моите притеснения.\"Ако искате да сведете до минимум въглеродния диоксид в атмосферата през 2070 г., може би трябва да ускорите изгарянето на въглищата в Индия днес\", коментира климатологът от MIT Кери Емануел.\"Не звучи като да има смисъл. Въглищата са ужасни за въглерода. Но чрез изгарянето на много въглища, хората стават по-богати, а като стават по-богати, имат по-малко деца и вече нямате толкова много хора, които изгарят въглерод, може и да е по-добре през 2070 г.\"Емануел и Уигли твърдят, че крайната риторика затруднява политическите споразумения за изменението на климата.\"Трябва да излезете с някаква осреднена позиция, в която правите разумни неща, за да смекчите риска и в същото време се опитвате да избавите хората от бедността и да ги направите по-устойчиви. Не трябва да бъдем принуждавани да избираме между справяне с бедността на хората и правене на нещо за климата\", обяснява Емануел.За щастие има изобилие от осреднено пространство между климатичния апокалипсис и отрицанието на климата.", "date": "2019.11.29", "title": "Апокалиптичните твърдения за изменението на климата са грешни и жестоки"}
{"url": "https://news.bg/bulgaria/zooparkat-v-razgrad-e-v-protsedura-po-izdavane-na-litsenz.html", "text": "Зоологическата градина в Разград е в процедура по издаване на лиценз. Това стана ясно от отговора на екоминистъра Нено Димов по време на парламентарния контрол.19 са зоологическите градини, които отговарят на критериите. 14 са с валиден лиценз, два са затворени за посещения, един е с отнет лиценз, а два са в процедура за лицензиране - в Разград и в Горни Чифлик, посочи той.Тази година е лицензирана една нова зоологическа градина в Бургас. Преиздадени са седем лиценза на зоопаркове.Зоопарковете, затворени за посещения, са в Стара Загора и Габрово. С отнет лиценз е зоокътът в Кюстендил.Припомняме, в средата на ноември прокуратурата започна разследване на Миналата година популярност доби и случаят с от същия зоопарк, които след в крайна сметка бяха изпратени в спасителен център в Холандия. В случая се намеси дори От зоологическата градина в Разград беше, който беше на прага на смъртта, но след сигнал на природозащитници също беше изпратен в центъра за големи котки \"Фелида\" в Холандия.", "date": "2019.11.29", "title": "Зоопаркът в Разград е в процедура по издаване на лиценз"}
{"url": "https://news.bg/society/da-ne-se-sazdava-razdelenie-mezhdu-semeystvata-i-institutsiite-zovat-ot-natsionalniya-savet-za-zakrila-na-deteto.html", "text": "През последните месеци сме свидетели на целенасочени атаки срещу системата на закрила на детето у нас. Това поставя на изпитание всички от държавните институции, органите на местната власт, през неправителствения сектор до социалните работници, които непосредствено прилагат мерките за закрила.Това пишат в позиция до медиите от Националния съвет за закрила на детето.Те са категорични, че се създава изкуствена разделителна линия между семействата и държавните институции и се насаждат антиевропейски и антидържавни настроения, чиито цели са дестабилизация и създаване на враждебни обществени настроения към цели професионални общности и сектори от социалната политика на държава.Членовете на Националния съвет за закрила на детето припомнят, че според Конституцията и Конвенцията на ООН за правата на детето, най-добрата среда за всяко дете е семейната.По думите им родителите трябва да получат необходимата подкрепа и помощ, за да могат да осъществяват правото и задължението си в отглеждането и възпитанието на децата им.В тази връзка те са насочили усилията си към създаване на условия за равен достъп до основни права за всички деца. Сред тях са достъпът до здравни грижи и образование, но и политиките за ранно детско развитие и ранна интервенция на уврежданията, закрила на личността на детето, закрила от всякакви форми на насилие, злоупотреба или експлоатация, право на детето свободно да изразява мнение по въпроси, които го касаят и други.Считаме, че приетият през 2019 г. от Народното събрание Закон за социалните услуги ще подпомогне да се доразвие мрежата от висококачествени и ефективни социални услуги за подкрепа на децата и семействата, включително чрез интегриран подход и междусекторни услуги, така че всяко дете и всеки родител да може да намира помощта и подкрепата, от която се нуждае, пишат още в позицията си от Националния съвет за закрила на детето.Те осъждат целенасочените усилия за сриване на доверието и системата за закрила на детето, вследствие на които под риск се поставят вече постигнати успехи на защитата на деца, жертви на насилие, а родители биват подведени и манипулирани чрез фалшиви новини докато се достигне до обществена истерия.Членовете на съвета изразяват готовността си за активен диалог с всички заинтересовани страни за подобряване и усъвършенстване на законодателството за децата и семейството у нас.", "date": "2019.11.29", "title": "Да не се създава разделение между семействата и институциите зоват от Националния съвет за закрила на детето "}
{"url": "https://news.bg/world/rusiya-i-boynata-gotovnost-osnovni-temi-na-sreshtata-na-varha-na-nato.html", "text": "Лидерите на държавите членки на НАТО ще приемат решение на срещата на върха за повишаване на бойната готовност на Алианса, за космоса и за борбата с тероризма.Това обяви генералният секретар на организацията Йенс Столтенберг на пресконференция, цитиран от ТАСС и други медии.Той отбеляза, че държавите ще обсъдят два принципни въпроса на предстоящата среща - оттеглянето на САЩ и Русия от Договора за ликвидиране на ракетите със среден обхват и отношенията с Москва. По думите му в момента няма непосредствена заплаха за страните членки от Русия, но НАТО гледа на Москва като на стратегическо предизвикателство.\"Ние ще...обсъдим Русия и контрола над въоръжението в бъдеще. Съюзниците от НАТО са обединени в отговора си срещу агресивните действия на Русия...Ние сме съгласни, че нашият отговор на нарушаването на Договора за ликвидиране на ракетите със среден обсег от Русия ще бъде отбранителен, примерен и координиран\", обяви генералният секретар на НАТО.Столтенберг каза, че на срещата ще обсъдят и Китай.Срещата ще се проведе на 3-4 декември в Лондон.", "date": "2019.11.29", "title": "Русия и бойната готовност – основни теми на срещата на върха на НАТО"}
{"url": "https://news.bg/int-politics/65-ot-grazhdanite-v-evrozonata-vyarvat-v-polzite-za-stranata-si-ot-evroto.html", "text": "Според резултатите от последното проучване на Евробарометър във връзка с еврозоната, 76% от запитаните са на мнение, че единната валута е от полза за ЕС.Това е най-голямата подкрепа, отчетена от въвеждането на монетите и банкнотите в евро през 2002 г. насам, и представлява увеличение с 2 процентни пункта в сравнение с миналогодишните рекордни нива. В допълнение 65 % от гражданите в еврозоната смятат, че еврото носи ползи на страната им, което също е най-високото отчитано досега равнище.Еврото е млада валута, която тази година навърши 20 години. Въпреки това европейците ясно виждат практическите ползи от него в ежедневието си. 80% от анкетираните са съгласни, че с еврото е по-лесно да се прави бизнес през граница, да се сравняват цените и да се пазарува в други страни, включително онлайн. Абсолютното мнозинство от запитаните в еврозоната също така е на мнение, че благодарение на еврото пътуванията са станали по-лесни и по-евтини.Еврото е символ на единството на Европа и нейната сила в световен мащаб. Днес то е валутата на 340 милиона европейци в 19 държави членки.Осезаемите ползи от него за всички са стабилните цени, по-малките разходи за финансови операции, защитените спестявания, по-прозрачните и конкурентни пазари, увеличената търговия, по-лесното пътуване и по-високият жизнен стандарт.На въпроса относно координацията на икономическата политика, включително бюджетните политики, 69% от европейците отговарят, че е необходима по-голяма координация в еврозоната, а само 7 % биха искали да има по-малко сътрудничество.Силна е и подкрепата за икономическите реформи (80 % от запитаните), имащи за цел да се подобри ефективността на националните икономики. Това личи и от националните резултати, показващи ясно мнозинство във всички държави от еврозоната.65% от запитаните подкрепят премахването на неудобните монети от един и два евроцента чрез задължително закръгляване на крайната цена на покупките в магазините и супермаркетите до най-близките пет цента. В 16 от 19-те държави от еврозоната тази идея се подкрепя от абсолютно мнозинство.Председателят на Европейската комисия Жан-Клод Юнкер коментира: \"Изминаха почти 28 години, откакто подписах Договора от Маастрихт, но продължавам да вярвам, че това е най-важният подпис, който някога съм полагал. През последните пет години работихме усилено, за да преодолеем кризата в Европа, за да гарантираме, че ползите от работните места, растежа и инвестициите достигат до всички европейци, и за да направим европейския икономически и паричен съюз по-силен от всякога.\"Валдис Домбровскис, заместник-председател на Комисията, отговарящ за еврото и социалния диалог, финансовата стабилност, финансовите услуги и съюза на капиталовите пазари, обясни: \"Днес еврото е по-силно от всякога и, заменяйки 19 различни валути с една-единствена, носи многобройни ползи на хората, предприятията и страните. Не е случайност, че повечето европейци одобряват еврото.\"Комисарят по икономическите и финансовите въпроси, данъчното облагане и митническия съюз Пиер Московиси добави: \"Отдавна отминаха дните, когато целостта на единната валута беше под въпрос. Еврото е един от най-големите европейски успехи и донесе осезаеми ползи както за европейските граждани, така и за предприятията и правителствата.\"", "date": "2019.11.29", "title": "65% от гражданите в еврозоната вярват в ползите за страната си от еврото"}
{"url": "https://news.bg/crime/zadarzhaha-pod-strazha-oshte-chetirima-ot-razbitata-narkogrupa-v-sofiya.html", "text": "Апелативният специализиран наказателен съд задържа четирима от обвинените 15 души за участие в група за разпространение на наркотици в София.Днес мерките им за неотклонение бяха изменени от \"Парична гаранция\" в \"Задържане под стража\".На един от задържаните под стража на първа инстанция съдът смекчи мярката за неотклонение в \"Домашен арест\".Припомняме, при спецакция на Специализираната прокуратура и ГДБОП. У всеки от участниците бяха намерени наркотици, подготвени за продажба на черния пазар - общо 10,5 килограма, 240 000 лева, електронни везни и машинки за нарязване на марихуана.На 21 ноември първоинстанционният съд  а на 7 определи парични гаранции от по 5000 лева с мотива, че не са осъждани, че са на младежка възраст, както и че степента на участието им в престъпната група е по-малка.С решението си Апелативния специализиран наказателен съд остави в ареста 11 от участниците в групата, потвърди определената парична гаранция от 5000 лв. на един от обвинените, а на другите двама увеличи размера на гаранциите, съответно на 10 000 и 25 000 лева.Решението не подлежи на обжалване.", "date": "2019.11.29", "title": "Задържаха под стража още четирима от разбитата наркогрупа в София"}
{"url": "https://news.bg/crime/oranzhevo-i-kiselinno-ezero-otsvetilo-reka-struma.html", "text": "Езеро с оранжев цвят и киселинен характер на водите е открито в района над бивш металургичен завод Клон МИР край Перник. Водният обект е открит от инспектори на РИОСВ - Перник при проверка след сигнала за червено-кефявите води на Струма в кв. \"Хумни дол\" в гр. Перник.По искане на РИОСВ се вземат водни проби от източника на замърсяването за извършване на анализ от специализирана мобилна лаборатория на Изпълнителна агенция по околна среда /ИАОС/.Часове наред продължила инспекцията на РИОСВ, за да се установи защо река Струма е силно замърсена в района на Перник. Припомняме, че от вчера Аделина Стоянова, експерт от РИОСВ заяви пред БНТ, че са открили причината за замърсяването на Струма. Тя обясни, че след проверка на предприятията е установено, че няма изтичане на отпадъчни производствени води с характерното жълто оцветяване, което е установено в река Струма.По думите й са стигнали до езеро, което е оформено от подпочвени води, върху вероятно стари депонирани отпадъци, загробени отпадъци от металургичните предприятия, които са извършвали дейност в този район.Според нея това е причината за оцветяването на водите, защото отпадъците са съдържали желязо, тежки метали и други метали.Очаква се това да бъде установено след лабораторни изследвания, допълни Стоянова.Припомняме, че преди 2 дни стана ясно, че На 12 юни тази година На 3 октомвриСпоред местни рибари, които доброволно охраняват и почистват язовир \"Пчелина\", в продължение на четири месеца ", "date": "2019.11.29", "title": "Оранжево и киселинно езеро оцветило река Струма "}
{"url": "https://news.bg/crime/i-prez-noshtta-politsiyata-debne-za-previshena-skorost.html", "text": "Продължава започналата операция за контрол на скоростта, като част от него ще се осъществява и в тъмната част на денонощието - във времето между 17 и 07 сутринта. Екипите ще наблюдават както междуселищните, така и пътищата в очертанията на населените места, съобщават от МВР.Статистиката на Пътна полиция показва, че от началото на годината до 25 ноември броят на издадените фишове за превишена скорост са 702 604. Близо 1/5 от констатираните скоростни нарушения са засечени през нощта, когато се регистрират и най-тежките пътно-транспортни инциденти на пътя.Само през месеците септември и октомври са издадени съответно 57 414 и 84 094 фиша за скорост, като между 15 и 20% от всички нарушения са установени в тъмната част на денонощието.Най-често водачите на леки автомобили нарушават скоростните режими в населените места, сочи анализът на експертите, извършен за периода от началото на годината до ноември месец. 414 322 от всички констатирани нарушения са регистрирани именно в населени места, а на междуселищни пътища - те са 282 814. Санкционираните шофьори, осъществяващи обществен превоз на пътници и опасни товари, са 3 062.От началото на годината до 31 октомври (по данни към 6 ноември) у нас са регистрирани 5 607 катастрофи с 517 загинали и 7103 ранени. От тях по вина на водача пътните инциденти са 5 431, при които са загинали 502 и са ранени 6 921 души. Поради несъобразена скорост са настъпили 1469 ПТП със 158 загинали и 1 940 ранени.", "date": "2019.11.29", "title": "И през нощта полицията дебне за превишена скорост"}
{"url": "https://news.bg/crime/dvoyniyat-ubiets-v-plovdiv-ostava-zad-reshetkite.html", "text": "Двойният убиец в Пловдив остава зад решетките, съобщи БГНЕС.Неизбежна самоотбрана е версията, която твърди пред съда Йордан Таков.Припомняме, че на 26 ноември той, в цех за рециклиране на кафемашини.Днес Окръжен съд-Пловдив го остави зад решетките с постоянна мярка за неотклонение.На 27 ноември стана ясно, че В същия ден арестуваният 45-годишният мъж ", "date": "2019.11.29", "title": "Двойният убиец в Пловдив остава зад решетките"}
{"url": "https://news.bg/int-politics/premierat-na-irak-adel-abdul-mahdi-podava-ostavka.html", "text": "Премиерът на Ирак Адел Абдул Махди обяви, че ще подаде оставката си в парламента, след като правителството е изправено пред  срещу политическия елит, продължаващи от близо два месеца, съобщават световните осведомителни агенции.Обявлението, излъчено по държавната телевизия, беше направено, след като върховният шиитски духовник на Ирак великия аятолах Али ал Систани изтъкна в днешната си проповед, че парламентът, който издигна Абдул Махди на власт, трябва да \"преразгледа вариантите си\".\"В отговор на този призив, и за да го облекча възможно най-бързо, ще представя пред парламента искане (за приемане) на моята оставка от ръководството на настоящото правителство\", се казва в изявлението, подписано от Абдул Махди.88-годишният духовен водач на иракските шиити предупреди в своята проповед за гражданска война след вчерашния кръвопролитен ден на насилие, в който иракските сили за сигурност застреляха 45 души в столицата Багдад и южните провинции.Последните смъртни случаи доведоха броя на убитите от 1 октомври насам до повече от 400 души, докато още хиляди бяха ранени.Ал Систани, който извън времена на криза поддържа дистанция от политиката и е смятан за привърженик на независим Ирак, многократно призовава протестиращите да останат мирни, а силите за сигурност да се въздържат от насилие. Негови минали призиви към правителството да отговори на исканията на протестиращите бяха посрещнати с обещания и с почти нищо друго.Протестите на обикновените хора срещу цялата политическа класа и ширещата се корупция представляват най-голямото предизвикателство за шиитската управляваща класа след инвазията на САЩ, която свали от власт Саддам Хюсеин през 2003 г.Протестиращите са предимно безработни и обезправени шиитски младежи, които се стремят към напускането на онези, които твърдят, че ги представляват.Влиянието на Иран в страната също беше обект на гнева на протестиращите, които атакуваха символи на духовното ръководство на Иран и иранското консулство в Кербала и Наджаф.Призивът на Ал Систани за ново правителство - трудно за игнориране послание от шиитските партии и милиции - изглежда нанася удар върху Иран, който се стреми да маневрира политически, за да задържи правителството в Багдад на власт и подкрепи репресиите на силите за сигурност срещу протестиращите.След проповедта Каис ал Хазали, който е ръководител на подкрепяна от Иран милиция, написа в \"Туитър\": \"Аз съм на ваше подчинение като ваш последовател и съм готов да ви подкрепя.\"", "date": "2019.11.29", "title": "Премиерът на Ирак Адел Абдул Махди подава оставка"}
{"url": "https://news.bg/politics/prez-april-dogodina-dps-izbira-novo-rakovodstvo.html", "text": "Десетата национална конференция на ДПС ще бъде на 26 април 2020 г. което съвпада с 30-годишната като дата от съдебната регистрация от партията. Новината съобщи лидерът Мустафа Карадайъ на брифинг пред журналисти след заседание на Централния съвет на партията.Припомняме, малко по-рано днес преди централния съвет на партията, Карадайъ изтъкна, че ще се избере дата, на която да се насрочи X-та Национална конференция за избор на ново ръководство на партията днес. Дневният ред на Централния съвет включваше още анализ на изминалите местни избори.Той обясни, че на Националната конференция догодина ще се правят промени в устава, ще се приемат програмни документи, както и избор на Централен съвет и централно ръководство.\"Най-нормално е да има конкуреция на националната конференция през април догодина\", изтъкна Карадайъ, според когото тепърва предстоят много събрания на партията. По думите му всеки член в ДПС е равноправен да избира, да бъде избиран и да предлага.До 19 април трябва да бъдат представени предложенията за промени в устава.Карадайъ призова всички партии да се преборят с арогантността и цинизма в управлението, както и с разделението и противопоставянето, за да се гарантира демократичното развитие на страната, \"за да извършим нужните реформи и да реализираме ускорено догонващо развитие на България\".Той призова за диалог за гарантиране на нулева толерантност спрямо насилието над жени и деца в името на закрилата на правата на човека и на всички български граждани.Относно анализа на изборите, Карадайъ посочи, че той е бил задълбочен, конструктивен и много добър за партията. В местните избори ДПС влезе с общо 47 кметове на общини, избрани са 916 общински съветници и 681 кметове на кметства, е равносметката на ДПС. \"Няма друга политическа партия, която и на парламентарни избори, и на местни избори да има еднакъв изборен резултат в партийния вот\", подчерта Мустафа Карадайъ.Той обаче изложи констатацията, че има отстъпление от демокрацията. \"Различни бяха коментарите в общините за правене на изборите\" призна той.Относно позицията на партията във връзка с приемането на Истанбулската конвенция, въпреки нейното отхвърляне от Конституционния съд през миналата година, Карадайъ отбеляза, че ако конвенцията е била предложена за гласуване в Народното събрание, те щели да гласуват \"за\" нейното ратифициране. Припомняме, че вчера от всички български евродепутати само двама гласуваха положително и това бяха депутати от ДПС.На въпрос как би коментирал срещата на премиера Борисов с американския президент Доналд Тръмп, Карадайъ заяви, че тепърва трябва да се видят резултатите.Засега той е запознат само от информация от медиите. Нека да се запознаем с предмета и резултатите от посещението, да видим какво предстои на държавата, да си направим нашите анализи, да си вземем нашите решения за нашето поведение и медиите ще бъдат своевременно информирани, уточни лидерът на ДПС.", "date": "2019.11.29", "title": "През април догодина ДПС избира ново ръководство"}
{"url": "https://news.bg/bulgaria/borisov-dovolen-che-yunker-e-otsenil-risuvatelniya-mu-talant.html", "text": "\"Не се съмнявам, че скоро бъдещите творения на Бойко ще красят някоя художествена галерия в София\".Това обяви председателят на Европейската комисия Жан-Клод Юнкер за премиера на България Бойко Борисов. Министър-председателят на страната ни публикува в профила си във \"Фейсбук\" коментар на Юнкер за отношенията му с Борисов през последните пет години, като набляга на рисувателните способности на българския премиер.\"Рисунките наистина могат да кажат хиляди думи. Един от най-изкусните комуникатори сред премиерите, с които съм имал удоволствието да работя, е човек, с когото никога не съм споделял общ език (макар донякъде да се смятам за полиглот): моят приятел Бойко Борисов\", отбелязва Юнкер.Председателят на Комисията посочва разговор с Борисов от 2015 г., по време на който са обсъдили \"Южен поток\" с помощта на рисунка.\"Когато през 2015 г. той опита да ми обясни важността на твърде сложния проект \"Южен поток\" за енергийната сигурност на България и нейните съседи от региона, Борисов го направи без брифинг и без да използва думи, а просто чрез няколко драскулки върху лист хартия\", разказва Юнкер.\"Бях толкова впечатлен от творбата му, че я сложих в рамка и я закачих на стената в офиса си като напомняне на важността на енергийната свързаност\", продължава бившият премиер на Люксембург.Жан-Клод Юнкер, който напуска поста, за да го отстъпи на новоизбрания лидер Урсула фон дер Лайен отбелязва още: \"Няколко месеца по-късно, делегация от България ме посети за разговори за българския газов хъб. Аз гордо им показах, че съм го разбрал благодарение на прекрасните рисувателни умения на премиера им, след което научих, че член на делегацията е направил снимка на рамкираната рисунка и тя е изтекла в българската преса\".В края на поста във \"Фейсбук\" Борисов пише, че добре помни съвместната работа с Юнкер през годините.\"Юнкер нито веднъж не си позволи двоен стандарт към страните членки. Намираше време за проблемите на всеки. Чуваше, помагаше и често се шегувахме заедно\", пише Бойко Борисов.", "date": "2019.11.29", "title": "Борисов доволен, че Юнкер е оценил рисувателния му талант"}
{"url": "https://news.bg/world/velikobritaniya-napuska-es-na-31-yanuari-nay-kasno-kategorichen-boris-dzhonsan.html", "text": "Премиерът на Великобритания Борис Джонсън заяви, че Обединеното кралство ще напусне ЕС до 31 януари най-късно, ако Консервативната партия спечели мнозинство на изборите на 12 декември, информира \"Ройтерс\".\"Ако получим работещо мнозинство, ние ще напуснем най-късно на 31 януари\", обяви той пред радио LBC.Джонсън отново повтори позицията си, че няма причина защо Великобритания да настоява за удължаване на преходния период след Брекзит, който приключва в края на 2020 г.Запитан кое предпочита - да бъде премиер или Великобритания да напусне ЕС, Джонсън отговори: \"Предпочитам да напуснем ЕС. Мога да ви кажа това\".Министър-председателят отново коментира обвиненията на лидера на Лейбъристката партия, че правителството се опитва да продаде Националната здравна служба на американски компании зад гърба на британския народ.Според Джонсън \"няма доказателства\" правителството на Великобритания да желае да продаде здравеопазването.", "date": "2019.11.29", "title": "Великобритания напуска ЕС на 31 януари най-късно, категоричен Борис Джонсън"}
{"url": "https://news.bg/crime/ostaviha-v-aresta-bankovata-sluzhitelka-ot-varna.html", "text": "Варненският окръжен съд остави за постоянно в ареста банковата служителка, източила близо 1 млн. лева от сметки на клиенти.Искането беше внесено от прокуратурата тази сутрин.38-годишната Невена - специалистката в отдел \"Банкиране на дребно\" във варненски офис на банка, беше привлечена като обвиняема за длъжностно присвояване в особено големи размери, представляващо особено тежък случай.19 вложители са били ощетени от обвиняемата с общо 1, 22 млн. лева. Тя подписала и запис на заповед в полза на банката заради присвоената сума, след като била разкрита.Припомняме, по сигнал на варненска банка, че е източила един милион лева от чужди банкови сметки.Тя  от монтанското село Мокреш. 29-годишният мъж, който се представял като Мирослав, е безработен, но благодарение на банковата служителка води охолен начин на живот. Самата тя също правила екзотични пътешествия.Пред разследващите обвиняемата обяснила, че Мирослав искал парите, за да реши свои финансови проблеми с лихвари. За трите години общуване в интернет двамата никога не са се виждали на живо, а жената имала само три негови снимки.В съдебната зала тя изрази съжаление за действията си и поиска да й бъде определена мярка за неотклонение \"Домашен арест\".Съдът прие аргументите на прокуратурата, че има обосновано подозрение, че Невена е извършила престъплението и че има опасност да се укрие и да извърши друго престъпление.За деянието си тя може да получи от 10 до 20 години.Решението на Варненския окръжен съд подлежи на обжалване пред Апелативния съд.", "date": "2019.11.29", "title": "Оставиха в ареста банковата служителка от Варна"}
{"url": "https://news.bg/crime/otkriha-nad-470-paketcheta-s-amfetamin-i-marihuana-v-dom-na-semeystvo-ot-varna.html", "text": "Задържаха мъж и жена за разпространение на наркотици във Варна, съобщават от областната дирекция на МВР.В дома на Ю.М. (48 г.) и Р.А. (29 г.) е установено значително количество суха тревиста маса (марихуана) - 239,06 гр., амфетамин с тегло 264,40 гр. и екстази - 6,19 гр., иззети са и две електронни везни.Двамата са задържани за срок до 24 часа. На Ю.М. е повдигнато обвинение.", "date": "2019.11.29", "title": "Откриха над 470 пакетчета с амфетамин и марихуана в дом на семейство от Варна "}
{"url": "https://news.bg/int-politics/talibanite-kontrirat-tramp-tvarde-rano-e-da-se-govori-za-vazobnovyavane-na-pregovorite-sas-sasht.html", "text": "Талибаните обявиха, че е \"твърде рано\" да се говори за възобновяване на преките преговори със САЩ, ден след като американският президент Доналд Тръмп заяви по време на изненадващо посещение в Афганистан, че САЩ щели отново да разговарят с екстремистите, съобщава \"Франс прес\".\"Засега е твърде рано да се говори за възобновяване на преговорите. Ще излезем с официална позиция по темата по-късно\", изтъкна официалният говорител на ислямистката групировка Забихула Муджахид.Вчера Тръмп обяви, че талибаните \"искат да сключат сделка\".\"Срещаме се с тях и казваме, че трябва да има примирие\", отбеляза той пред журналисти по време на необявено посещение в авиобазата Баграм край столицата Кабул, за да отпразнува Деня на благодарността с американските войници.Изявлението му показва напредък след  през септември да прекрати преговорите с екстремистите, точно след като Вашингтон изглеждаше на прага да подпише споразумение с талибаните, съгласно което САЩ щяха да започнат да изтеглят войските си от Афганистан в замяна на гаранции за сигурност.Очакваше се споразумението да трасира пътя към преки преговори между талибаните и правителството в Кабул.Ала Тръмп определи продължилото година усилие като \"мъртво\" и оттегли покана към талибаните да се срещнат в САЩ заради убийството на американски войник.И Вашингтон, и талибаните оставиха отворена вратата за възобновяване на преговорите, като повечето наблюдатели са съгласни, че политическото уреждане е единственият начин за постигане на траен мир в Афганистан след 18 години война.", "date": "2019.11.29", "title": "Талибаните контрират Тръмп: Твърде рано е да се говори за възобновяване на преговорите със САЩ  "}
{"url": "https://news.bg/crime/trima-raneni-pri-katastrofa-mezhdu-avtobus-i-kola-na-izhoda-na-karlovo.html", "text": "Автобус и лека кола се сблъскаха на изхода на Карлово, съобщи Нова телевизия.Водачът на автобуса обяснява, че автомобилът е излизал от локално платно и отнел предимството на автобуса по линия Пловдив-Карлово и се ударили.Хора от района обаче твърдят, че шофьорът на автобуса е виновен, защото е навлязъл в другото платно за движение.Трима души, пътували в пикапа са ранени. Пострадали в автобуса няма.Линейка, пожарна и патрул на полицията са на мястото на инцидента. Служители на МВР изясняват причините за катастрофата.", "date": "2019.11.29", "title": "Трима ранени при катастрофа между автобус и кола на изхода на Карлово"}
{"url": "https://news.bg/entertainment/astrofizitsi-obyasniha-kak-cherni-dupki-i-neutronni-zvezdi-svetyat-yarko.html", "text": "Десетилетия наред учените спекулират с произхода на електромагнитното излъчване от региони в космоса, в които се намират черни дупки и неутронни звезди - най-мистериозните обекти във Вселената.Астрофизиците смятат, че това високоенергийно излъчване - което кара неутронните звезди и черните дупки да блестят - се генерира от електрони, които се движат почти със скоростта на светлината, но процесът, който ускорява тези частици, остава загадка. Сега изследователи от университета \"Колумбия\" представиха ново обяснение за физиката, която стои в основата на ускорението на тези енергийни частици.В проучване, публикувано в декемврийския брой на The Astrophysical Journal, астрофизиците Лука Комисо и Лоренцо Сирони използват масивни суперкомпютърни симулации, за да изчислят механизмите, които ускоряват тези частици. Те заключиха, че тяхното енергизиране е резултат от взаимодействието между хаотично движение и повторно свързване на суперсилни магнитни полета.\"Турбулентността и магнитното повторно свързване - процес, при който линиите на магнитното поле се разкъсват и бързо се свързват отново - взаимодействат, за да ускорят частиците, засилвайки ги до скорости, които се доближават до скоростта на светлината\", коментира Лука Комисо.\"Районът, в който се намират черни дупки и неутронни звезди, е с от изключително горещ газ от заредени частици, а линиите на магнитното поле, завлечени от хаотичните движения на газа, водят до бързо магнитно възстановяване. Благодарение на полето, предизвикано от повторно свързване и турбулентност, частиците се ускоряват екстремно, много повече, отколкото в най-мощните ускорители на Земята, като Големия адронен колайдер в ЦЕРН.\"При изучаване на турбулентния газ учените не могат да предвидят точно хаотичното движение. Справянето с математиката на турбулентността е трудно и представлява един от седемте математически проблема \"Награда на хилядолетието\". За да се справят с това предизвикателство от астрофизична гледна точка, Комисо и Сирони и проектират огромни суперкомпютърни симулации - сред най-големите в света, правени някога в тази изследователска област - за да разрешат уравненията, които описват турбуленцията в газ от заредени частици.\"Използвахме най-прецизната техника - методът на частиците в клетката - за изчисляване на траекториите на стотици милиарди заредени частици, които самостоятелно диктуват електромагнитните полета. И именно това електромагнитно поле им казва как да се движат\", допълва Сирони.Сирони обяснява, че решаващият момент на изследването е да се определи ролята на магнитното възстановяване в турбулентната среда. Симулациите показаха, че повторното свързване е основният механизъм, който избира частиците, които впоследствие ще бъдат ускорени от турбулентните магнитни полета до най-високите енергии.Симулациите също така разкриват, че частиците събират по-голямата част от енергията си, подскачайки на случаен принцип с изключително висока скорост от турбулентните колебания. Когато магнитното поле е силно, този механизъм за ускорение е много бърз. Но силните полета също принуждават частиците да се движат по криволичещ път и по този начин излъчват електромагнитно лъчение.\"Това е радиацията, излъчвана около черните дупки и неутронните звезди, които ги карат да блестят, явление, което можем да наблюдаваме и на Земята\", коментира Сирони.Крайната цел, според изследователите, е да опознаят какво наистина се случва в екстремната среда, заобикаляща черните дупки и неутронните звезди, което би могло да хвърли допълнителна светлина върху фундаменталната физика и да подобри разбирането ни за това как работи нашата Вселена.Те планират да обвържат работата си още по-сериозно с наблюденията, като сравняват прогнозите с електромагнитния спектър, излъчван от Мъглявината Рак, най-интензивно изучаваният ярък остатък от свръхнова (звезда, която бурно избухва през 1054 г.), като това ще е сериозен тест за теоретичното обяснение.\"Решихме важна връзка между турбулентността и магнитното повторно свързване за ускоряване на частиците, но все още има толкова много работа. Напредъкът в тази област на научни изследвания рядко е принос на шепа учени, той е резултат от сериозни усилия и сътрудничество\", обяснява Комисо.Други изследователи, като групата за плазмена астрофизика в университета \"Колорадо Боулдър\", дават важен принос в тази посока, допълва той.В друго проучване, публикувано в списанието Nature, китайски астрономи описват подробно откритието си на черна дупка, кръстена LB-1, в Млечния път с маса около 70 пъти по-голяма от тази на слънцето. Преди това учените смятаха, че те могат да бъдат само около 20 пъти по-големи от масата на слънцето.Изследователски екип от Китайската академия на науките използва многообектния спектроскопичен телескоп (LAMOST) в търсене LB-1. Използвайки LAMOST, екипът открива звезди, които се движат, обикаляйки в орбита около привидно невидим обект.Последващи наблюдения с телескопи в Испания и САЩ водят до откриването на звезда, която е около осем пъти по-голяма от слънцето, обикалящо около черната дупка на всеки 79 дни. Масивната звезда обикаля в орбита на своя \"тъмен спътник\", разположен на около 15 хиляди светлинни години от Земята.Според прессъобщенията, \"такова търсене е като пословичното търсена на игла в купа сено: само една звезда от хиляда би могла да обикаля около черна дупка\".\"Черни дупки с такава маса дори не трябва да съществуват в нашата галактика, според повечето съвременни модели на звездна еволюция\", коментира водещият изследовател професор Лиу Джифън. \"Смятахме, че много масивни звезди с химически състав, типичен за нашата галактика, би трябвало да изхвърлят по-голямата част от своя газ при мощни звездни ветрове, когато наближат края на живота си.\"\"Следователно те не трябва да оставят след себе си такъв масивен остатък. LB-1 е два пъти по-масивна от това, което сметяхме за възможно. Сега теоретиците ще трябва да се справят с предизвикателството да обяснят нейното формиране.\"Някои звездни черни дупки се откриват, когато поглъщат газ от друга звезда. Това ги кара да отделят мощни енергийни емисии, но тези явления са нещо рядко срещано. Тъй като звездните черни дупки са толкова трудни за идентифициране, са измерени само двадесетина.Астрономите смятат, че в галактиката Млечен път може да съществуват до 100 милиона черни дупки.\"Това откритие ни принуждава да преразгледаме нашите модели за това как се образуват черни дупки със звездна маса\", обяснява професорът от Университета във Флорида Дейвид Рейце, директор на Обсерваторията за гравитационни вълни.Последните проучвания на гравитационни детектори за вълни LIGO и Virgo откриха пулсации в космическото пространство-време, причинени от сблъсъци на черни дупки, които след това се сливат, за да създадат нови, по-големи. Но това е първият път, когато в Млечния път е открита черна дупка с такъв мащаб.\"Този ​​забележителен резултат, заедно с откритите с LIGO-Virgo сблъсъци на бинарни черни дупки през последните четири години, наистина насочва към ренесанс в нашето разбиране за астрофизиката на черните дупки\", допълва Рйце.", "date": "2019.11.29", "title": "Астрофизици обясниха как черни дупки и неутронни звезди светят ярко"}
{"url": "https://news.bg/world/sharl-mishel-poe-evropeyskiya-savet-ot-donald-tusk.html", "text": "Доналд Туск предаде на бившия белгийски премиер Шарл Мишел ръководството на Европейския съвет, съобщава Евронюз.Официалната церемония по предаването на пълномощията се състоя в новата сграда на ЕС в Брюксел.Туск беше председател на Европейския съвет в продължение на пет години.Мишел и Туск се ръкуваха и се прегърнаха преди да дадат пресконференция. Туск символично връчи звънеца на Мишел, с който председателят на Европейския съвет открива всяка среща на върха.\"Това е голяма отговорност и голяма чест\", коментира Мишел. Той се пошегува, че се надява да бъде толкова аплодиран, колкото Туск в края на мандата си.Друга голяма промяна е в Европейската комисия. Урсула фон дер Лайен ще поеме управлението на Комисията от Жан-Клод Юнкер. Новият състав на Комисията беше ", "date": "2019.11.29", "title": "Шарл Мишел пое Европейския съвет от Доналд Туск"}
{"url": "https://news.bg/crime/biyachat-nad-lekar-v-sv-ana-iskal-da-pushi-v-bolnitsata.html", "text": "Задържаха мъжа, за който се предполага, че е , съобщиха от болница \"Св. Анна\". Задържан е в двора на болницата. Пиарът на лечебното заведение Антон Луков заяви за news.bg, че след нападението мъжът е напуснал болницаата и след това сам се е върнал пред входа по джапанки. След това от болницата сигнализирали на полицията и го задържали. По думите му сам се е похвалил какво е направил. Заявил, че не му давали да пуши и да се разхожда, а той искал свобода. По ифнромация на Нова телевизия, мъжът заявил още, че е бивш полицай и не е посягал на никого.Според него една от сестрите се е свила сама в ъгъл на стаята, без той да я е удрял.Припомняме, че по-рано днес стана ясно, че през нощта В тази връзка пациентските организации ", "date": "2019.11.29", "title": "Биячът над лекар в \"Св. Ана\" искал да пуши в болницата"}
{"url": "https://news.bg/politics/gazovata-vrazka-s-gartsiya-ni-pravi-istinski-energien-hab-spored-hero-mustafa.html", "text": "Отношенията между България и САЩ минават на ново ниво. Това заяви американският посланик у нас Херо Мустафа по повод , съобщава БГНЕС.В първата си публична реч пред Атлантическия клуб в България тя посочи, че според нея най-важното нещо от срещата между двамата лидери е приемането на работна рамка за стратегическо партньорство и приемане на пътна карта за развитие на двустранните отношения в три направления от взаимен интерес - сътрудничество в областта на сигурността и отбраната, сътрудничество в сферата на икономиката, търговията и енергетиката и укрепване на демокрацията и върховенството на закона.Тя поясни, че на срещата в Белия дом ключовата тема е била сътрудничеството в областта на енергетиката. По думите й Тръмп и Борисов са обсъдили общата цел за превръщане на България в реален газов център и ключов източник в сферата на регионалната енергийна сигурност. Посланикът обеща да помага на страната да диверсифицира енергийните доставки.Мустафа съобщи и че Съединените щати ще изпратят нов човек в посолството в София, който ще отговаря по въпросите за свободата на словото, върховенството на закона и по темите за малцинствата.Американският посланик заяви, че във военната сфера се предвижда разработване на 10-годишен план за сътрудничество по опазване на сухопътната и морската област. Проучват се и възможности за производство на части във военния сектор.Тя изтъкна, че американските компании са инвестирали над 2 млрд. долара в българската икономика, създавайки повече от 30 000 места в енергетиката и селското стопанство. По нейни думи в следващите години ще се акцентира в разкриването на работни места в стартъп компании и ИТ технологии.Мустафа изтъкна, че енергетиката е ключова тема за Белия дом и именно тя е била акцент в разговора между Тръмп и Борисов. Те разговаряха как България ще стане истински енергиен хъб, отбеляза посланикът.Тя посочи, че САЩ ще следи отблизо как се развива интерконекторът с Гърция и изрази мнение, че за разлика от \"Турски поток\", където България е транзитна страна, газовата връзка с Гърция и терминалът за втечнен газ Александруполис ще направят България надежден доставчик на потоци от газ.Мустафа съобщи и че ще дойдат експерти, за да помогнат при изграждането на АЕЦ \"Белене\".Съединените щати имат готовност да санкционират български официални лица, които са замесени в корупционни схеми, каза още дипломатът.", "date": "2019.11.29", "title": "Газовата връзка с Гърция ни прави истински енергиен хъб според Херо Мустафа"}
{"url": "https://news.bg/health/udalzhavat-proverkata-za-smartta-na-3-godishniya-aleks.html", "text": "Здравният министър Кирил Ананиев планира да удължи проверката за смъртта на Алекс. Това стана ясно от думите му пред медиите след петъчния парламентарен контрол.Докладът на Медицински надзор е предварителен. Оказва се, че все още са пристигали нови и нови документи по случая с тригодишното дете.Той изрази съжаление, че ще му се наложи да удължи срока на проверката, защото обещал на родителите бързо да излезе със становище. Явно такива случаи изискват технологично време, заяви министър Ананиев.Диагнозата най-вероятно щяла да се потвърди. Вероятно срокът на проверката ще се удължи със седмица-две.Припомняме, че по , шефовете на трите болници с отношение към случая със смъртта на 3-годишното момченце По информация на bTV,  показвали, че пневмония е причината за смъртта на детето. Вчера резултатите от проверката в трите болници Миналата седмица стана ясно, че  е назначил проверка в три столични болници заради починалото 3-годишно дете.", "date": "2019.11.29", "title": "Удължават проверката за смъртта на 3-годишния Алекс"}
{"url": "https://news.bg/health/ananiev-dava-na-glavniya-prokuror-nasilieto-nad-lekar-v-sv-anna.html", "text": "Здравният министър Кирил Ананиев смята да предаде случая с пребитата лекарка в Окръжна болница на главния прокурор. Това стана ясно от коментара му в кулоарите на парламента.Осъждам всякакви такива случаи на насилие към медицинския персонал в нашата страна, заяви той. Върху жената е оказано насилие, физически и психически, подчерта Ананиев. Той очаква доклада от директора на лечебното заведение и ще го предаде на държавното обвинение.Ананиев припомни, че Министерството на здравеопазването има споразумение с главната прокуратура за съвместни действия при подобни случаи. Той и екипът му ще окажат пълно съдействие на разследващите органи.В мандата му случаите на нападение над лекари са много. Не мога да разбера какви са тези хора, сподели Ананиев. Нападателят е бил пациент на лечебното заведение. Ще се сложат камери в най-належащите места.Припомняме, поредният случай на агресия към медик е от тази нощ в Пациент удрял, блъскал, душил и обиждал лекари и сестри, размахвал белезници и заплашвал с арест. По-късно мъжът беше задържан.От началото на 2019 г. случаите на агресия спрямо медици зачестиха и добиха широк обществен отзвук. През септември в Специализираната белодробна болница \"Д-р Трейман\" На 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители министърът на здравеопазването и настоя разследванията да бъдат проведени по реда на бързото производство.", "date": "2019.11.29", "title": "Ананиев дава на главния прокурор насилието над лекар в \"Св. Анна\""}
{"url": "https://news.bg/world/germaniya-s-nay-niskata-bezrabotitsa-ot-obedinenieto.html", "text": "Безработицата в Германия падна до най-ниското си ниво от обединението на страната през 1990 г., обяви Федералната агенция по труда в Нюрнберг, предаде ДПА.Общо 2,18 милиона души са били без работа в страната през ноември. Процентът на безработните остава непроменен на ниво 4,8 на сто.През ноември безработните са с 24 000 по-малко в сравнение с октомври и с 6000 преди година, показват данните.\"Сегашната икономическа слабост все още е осезаема на пазара на труда\", заяви ръководителят на агенцията Детлеф Шеле.", "date": "2019.11.29", "title": "Германия с най-ниската безработица от обединението"}
{"url": "https://news.bg/health/do-koleda-mestyat-na-drugo-myasto-metadonovata-programa.html", "text": "До Коледа местят метадоновата програма от столичния квартал \"Младост\". Това стана ясно от думите на здравния министър в парламента.Програмата ще бъде настанена далеч от жилищни сгради, детски градини, училища, детски площадки, поясни Кирил Ананиев. Министърът не посочи конкретно място.Програмата ще бъде преместена в закрито помещение със специализиран достъп. В момента се прави ремонт на сградата. До 16 декември ремонтът ще бъде приключен, което означава, че до 25 декември и програмата ще бъде настанена на новото място.Припомняме, , след като метадоновата програма беше настанена в помещения на болница \"Света Ана\". Според живущите наоколо не може такъв тип заведение да бъде в близост до жилищни сгради, детски градини и площадки, тъй като това създава опасност за децата им. Имаше и оплаквания за , макар и официални данни за това да не бяха предоставени.На среща с протестиращи  на по-подходящо място.Напрежение около методановата програма се създаде и преди около две години, когато се пусна слух, че тя ще бъде , след като Столичната община не поднови договора за наем на сградата на улица \"Пиротска\".", "date": "2019.11.29", "title": "До Коледа местят на друго място метадоновата програма"}
{"url": "https://news.bg/crime/osadiha-78-godishen-za-uchastie-v-alo-izmami.html", "text": "Осъдиха 78-годишен мъж за участие в телефонни измами, съобщават от прокуратурата.Той е осъден за това, че в съучастие като помагач, при условията на продължавано престъпление, в Добрич, Габрово и Кърджали, измамил три жени като им причинил имотна вреда в размер на 18 250 лева.Районен съд - Кърджали е наложил на А.А. наказание от две години \"лишаване от свобода\" условно с четири години изпитателен срок, като делото е преминало по съкратеното съдебно следствие.През месец април 2018 г. А.А. позвънил по телефона на непознат мъж, който бил публикувал обява, че търси пазач. Непознатият му обяснил, че работата няма да е за портиер, а се нуждае от куриер, който да пренася пари от клиенти до фирма за отоплителни инсталации във Велико Търново. За всяка пратка подсъдимият щял да получава по 100 лева.А.А. се съгласил, като по тази схеми били измамени три жени. Те били убеждавани от непознатия мъж, че ще помагат на полицията за залавяне на телефонни измамници и за това трябва да предадат парите и бижутата, които съхраняват вкъщи. Така две от жените хвърлили от терасите на домовете си торбички с пари, златни и сребърни бижута, а третата ги оставила пред дома си. Подсъдимият ги взимал по указания на непознатия си \"работодател\".А.А. бил наясно, че участва в схема за телефонни измами и не носел парите и накитите до посочените от непознатия мъж места, а ги запазвал за себе си. В хода на разследването А.А. е върнал всички пари и бижута, с изключение на сумата от 1000 лева.", "date": "2019.11.29", "title": "Осъдиха 78-годишен за участие в ало-измами"}
{"url": "https://news.bg/world/stachka-na-sluzhiteli-na-amazon-na-cherniya-petak.html", "text": "Служители на \"Амазон\" в разпределителни центрове в Германия излязоха на стачка за по-добро заплащане на Черния петък - един от най-натоварените дни през годината за онлайн търговеца, информира АП.Union ver.di обяви, че стачката е започнала тази нощ в шест разпределителни центъра в страната, като на някои места стачката ще продължи до вторник.Представител на синдиката коментира, че служителите на \"Амазон\" искат да изпратят сигнал, че тяхната работа не може да бъде купена с този вид изключително големи отстъпи, предлагани от компанията по това време на годината. Той също обвини компанията, че оказва огромен натиск върху служителите, като някои от работниците дори са се разболели.От \"Амазон\" отбелязаха в съобщение, че пакетите се доставят навреме, защото голяма част от служителите успяват да изпълнят днешните поръчки на потребителите.", "date": "2019.11.29", "title": "Стачка на служители на „Амазон” на Черния петък"}
{"url": "https://news.bg/int-politics/indiya-razpolaga-200-btr-a-s-upravlyaemi-raketi-po-granitsata-s-pakistan.html", "text": "Индийската армия е решила да разположи около 200 бронирани бойни машини, оборудвани с противотанкови управляеми ракети местно производство в северните индийски щати Пенджаб и Раджастан, които граничат с Пакистан.Те имат за цел да засилят способностите на армията, тъй като тя може да действа на терен, пресечен от реки и канали.\"Бронираните превозни средства ще бъдат разположени в равнинен район, граничещ с Пакистан\", потвърди индийски официален представител. Бронетранспортьорите 8х8 ще имат минимален обхват от 500 км по път 250 км в район с реки и канали.За защита на БТР-ите ще бъдат на разположение две противотанкови установки за управляеми ракети.Индийската армия също така е поискала производителите да предоставят преносима наземна противотанкова установка с управляеми ракети в допълнение на монтираната на БТР-ите. 30-милиметрово оръдие с 7,62-милиметрова коаксиална картечница също ще бъде на разположение на екипажа.Превозното средство също така е способно да открива всички видове химическо, биологично и ядрено замърсяване.Това става в контекста на  след терористичната атака в Пулвама в Кашмир, в която бяха убити над 40 индийски полицаи от базирана в Пакистан терористична групировка, наречена \"Джаиш-и-Мохамед\".Напрежението достигна ситуация, близо до война след трансграничен въздушен удар от страна на индийските военновъздушни сили в района на Балакот в Пакистан през февруари тази година.През последните четири месеца огромно разгръщане на сили се случи в западния сектор в Кашмир, след като Пакистан заплаши Индия с голямо отмъщение, след като специалният статут на Кашмир беше отменен от Ню Делхи.", "date": "2019.11.29", "title": "Индия разполага 200 БТР-а с управляеми ракети по границата с Пакистан"}
{"url": "https://news.bg/politics/nyama-takava-hubava-darzhava.html", "text": "\"Няма такава хубава държава\" - това е бил подходът, с който учредителите на партията \"Няма такава държава\" на шоуменът Слави Трифонов и екипа му са подходили при избор на името. Това обясниха адвокатите на НТД на заседанието в СГС по регистрацията на партията.Според защитата, за да се приеме името на партията, учредителите й са подходили с позитивно чувство затова са го избрали. Те не отричат държавността, а казват, че няма такава хубава държава.Защитата изтъква, че с допускането на партията в политиката, държавата щяла да стане още по-хубава, като целите, задачите и начините на постигането е спрямо на закона и Конституцията.По време на днешното заседание магистратите приеха представените писмени доказателства и страните по делото не предявиха нови такива. Изпълнени са законовите изисквания за регистрация на партията, спазени са законовите процедури, изпълнени са правните действия, а според адвокатите на НТД няма налице пречки съгласно Конституцията да не бъде регистираната партията.На заседанието стана ясно, че графичното изображение на партията ще бъде синя ръка с линии от цветовете на българското знаме - бяло, зелено и червено. Адвокатите обясниха още, че така представеното графично изображение на партията не трябва да бъде тълкувано като използване на българското знаме. От държавното обвинение нямат обструкции и по отношение на логото на партията и то трябва да бъде прието.Състав на Софийския градски съд (СГС) ще се произнесе в законов срок от две седмици по искането за регистрация партията на шоумена Слави Трифонов - \"Няма такава държава\".Припомняме, в началото на месец ноември сценаристът от \"Шоуто на Слави\" Тошко Йорданов  в Софийския градски съд. Това стана след  месец по-рано. Още при учредяването юристи изразиха съмнения за името на партията, което може да се възприеме като уронващо доброто име и престиж на държавността. Според проф. Огнян Герджиков, бивш депутат и премиер, ", "date": "2019.11.29", "title": "\"Няма такава (хубава) държава\""}
{"url": "https://news.bg/politics/bsp-vnasya-promeni-v-npk-za-kontrol-varhu-glavniya-prokuror.html", "text": "БСП внася промени в НПК за контрол върху безконтролността на прокуратурата. Новината съобщи в НС лидерът на столетницата Корнелия Нинова.Контролът върху прокуратурата да се осъществява от независимия български съд, искат левите. За пример соцводачът посочи, че когато човек подаде жалба в прокуратурата и тя издаде отказ да образува дело жалбоподателят нищо не може да направи. Затова социалистите предлагат този отказ да може да се обжалва.Това е възможност чрез закона да се създаде рамка, в която да не се допускат произволни действия, злоупотреби от страна на прокурори и да се възстанови в голяма степен чувството на справедливост у онези, които очакват истинско правосъдие в България, обясни лидерът на червените.Това е абсолютно належаща промяна, смята Нинова. Това било способ за разследване и на главния прокурор, според нея.БСП ще търси разговор с другите партии. Това е крайно необходимо на българското общество, изтъкна социалистката.", "date": "2019.11.29", "title": "БСП внася промени в НПК за контрол върху главния прокурор"}
{"url": "https://news.bg/regions/alarmirat-che-hram-v-dupnishko-selo-se-nuzhdae-ot-speshen-remont.html", "text": "Жители на дупнишкото село Бистрица алармират, че храмът \"Възнесение Господне\" се нуждае от спешен ремонт, за да не се срути, съобщи БНТ.В селото живеят около 2000 души.Кметът и свещеникът са свикали събрание, на което обявили, че проблемът с покрива е сериозен и е застрашен от срутване.Двама архитекти са направили оглед, предстои още един, след което да се изготви констативен протокол и тогава може да се говори за необходимите средства.Кметът Кирил Огненски коментира, че хората са притеснени за състоянието на храма, с оглед и на предстоящите празници. Църквата все пак остава отворена. ", "date": "2019.11.29", "title": "Алармират, че храм в дупнишко село се нуждае от спешен ремонт "}
{"url": "https://news.bg/crime/patsient-vilnya-v-stolichnata-bolnitsa-sv-anna.html", "text": "Лекари отново станаха жертва на агресия, след като пациент вилня в столичната болница \"Св. Анна\" тази нощ, съобщават от ръководството на лечебното заведение. Около 4 ч. сутринта в Клиника по хирургия е викната за консултация лекар от КАИЛ на болницата. Консултацията се налага заради лечението на тежко болен пациент.В това време друг пациент, който е приет в УМБАЛ \"Св.Анна\"-София АД за планова операция, започва да вилнее в коридора на Първо отделение на Клиника по хирургия. Удря, блъска, души и обижда лекари и сестри.Размахва и белезници и заплашва с арест. Предварително е сложил на камерите гумени ръкавици, с цел да предотврати видеозаснемането. Чупи и вратата на клиниката.Пострадалите лекари и сестри освен с физически травми, са и в психически шок.Подадено е оплакване и тече разследване.Малко по-късно пред БНТ пиарът на болницата Антон Луков заяви, че пострадалите лекарки са две. Припомняме, от началото на 2019 г. случаите на агресия спрямо медици зачестиха и добиха широк обществен отзвук. През септември в Специализираната белодробна болница \"Д-р Трейман\" На 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители министърът на здравеопазването и настоя разследванията да бъдат проведени по реда на бързото производство.", "date": "2019.11.29", "title": "Пациент вилня в столичната болница \"Св. Анна\""}
{"url": "https://news.bg/world/v-es-blokiraha-predlozhenie-kompaniite-da-razkrivat-kolko-pechelyat-i-kakvi-danatsi-plashtat.html", "text": "12 страни членки на ЕС блокираха предложение за ново правило, което предвижда принуждаване на мултинационалните компании да разкриват печалбата си и какви данъци плащат във всяка една от 28-те държави членки на Общността, пише \"Гардиън\".Предложената директива има за цел да извади на светло как някои от най-големите компании в света, такива като Apple, Facebook и Google, избягват плащането на данъци в размер на 500 милиарда долара на година с преместване на печалбите си от държави с по-високи данъци като Великобритания, Франция и Германия в страни с ниски данъци като Ирландия, Люксембург и Малта.Ирландия е една от печелившите държави при сегашните правила. Страната е приела редица корпорации. Тя позволява на световните технологични компании да плащат корпоративен данък от 6.25 на сто в сравнение с 19% във Великобритания.Решението на Ирландия да гласува против предложената директива, която би принудила компаниите да разкриват приходите и печалбите във всяка страна, идва на фона на предупреждението на ирландския Фискален консултативен съвет, че икономиката на страната може да се срине, ако в световен мащаб се затегне режимът за избягване укриването на данъци.Съветът предупреди, че икономиката на страната е зависима от плащаните от мултинационалните компании данъци. Половината от всички корпоративни данъци, които влизат в хазната на страната идват само от 10 световни компании. Фирмите не се посочват, но вероятно става въпрос за американските технологични гиганти Apple, Facebook, Microsoft, Dell, Google и Oracle.Люксембург, Малта, Кипър, Латвия, Словения, Естония, Австрия, Чехия, Унгария и Хърватия също гласуваха против предложената директива.Швеция гласува против, но защото правителството се опасява, че директивата може да засегне по-високите им стандарти за прозрачност.Франция, Испания и Холандия подкрепиха предложението, а Германия се въздържа.Великобритания, която е един от най-големите поддръжници да се приемат по-твърди мерки за справяне с укриването на данъци, не гласува.Гласуването беше проведено повече от три години след предложението на Европейската комисия да се приемат мерки срещу укриването на данъци от корпорациите, което е в отговор на скандала около Panama Papers.Предложението задължава компаниите с годишен оборот над 750 милиона евро да разкриват приходите и печалбите си във всяка страна членка на ЕС.", "date": "2019.11.29", "title": "В ЕС блокираха предложение компаниите да разкриват колко печелят и какви данъци плащат"}
{"url": "https://news.bg/politics/tropane-po-tribunata-na-ns-i-edna-studena-vodichka-zaradi-pediatriyata-v-sofiya.html", "text": "Депутатите се скараха за дата и час кога да бъде изслушан здравният министър Кирил Ананиев за спирането на спешния прием в детската педиатрия.Искахме най-колегиално министърът да дойде и да отговори, заяви червеният депутат Драгомир Стойнев. Желанието ни беше всички политически сили да му зададем този въпрос, сподели той. Оказа се, че за политиците от ГЕРБ е важно да е ясен денят и часът за този спешен случай, още повече, когато става въпрос за деца, ядоса се социалистът.Затворено е интензивното отделение на педиатричната болница, успокои го Даниела Дариткова. Била създадена организация за прием на спешните случаи. Имало ред, по който се прави изслушване. Социалистът пак излезе и каза, че имало принципно съгласие да дойде Ананиев и да докладва за педиатрията. Вие по един нагъл начин си измисляте, че трябвало да има дата и час, каза Стойнев. Искаме министърът да дойде в 11 часа, настоя социалистът, на което председателят на НС Цвета Караянчева се ядоса: \"Не ми потропвай по трибуната!\" и попита дали социалистите са направили процедура. Стойнев обаче не се даде и на изключен микрофон продължи да спори с нея.Пийнете водичка и се успокой, посъветва го парламентарният шеф и отново го призова от БСП да направят процедура, тъй като се спазва някакъв правилник.Георги Свиленски предложи изслушването да влезе в дневния ред на законодателния орган. Предложението не бе прието, което разбуни редиците на левите. Срам и позор, обобщи Свиленски.Темата за педиатрията продължи и по време на парламентарния контрол. Здравният министър бе в зала и Георги Свиленски настоя той да даде информация.Бъдете слуга на тези деца, призова социалистът Христо Проданов. Кирил Ананиев взе думата. Той се засегна на обвиненията на социалистите, че нищо не правел за здравеопазването и закривал отделения.Не се обръщайте към мен с уважаеми господин министър, обърна се Ананиев към БСП. Не се закрива болницата. Закриват се интензивното с четири легла и трима медицински специалисти.Може да се справим с такъв проблем, категоричен бе здравният министър. Създаден е алгоритъм на работата, по думите му. Няма да остане нито едно българско дете, което да бъде лишено от необходимите медицински грижи, обърна се Ананиев към родителите. Този въпрос не трябва да се политизира, призова още министърът. Ще се направи анализ на ситуацията.МС е проснали парите за заплати на специалистите там. Увеличени за клиничните пътеки за детско здравеопазване. Правим всичко възможно да се реши проблема, каза Кирил Ананиев.Един по един социалистите излязоха на трибуната да се оплакват от това, че министърът се обидил, че не се дебатира проблемът с детското здравеопазване, а Стоян Мирчев поиска оставката на Кирил Ананиев.Левите поискаха и Цвета Караянчева да вземе отношение по въпроса. От БСП попитаха имаме ли техника и специалисти. Въпросът, който дискутираме не търпи отлагане, заяви и Явор Божанков. Доволна ли сте от това заседание, в което 10% от колегите от ГЕРБ са тук, а другите ги няма?, попита червеният депутат. Изглеждаме нелепо, подчерта той.По думите му трябва да се каже на родителите, че здравото на техните деца е отложено, докато на властта им дойде кеф.Вие имате повече качества, не се подценявайте, обърна се към Цвета Караянчева Атанас Костадинов. Тя му обясни, че строго спазвала парламентарния правилник. Не може да спазваме правилника, когато ни отърва, изтъкна Караянчева.Според Филип Попов от БСП герберите скрили министъра. Защо допуснахте всичко това?, попита Жельо Бойчев. Защото спазвам правилника, отговори му Цвета Караянчева. И Георги Свиленски поиска оставката на Кирил Ананиев.", "date": "2019.11.29", "title": "Тропане по трибуната на НС и една студена водичка заради педиатрията в София"}
{"url": "https://news.bg/comments/kitayskite-rani-ruskata-sol-i-prasta-na-makron.html", "text": "Френският президент Еманюел Макрон е хвърленият камък, който раздвижи водите в иначе инертното езеро на европейската политика. За последното, разбира се, спомага провлаченото оттегляне на германския канцлер Ангела Меркел от нея, в допълнение на дистанцирането на Великобритания от Европейския съюз и резервираността към него от страна на американския президент Доналд Тръмп. За да задминеш някого по улицата, обаче не е необходимо обезателно да крачиш бързо: понякога може просто този пред теб да се движи бавно.Падналата по лице филия и френските президенти обикновено са доказателството за това, че всъщност има такова нещо като законите на Мърфи и че те работят.Идеологическият подход и лепването на етикети върху френския президент обаче няма да ни помогне във вникването на неговата геополитика. Как иначе да си обясним това, че либералът Макрон върви по стъпките на консерватора Тръмп? А такова съглашенство между двамата е налице в няколко базови посоки.Първата е, че и двамата имат критично отношение към НАТО (кои са 10-те разлики между американското \"obsolete\"/отживелица и френското \"brain death\"/мозъчна смърт?). Но по отношение на Франция, това не е нещо ново (през 60-те години на миналия век под давлението на Де Гол Париж напусна обединеното военно командване на Алианса). Подхващането от страна на Макрон на идеята за европейска армия цели релативизирането на военната роля на САЩ в Европа, което автоматично ще повиши значението, което ще има Франция в едни бъдещи общи отбранителни сили на Стария континент.Второто сходство се изразява в това, че и Макрон, и Тръмп не харесват ЕС. Разликата тук е, че Тръмп не го харесва по принцип и мисли съюза по-скоро като блоков търговски конкурент, отколкото като партньор, докато Макрон има резерви спрямо ЕС в този му вид на тромав, хлабав и дисбалансиран конгломерат от държави (оттук и федералистките идеи на френския президент).Третото общо между двамата държавни глави е споделената им оценка, че най-голямото геополитическо предизвикателство пред ЕС и САЩ е Китай (а не Русия). Ако полето на конкуренция на Вашингтон с Пекин е преди всичко в Азия, то за Париж с китайската столица е най-вече в Африка. В случая различни национални егоизми правят така, че да има съвпадение на интересите между САЩ и Франция.Четвъртата прилика между Макрон и Тръмп е тази, че и двамата имат националистически проекти (било с либерални, било с консервативни елементи респективно). По аналогия на \"America first\", чрез която Тръмп иска да се наложи военно и търговски в отношенията с партньорите си, така \"France first\" е еманципаторският стремеж на Макрон да се превърне във водеща сила в рамките на ЕС.Петото сходство между двамата президенти касае Великобритания: и Макрон, и Тръмп нямат търпение Брекзит да се случи. Тогава Вашингтон ще се опита да сключи свободно търговско споразумение с Лондон, приближавайки Обединеното кралство още по-близо до себе си. А без Великобритания в ЕС, Макрон ще получи допълнителен картбланш за налагането на федералистките си идеи спрямо съюза, като това ще бъде и възможност за възстановяването на отношенията между ЕС и Руската федерация (и за двете Лондон беше очевидна обструкция, особено след случая \"Скрипал\").Тези връзки между френския и американския президент се крепят не на нещата, които те харесват, а на тези, които не харесват. Споделената антипатия към един германски канцлер и към един китайски президент могат да направят така, че всякакви разлики между Париж и Вашингтон в политиките им от текущо естество - от климатичните промени до налагането на митата като търговски инструмент - да минат на заден план.Но именно Русия заема основно място в геополитическата концепция на Еманюел Макрон. Френският президент работи за създаването на \"мост\" между Франция и Русия. Този мост има няколко цели.Първата е да \"прескочи\" Германия като титуляр на отношенията между ЕС и Руската федерация.Втората е силните икономически връзки между Берлин и Москва да бъдат компенсирани с политически такива между Париж и Кремъл. Парирана от незаобиколимото икономическо влияние, което Германия има в ЕС и което се екстраполира във вътрешно-политическо за съюза такова, Франция ще се опита да лидира външната политика на ЕС (включително и посредством странични механизми като Европейската инициатива за интервенция).Третата цел е хвърлянето на спасителен пояс на Русия, подложена на все по-напоителните политически и икономически вълни, идващи от Китай.Четвърта: намаляването на влиянието на САЩ върху Франция, а оттук и спрямо ЕС, с вкарването на руската карта (стар френски рефлекс, който отново става възможен след разпадането на СССР).На този фон, вече се забелязва сътрудничество/съвпадение на интересите между Макрон и Владимир Путин в няколко ключови за Европа посоки. Едната касае казуса в Украйна, където в Нормандската група (Германия, Франция, Украйна, Русия) Париж изглежда като страната, готова да направи най-много отстъпки на Москва (следете какво ще се случи на предстоящата среща на този формат в Париж на 9-ти декември). Другата посока е девалвирането на процеса на евро-интеграция на Западните Балкани (и отказа за предоставяне на дата за преговори на Република Северна Македония и Албания). Третата се отнася към Северна Африка, където френският президент и руският му колега изработват формула на сътрудничество, виждаща се в най-чист вид в подкрепата им за либийския генерал Халифа Хафтар.Тази реабилитация на ролята на Русия в стратегическото мислене на Европа, което е отличителната страна на външно-политическия почерк на френския президент, всъщност съответства на добре познатата московска геополитическа концепция, която предвижда \"сглобяването\" на руските природни ресурси с платежоспособното европейско потребление. Тази визия на Еманюел Макрон едва ли е задвижвана от алтруизъм, а по-скоро отчита неговите политически приоритети на фона на взетите предвид реалности от сцената на международните отношения.Една такава реалност е нарастващото значение на Поднебесната империя. Френският държавен глава, идентично с Доналд Тръмп, разпознава Китай като основното геополитическо предизвикателство на 21-ви век (макар стилистиката и инструментите на двамата да са доста различни). Може би Макрон вижда противопоставянето на Китай посредством два геополитически вектора.Първият е северен: европейско-руски. Това е по-скоро икономическа ос (симбиоза от европейски пари и руски ресурси). Оттук и желанието за реабилитация на Русия в архитектурата за сигурност от страна на Макрон. Основният проблем тук е, че покрай членството на редица държави от Европа в НАТО, същите не могат да заместят китайския пазар на руско оръжие.Вторият е южен: американско-азиатски. Този вектор е ситуационен: може да е американско-индийски и/или САЩ - ASEAN (групата на югоизточните азиатски държави), плюс държави като Япония и Австралия. Проблемът тук е, че Доналд Тръмп маргинализира мултилатералните формати, в които САЩ участват с държавите от тази част на света. Това обаче е по-скоро военната ос (симбиоза от азиатски пари и руски и американски оръжия).Самият китайски геополитически проект има три сериозни недостатъка и едно препятствие. Първият недостатък е, че Поднебесната империя е суровинно зависима страна (собствените находища на въглища са крайно недостатъчни, за да задвижват проекта на Пекин). Вторият е липсата на атрактивна пропаганда, годна за консумация за останалите страни от Азия (да продадеш \"Китай\" на съседите на Пекин е по-трудно от това да лансираш \"Русия\" на държавите от Източна Европа). Третият е, че въпреки прогреса във военната индустрия на Пекин китайската държава в този аспект е все още силно зависима от закупуването на руски оръжия и технология. А препятствието е еквивалентният икономически растеж на Индия (като процентно изражение, не като обем), съпроводен с принципа на паралелната дипломация на Ню Делхи (отношенията с Русия и САЩ се развиват успоредно, а не едните за сметка на другите, какъвто баланс няма във външната политика на Китай).Адресирането на опасността от Китай френският президент вижда посредством интегрирането на Русия (а американците, както подкрепяха китайската държава срещу СССР, сега имат готовност да подкрепят Москва срещу Поднебесната империя). Имайки предвид, че Москва е един от основните източници на природни ресурси и военни технологии на Пекин, т.е. Русия стои на входа и на изхода на геополитическите амбиции на Китай, Макрон сякаш иска да натисне с пръст китайските рани, поръсвайки ги с руска сол.С оглед на нарастващата зависимост от китайските пари и инвестиции обаче, остава открит въпросът доколко Русия притежава свободата за подобно маневриране. Понеже Пекин има и други източници за природни ресурси (Саудитска арабия, ОАЕ, Иран), а Москва не може да компенсира китайския си пазар с никой друг.А какво означава всичко това и каква е геополитическата визия на Еманюел Макрон за България, Балканите, Източна Европа и ЕС като цяло, е въпрос, който заслужава отделно внимание.", "date": "2019.11.29", "title": "Китайските рани, руската сол и пръста на Макрон"}
{"url": "https://news.bg/crime/raboti-se-po-versiyata-za-zapalena-tsigara-za-pozhara-v-pirogov.html", "text": "Чакат се експертизите за пожара в Пирогов. Това коментира в кулоарите на парламента вътрешният министър Младен Маринов.Взети са необходимите проби и са направени съответните огледи. Не става въпрос за взрив, стана ясно от думите му. Няма разрушена стена, а само напукана.Работи се по версията за запалена цигара. Трябва да видим от къде е тръгнала искрата, подчерта Маринов.Припомняме, при инцидента , а 32-ма бяха евакуирани. До момента няма яснота какво причини взрива на кислородната система.Припомняме, около 3.45 часа рано сутринта на 27 ноември в стая във Второ вътрешно отделение в \"Пирогов\" . При инцидента загинаха двама пациенти на 55 и 68 години, а в опасност е бил живота на други 80.Заради създалата се ситуация  от отделението, на която те могат да получат информация за състоянието им.По време на заседанието на министерския съвет премиерът Бойко Борисов изрази надежда, че . По-късно стана ясно и че  на дирекция \"Аварийна помощ и превенция\", както и екипи на главния архитект, които участват в обследването на сградата.От  кислородната система.", "date": "2019.11.29", "title": "Работи се по версията за запалена цигара за пожара в \"Пирогов\""}
{"url": "https://news.bg/int-politics/rusiya-arestuva-v-krim-ruskinya-shpionirala-za-ukrayna.html", "text": "Русия е арестувала рускиня в Крим по подозрение в държавна измяна заради предполагаеми опити да се сдобие с руски военни тайни в полза на Украйна, съобщават руските медии, които се позовават на Федералната служба за сигурност (ФСБ) на Русия.Уточнява се, че жената е арестувана в град Севастопол.По-късно депутатът от Държавната дума (долната камара на руския парламент) Дмитрий Белик разкри, че задържаната рускиня е граждански служител на Черноморския флот на Русия, чиято база е именно Севастопол.\"Задържането на служител на руския Черноморски флот за шпионаж в полза на съседна страна е един от стотиците факти, доказващи, че срещу страната ни се води мащабна шпионска война\", коментира Белик.Русия анексира Кримския полуостров от Украйна през 2014 г., след като под дулата на неидентифицирани войници (по-късно руските власти признаха, че са били руски) се проведе референдум, чиито резултати не са признати от международната общност.", "date": "2019.11.29", "title": "Русия арестува в Крим рускиня, шпионирала за Украйна"}
{"url": "https://news.bg/world/vankuvar-zabrani-slamkite-i-naylonovite-plikcheta.html", "text": "Ванкувър гласува забрана за използване на сламки и найлонови пликчета от 2020 г. Това е първият голям канадски град, който налага подобна забрана, информира \"Ройтерс\".Целта е да се намали употребата на найлонови пликове и други пластмасови продукти за еднократна употреба като част от борбата със замърсяването на планетата.През юни канадският премиер Джъстин Трюдо обяви планове за въвеждане на забрана в началото на 2021 г., която ще обхване някои пластмасови продукти за еднократна употреба като сламки, пликове и прибори за хранене.Монреал наложи забрана върху някои найлонови пликове през 2018 г.Забраната за използването на сламки от пластмаса във Ванкувър ще влезе на 22 април 2020 г., а за найлоновите пликчета, включително и тези от биоразградими материали, от 1 януари 2021 г.", "date": "2019.11.29", "title": "Ванкувър забрани сламките и найлоновите пликчета"}
{"url": "https://news.bg/regions/avariya-bavi-vlakovete-preminavashti-prez-gara-iskar.html", "text": "От 05.10 часа всички влакове, които преминават през гара Искър, се движат със закъснение, съобщават от БДЖ.Причината е повреда в захранването на контактната мрежа.Създадена е организация за обслужване на композициите с дизелов локомотив. Два влака са отклонени през гара Столник.От 08.48 часа е възстановено движението на влаковете с електрически локомотиви в участъка на възникналата повреда и преминаването на композициите постепенно се нормализира.Аварийни екипи работят по отстраняването на повредата.Клиентите на БДЖ могат да получат актуална информация за движението на влаковете от електронното табло на официалната страница на дружеството, което предоставя данни в реално време (), или на националния информационен телефон 0700 10 200.", "date": "2019.11.29", "title": "Авария бави влаковете, преминаващи през гара Искър"}
{"url": "https://news.bg/crime/mvr-lovi-dzhigitite-na-patya-s-novi-visokoskorostni-patrulki.html", "text": "МВР дава 5 милиона лева за високоскоростни автомобили, които да ловят джигитите на пътя. Това е предложение на ГДНП, поясни вътрешният министър Младен Маринов в кулоарите на парламента.В цената е включено и оборудването на автомобилите. Те ще бъдат оборудвани с последната дума на техниката, както се изрази той. Подобна практика имало в редица държави.Трябва да заложим на нова техника, за да имаме голям хоризонт на използване, смята МВР шефът. Техниката ще включва разпознаване на номера на автомобили. Така новите полицейски коли няма да се използват само за патрулна дейност. Търси се оперативност на екипите, заяви Младен Маринов. Джигитите ще бъдат констатирани навреме и спирани от опасното шофиране.", "date": "2019.11.29", "title": "МВР лови джигитите на пътя с нови високоскоростни патрулки"}
{"url": "https://news.bg/crime/mladen-marinov-vnimatelen-kam-ideyata-za-politsai-dobrovoltsi.html", "text": "Вътрешният министър подхожда с внимание към идеята на патриотите да се запише в закона за МВР доброволни отряди да борят ромската престъпност.Според Младен Маринов идеята ще срещне много подкрепа, но ще има и много против. Тази позиция изрази пред медиите в парламента силовият министър Младен Маринов. Тук става въпрос за прилагане на полицейски правомощия, което законодателят възлага на служителите на МВР, посочи министърът.Въпросът, по думите му, е дали да се дадат такива правомощия на тези хора и дали те са подготвени да ги прилагат. Въпросът трябвало да се изпипа, за да не се насажда допълнително напрежение в обществото. Отделно на това доброволците не трябвало да пострадат от осъществяването на дейността си. Темата трябвало да се обсъди внимателно, за да се избегнат възможностите за саморазправа, е мнението на вътрешния министър.Смятам, че държавата има законодателство, което се бори ефективно с престъпността, обясни Младен Маринов. До определен момент можело да се ползват доброволци в определени ситуации. Той даде като пример ловните дружинки, които помагали на полицаите при издирването на лица.", "date": "2019.11.29", "title": "Младен Маринов внимателен към идеята за полицаи доброволци"}
{"url": "https://news.bg/politics/gerb-rezervirani-kam-ideyata-za-kontrol-varhu-glavniya-prokuror.html", "text": "ГЕРБ с резерви към предложенията на левите за контрол върху главния прокурор.Този дебат се води от известно време без да видим ясно и конкретно предложение, заяви пред медиите Красимир Ципов. По линия на това дали да има съдебен контрол върху актовете на прокуратурата и в момента има съдебен контрол върху някои от тях, допълни той.По думите на народния представител в момента има инстанционен контрол върху прокуратурата. Според Ципов ако се въведе съдебен контрол има опасност съдът да се занимава с нещо друго освен с това да контролира всеки един акт за образуване или отказ за образуване на наказателно производство.", "date": "2019.11.29", "title": "ГЕРБ резервирани към идеята за контрол върху главния прокурор "}
{"url": "https://news.bg/world/partiyata-na-merkel-obmislya-da-varne-nabornata-voenna-sluzhba.html", "text": "Партията на канцлера на Германия Ангела Меркел обмисля да върне наборната военна служба, съобщава \"Дойче веле\".Германският военен министър Анегрет Крамп-Каренбауер, фаворит да наследи Меркел на канцлерския пост, подкрепя да започне дебат за връщането на военната служба.\"Нещо е в опасност да бъде изгубено, без което обществото не може да продължава вечно\", каза лидерът на консервативния Християндемократически съюз пред Funke Media Group.Тя добави, че в партията й има подкрепа за връщане на наборната служба.Споделих много от тези мисли и важно е да обсъдим задължителната военна служба в Германия, каза още Каренбауер.Въпросът беше повдигнат в централата на партията в Берлин в четвъртък. Поканени са експерти за обсъждане дали трябва да се въведе едногодишна наборна военна служба.Германия се отказа от военната повинност през 2011 г., частично в опит да се превърнат въоръжените сили в професионални, но страната среща затруднения при привличането на кадри.В други европейски държави водят дебат дали трябва да се върне военната служба.През 2015 г. Литва върна задължителната военна служба в отговор на руските действия в Украйна. Избираните на случаен принцип мъже в балтийската държава служат 9 месеца.Швеция също въведе военната служба през 2017 г. като реакция на засилващата се несигурност в Балтийско море.Френският президент Еманюел Макрон върна военната повинност, макар че към този момент е доброволно. Франция премахна задължителната военна служба преди близо 25 г.", "date": "2019.11.29", "title": "Партията на Меркел обмисля да върне наборната военна служба"}
{"url": "https://news.bg/int-politics/rusiya-kitay-i-turtsiya-bili-stihiyno-bedstvie-zastrashavashto-sasht-i-zapada.html", "text": "Русия заедно с Турция и Китай представлява \"стихийно бедствие\", което заплашва Запада воглаве със САЩ. Това пише турското издание \"Сабах\".По този начин натискът, оказван от независимата политика на Турция, наподобявал цунами, на Китай - на климатичните промени, а на Русия - на ураган.Авторът отбелязва, че новите стратегически отношения между Москва, Анкара и Пекин отново са превърнали Русия в притегателен център. Страната продължавала да разширява зоната си на влияние в Северна Африка. В същото време тя изгражда отношения със страни, които се смятат за най-близки съюзници на САЩ, като Израел, Саудитска Арабия, Египет, Германия и Франция.Изданието подчертава, че Турция изпълнявала функцията на \"стоманено ядро\" в мюсюлманските райони на Северна Африка, Близкия изток, Балканите, Кавказ, Централна и Южна Азия. Според автора страната в момента се възприема като един от \"най-доминиращите полюси на нововъзникващата глобална система\".В същото време \"истинският кошмар\" за САЩ бил Китай, който предизвиквал настоящите \"климатични промени\" в глобалната геополитика. САЩ трябвало да привлекат Русия и Турция на своя страна, за да се противопоставят в икономическата война с Китай. Изданието обаче се съмнява, че това е възможно на практика.", "date": "2019.11.29", "title": "Русия, Китай и Турция били \"стихийно бедствие\", застрашаващо САЩ и Запада"}
{"url": "https://news.bg/world/upravlyavashti-i-demonstranti-pregovaryat-sled-40-dni-protesti-v-chili.html", "text": "Представителите на движението, което организира протестите  в Чили, бяха чути за първи път от чилийското правителство след , предаде Prensa Latina.На продължилата повече от 2 часа среща, която се проведе в двореца Ла Монеда в столицата Сантяго, лидерите на движението представиха на вътрешния министър Гонсало Блумел три основни искания.Те бяха насочени към прекратяване на насилието срещу мирни демонстрации и зачитане на правата на човека, изработване на нова Конституция и списък на социалните мерки в полза на мнозинството граждани.След срещата председателят на Централната работническа централа Барбара Фигероа заяви, че готовността да продължат преговорите зависи от изпълнителната власт, която приема амбициозния дневен ред, поставен от социалното движение.Тя съобщи, че министър Блумел е обещал да обсъди тези мерки.Протестите, които прераснаха в безредици и сблъсъци с служители на реда започнаха в Сантяго на 14 октомври, когато властите решиха да увеличат цената на метрото. По-късни демонстрации заляха и други градове.Повече от 20 души станаха жертва на насилие по време на безредиците, повече от 2,3 хиляди бяха ранени, а стотици други - арестувани.", "date": "2019.11.29", "title": "Управляващи и демонстранти преговарят след 40 дни протести в Чили "}
{"url": "https://news.bg/world/7-zaginali-pri-samoletna-katastrofa-v-kanada.html", "text": "Полицията в канадския град Кингстън съобщи, че седем души са загинали, след като малък самолет се е разбил в района в сряда вечерта, предаде АП.Няма данни за оцелели. Самоличността на жертвите не се оповестява. За момента е ясно, че сред жертвите има и две деца.Бордът за безопасност на транспорта на Канада е изпратил екип от четирима следователи на мястото на катастрофата, където те са извършили оглед.Самолетът е излетял Маркъм, Онтарио за Кингстън, но малко преди да се подготви за кацане е загубил височина.Вероятна причина за трагедията е лошото време - силните ветрове в района по време на полета.", "date": "2019.11.29", "title": "7 загинали при самолетна катастрофа в Канада "}
{"url": "https://news.bg/weather/predimno-slanchevo-valezhite-spirat.html", "text": "Предимно слънчево време ни очаква днес. Това съобщават от НИМХ.Преди обяд все още в източната половина от страната ще превалява. След обяд обаче валежите ще спират.Максимални температури ще са между 12 и 17 градуса.Вятърът в Дунавската равнина и Горнотракийската низина ще е умерен до силен, като ще се ориентира от запад-северозапад. Атмосферното налягане остава по-ниско от средното за сезона, но ще се повишава.В събота над страната се очаква да превали. Температурите ще се понижават.", "date": "2019.11.29", "title": "Предимно слънчево, валежите спират "}
{"url": "https://news.bg/world/pravitelstvoto-na-malta-zasedava-izvanredno-zaradi-ubiystvoto-na-dafne-galitsiya.html", "text": "Малтийският премиер Джоузеф Мускат свика спешно заседание на кабинета в четвъртък вечерта, предаде АФП. Това се наложи след засилващия се натиск върху властите във връзка с разследването на убийството на разследващата журналистка Дафне Каруана Галиция, което заплаши да дестабилизира правителството, предаде АФП.\"Ситуацията е много сериозна\", каза Мускат пред журналисти, на влизане за срещата.Бившият началник на канцеларията на премиера на Малта, който , бе задържан и разпитан от полицията. Кийт Скембри вече е освободен. От полицията заявиха, че \"не смятат, че имат нужда да задържат Шембри повече в ареста\".Убийството чрез поставена в колата бомба през 2017 г. шокира страната и предизвика протести за справедливост.Галиция бе известна с разследването си на корупцията във властта.Мускат е подложен на сериозна критика и във вторник обеща да подаде оставка, ако бъдат открити връзки между него и убийството.Семейството на Галиция поиска той да се оттегли от поста, защото \"има кръв по ръцете си.\" във връзка с убийството на Галиция.Мускат може да се обърне към нацията в края на заседанието на кабинета.Европейският парламент ще изпрати мисия в Малта, според евродепутата от германските зелени Свен Гиголд.", "date": "2019.11.29", "title": "Правителството на Малта заседава извънредно заради убийството на Дафне Галиция "}
{"url": "https://news.bg/world/petima-raneni-pri-strelba-v-zavedenie-v-istanbul.html", "text": "Петима души са били ранени в четвъртък при стрелба в кафене в турския град Истанбул, съобщават местните медии.Изстрели са отекнали в интернет кафе в квартал Бейоглу след свада между две групи, съобщава ежедневникът \"Джумхюриет\".Един човек е открил огън и ранил петима членове на съперничещата група.Стрелецът и двамата му спътници са избягали след стрелбата и се издирват.", "date": "2019.11.29", "title": "Петима ранени при стрелба в заведение в Истанбул "}
{"url": "https://news.bg/world/stotitsi-izraeltsi-i-palestintsi-na-mirno-shestvie-v-ramala.html", "text": "Стотици израелци се събраха в президентския щаб на Палестинската власт в Рамала в четвъртък, за да участват в събитие, отбелязващо Международния ден на солидарност с палестинския народ, предадоха израелски медии.Израелците, много от които са ветерани-активисти от леви групи и организации, пристигнаха от Тел Авив, Йерусалим и други части на Израел. Към тях се присъединиха палестински служители, активисти и религиозни лидери.Генералният секретар на Централния комитет на движението Фатах Джибрил Раджуб заяви, че има израелски партньор за мир.Раджуб говори и на арабски, и на иврит, като призова израелците да работят с палестинците срещу военното управление на Израел.Израелците и палестинците трябва също да работят заедно за взаимно признаване и установяване на палестинска държава по границите на 1967 година, каза още той.Това идва на фона на продължаващите сблъсъци в палестински територии, при които палестинците дават много жертви.", "date": "2019.11.29", "title": "Стотици израелци и палестинци на мирно шествие в Рамала "}
{"url": "https://news.bg/world/treti-vot-v-izrael-otnovo-nyama-da-reshi-politicheskata-kriza.html", "text": "Проучване на общественото мнение, проведено за израелски медии от института Маагар Мохот, показва, че дори и да се проведат трети избори, те няма да разрешат сложната политическа ситуация в Израел.Според резултатите, ако изборите се проведат днес, партията \"Синьо и бяло\" на Бени Ганц ще спечели 35 места, партията \"Ликуд\" на премиера Бенямин Нетаняху - 33 места, а  арабските парти ще имат 13 места.В разделението на блокове десният лагер има 56 места, а лявоарабският лагер има 56 места. \"Наш дом\" отново е балансът на силите с 8 места.Припомняме, че Нетаняху и Ганц не се разбраха за коалиционен кабинет. Нетаняху  в корупция и се правят опити Нетаняху настоява, че . Решението отбеляза първия път в историята на Израел, в който действащ министър-председател бе с повдигнати обвинения за престъпления.  през 2018 г.През юни тази година,  в злоупотреба с обществени средства.", "date": "2019.11.29", "title": "Трети вот в Израел отново няма да реши политическата криза "}
{"url": "https://news.bg/world/slovakiya-za-vtori-pat-othvarli-istanbulskata-konventsiya.html", "text": "Парламентът на Словакия отхвърли Истанбулската конвенция за защита на жените от насилие за втори път и призова правителството на страната да попречи на ЕС да я ратифицира, съобщават местни медии.Представена от Съвета на Европа за ратификация през 2011 г., конвенцията е одобрена от повечето страни членки на ЕС.Словашкият парламент я отхвърли за първи път през март, като се аргументира с това, без да представя доказателства, че е в противоречие с конституционното определение на страната за брак като хетеросексуален съюз.Депутатите дори приеха резолюция, която призовава правителството да \"попречи\" на ЕС да приеме задълженията си, произхождащи от Истанбулската конвенция.93 словашки депутати гласуваха в полза на резолюцията, 29 - против, а 13 гласуваха въздържал се.Спорна конституционна поправка от 2014 г. определя брака в Словакия като съюз между мъж и жена.Вчера Европейският парламент. Повечето ", "date": "2019.11.29", "title": "Словакия за втори път отхвърли Истанбулската конвенция"}
{"url": "https://news.bg/world/semeystvoto-na-edi-rama-sred-zasegnatite-ot-zemetresenieto-v-albaniya.html", "text": "Семейството на албанския премиер Еди Рама също се оказа сред засегнатите от разрушително земетресение в страната, предаде CNN.Стана ясно, че сред загиналите са годеницата на сина му, нейните родители и брат ѝ.Това съобщи самият Грегор Рама.Припомняме, че най-малко 47 души са загинали и над 600 са ранени, според статистиката след поредицата разрушителни земетресения, през последните дни.Броят им бързо се увеличава. Стотици са временно без дом.На извънредно заседание на правителствотобеше обявено извънредно положение в Дуръс и Тирана.Рама Припомняме, че, които помагат на бедстваща Албания.", "date": "2019.11.29", "title": "Семейството на Еди Рама сред засегнатите от земетресението в Албания "}
{"url": "https://news.bg/world/kim-chen-un-lichno-nablyudaval-testa-na-reaktivna-sistema-za-zalpov-ogan.html", "text": "Северна Корея съобщи, че успешно е изпитала суперголяма реактивна система за залпов огън под личното ръководство на лидера Ким Чен-ун с изстрелване на две ракети, информира \"Йонхап\".Вчера Генералният щаб на Южна Корея обяви, че Корейската централна новинарска агенция информира, че Националната академия за наука и отбрана е провела тест с цел \"финално изпитание на бойната приложимост\" на реактивната система. Ким е изразил \"голямо удовлетворение\" след изпитанието.Тестовият пуск \"доказа военното и техническото превъзходство на оръжейната система и категоричната надеждност\", отбелязва агенцията.Командирите на въоръжените сили на КНДР изразиха благодарността си към лидера, който е установил, че много от оръжията и екипировката са разработени и укрепват Корейската народна армия, допълва медията.Изпитанието на Северна Корея в четвъртък е тринадесетото за тази година и четвъртото на суперголяма реактивна система за залпов огън. Предполага се, че оръжейната система е с диаметър 600 милиметра. КНДР изпита оръжието на ,  и Изстреляните вчера ракети в интервал от 30 секунди са прелетели около 380 километра на височина от 97 километра.Южна Корея призова Пхенян да прекрати изпитанията и подчерта нуждата от подобряване на отношенията между двете държави чрез диалог и сътрудничество.", "date": "2019.11.29", "title": "Ким Чен-ун лично наблюдавал теста на реактивна система за залпов огън"}
{"url": "https://news.bg/world/es-okonchatelno-utvardi-mandata-na-komisiyata-na-fon-der-layen-do-31-oktomvri-2024-g.html", "text": "Съветът на ЕС официално утвърди новия състав на Европейската комисия чрез писмена процедура.Мандатът на Комисията е от 1 декември 2019 г. до 31 октомври 2024 г.Урсула фон дер Лайен е новият председател на Европейската комисия, а Жосеп Борел е Върховен представител на Европейския съюз за външната политика, който също е един от заместник-председателите на Европейската комисия.Останалите членове на Комисията:Тиери Бретон (Франция)Хелен Дали (Малта)Валдис Домбровскис (Латвия)Елиса Ферейра (Португалия)Мария Габриел (България)Паоло Джемтилиони (Италия)Йоханес Хан (Австрия)Фил Хоган (Ирландия)Илва Йохансон (Швеция)Вера Йоурова (Чешка република)Стела Кириакидис (Кипър)Чнес Ленарчич (Словения)Дидиеи Рейндерс (Белгия)Маргаритис Схинас (Гърция)Николас Шмит (Люксембург)Марош Шефчович (Словакия)Кадри Симсон (Естония)Виргиниус Синкевичиус (Литва)Дубравка Шуика (Хърватска)Франс Тимерманс (Холандия)Юта Уприлайнен (Финландия)Адина Валеан (Румъния)Оливър Вархили (Унгария)Маргрете Вестагер (Дания)Януш Войчиечовски (Полша)", "date": "2019.11.29", "title": "ЕС окончателно утвърди мандата на Комисията на Фон дер Лайен до 31 октомври 2024 г. "}
{"url": "https://news.bg/world/premierat-na-malta-otkazva-da-pomilva-biznesmen-svarzvan-s-ubiystvoto-na-galitsiya.html", "text": "Отказаха да помилват бизнесмен, който обвинява бивш съветник на премиера на Малта за , информира ДПА., който също е заподозрян за убийството, поиска имунитет в замяна на информация по случая. Но премиерът Джоузеф Мускат заяви, че няма база, за да му се гарантира помилване и че шефът на полицията и главният прокурор са против.Мускат обяви решението си на пресконференция в 03,00 часа тази сутрин след извънредно заседание на кабинета, което заседава до ранните часове днес.Малтийските министри бяха събрани в офиса на премиера на извънредна среща в четвъртък вечерта във връзка с развитието около разследването на убийството на Галиция през тази седмица. Разследването обхвана и високите етажи на властта.Галиция беше убита през октомври 2017 г. Тя разкри корупция в правителството на страната.Фенех твърди, че идеята за убийството на журналиста е на Кийт Скембри, бизнесмен, който до понеделник ръководеше канцеларията на премиера Джоузеф Мускат, откакто Лейбъристката партия на Малта пое властта през 2013 г. В началото на седмицата Кийт Скембри подаде оставка с , след като беше свързан с убийството. във връзка с разследването, но два дни по-късно бе освободен без да му се повдигат обвинения. До момента няма повдигнати обвинения на министри.Решението да се освободи Скембри без обвинения ядоса активисти, които подозират, че е прикриван.Група протестиращи, включително един от синовете на Галиция, се събраха пред офиса на премиера тази нощ.Според \"Таймс ъв Малта\" таксиметров шофьор е разкрил пред полицията, че е действал като посредник между Фенех и предполагаемите екзекутори на Галиция. Шофьорът е заявил, че е получил 150 000 евро от Фенех за тримата мъже, които са обвинени, че са подготвили бомбата за убийството на Галиция. Въпросните убийци чакат съдебен процес.Делегация на Европейския парламент ще посети Малта, за да се запознае с последните разкрития по случая.", "date": "2019.11.29", "title": "Премиерът на Малта отказва да помилва бизнесмен, свързван с убийството на Галиция"}
{"url": "https://news.bg/crime/zadignaha-4-kutii-za-dareniya-ot-hranitelen-magazin-vav-varna.html", "text": "Откраднаха 4 кутии за дарения от хранителен магазин във Варна, само за няколко дни, съобщи Нова телевизия.Управителят на магазина обяснява, че първите три кражби са станали през работно време. Четвъртият път нападателят разбива входната пари, за да вземе кутията с дарения, в която имало не повече от 300-400 лева.След първата кражба от магазина започнали да завързват кутиите със свински опашки, което обаче не спряло крадците.Според управителя крадците са двама души. По думите му единият е заловен и е познат на полицията, а другият все още се издирва.", "date": "2019.11.29", "title": "Задигнаха 4 кутии за дарения от хранителен магазин във Варна "}
{"url": "https://news.bg/world/v-italiya-osuetiha-natsistki-zagovor.html", "text": "Италианската полиция осуети нацистки заговор, пише \"Гардиън\".Полицията обяви, че е арестувала 19 крайнодесни екстремисти, които са искали да формират нова нацистка партия. При акция на властите са открити оръжия, експлозиви, нацистки символи, нацистки знамена и книги за Адолф Хитлер и Бенито Мусолини.Според прокуратурата в Калтанисета, Сицилия, която е ръководила разследването, заподозрени са искали да създадат пронацистка, ксенофобска, антисемитска група, наречена Италианска националсоциалистическа работническа партия.Членовете на групата са били в контакт с други неонацистки групи извън Италия, включително с британската Комбат 18 и португалската крайнодясна група \"Нов социален ред\".Ръководителят на италианската организация е 50-годишна жена от Падуа, която е работила в публичната администрация и няма криминално минало. Разследващите са открили свастики и антисемитски материали в дома й.Друг заподозрян е 26-годишна жена от Сицилия, която е спечелила онлайн конкурс за красота, наречен \"Мис Хитлер\" и през август е изнесла реч на конференция на крайнодесни в Лисабон.Екстремистите са били обучавани от бивш високопоставен член на калабрийската мафия Ндрангета.", "date": "2019.11.29", "title": "В Италия осуетиха нацистки заговор"}
{"url": "https://news.bg/world/na-101-g-pochina-bivshiyat-yaponski-premier-yasuhiro-nakasone-blizak-priyatel-na-reygan-i-tachar.html", "text": "На 101 години почина бившият японски премиер Ясухиро Накасоне, съобщи представител на управляващата партия в Япония, цитиран от \"Ройтерс\".Накасоне е премиер на азиатската държава от 1982 до 1987 г. Ясухиро Накасоне беше близък приятел с бившия американски президент Роналд Рейгън и бившия премиер на Великобритания Маргарет Тачър.Самият той заявяваше, че не е успял да постигне мечтата си да промени пацифистката конституция на Япония.След като пое властта, Ясухиро Накасоне влезе в историята с коментара, че в случай на война той ще превърне Япония в непотопяем \"самолетоносач\" за американските сили и ще спре съветските ВМС.Накасоне също наруши неписано правило за ограничаване на бюджета за отбрана до 1% от БВП.През 1983 г. той стана първият японски премиер с официална визита в Южна Корея.През 1986 г. Ясухиро Накасоне обиди чернокожите, пуерториканците и мексиканците в САЩ с думите си, че те са причината средното ниво на интелигентност на американците да е под това в Япония.Накасоне провеждаше агресивна вътрешна политика, която включваше приватизиране на японската железница и други сектори. Но е критикуван, че не е успял да прокара предложения за реформа за засилване на икономическия растеж на страната.Той се пенсионира през 2003 г. на 85-годишна възраст.", "date": "2019.11.29", "title": "На 101 г. почина бившият японски премиер Ясухиро Накасоне – близък приятел на Рейгън и Тачър"}
{"url": "https://news.bg/politics/fandakova-nikoga-ne-sam-kazvala-che-nyama-da-se-uvelichavat-danatsite.html", "text": "Никога в кампанията не съм казвала, че няма да се увеличат или променят данъците. Когато коментирахме въпросите с чистотата на въздуха, коментирахме конструктивни, непопулярни мерки.Това заяви столичният кмет Йорданка Фандъкова пред bTV по повод Тя подчерта, че до края на месеца изтича срокът за променя в наредбата на местните данъци и такси.По думите й когато искаме по-чист въздух, трябва да предприемем мерки.Старите автомобили трябва да плащат по-големи данъци, отколкото тези, които не замърсяват, отбеляза градоначалникът.Фандъкова изтъкна още, че основните данъци - таксата за жилищата на хората и за битовите отпадъци не се променят.Тя поясни, че от данъците върху имотите очакват около 20 млн. лв., като тези пари ще отидат за ремонт на малките улици и кварталите.Половината от тях ще бъдат предоставени на районните кметове, допълни Фандъкова.По думите й около 18 млн. лв. се очакват общо от данъка на автомобилите. Част от тях ще бъдат за подобряване на градския транспорт, а другата част към залесяване и парковете.Кметът посочи още, че е заложила в програмата си и създаване на многоетажни паркинги.По отношение на горенето на битови отпадъци Фандъкова отбеляза, че Столичният инспекторат е направил над 300 проверки през този месец и са съставени 50 акта. При проверките е установено горене на дограма.Ввъв връзка с казуса \"Златен век\" Фандъкова заяви, че винаги е била на мнение, че тази сграда няма място там. Тя поясни, че строоителството на небостъргача е разрешено по стария устройствен план и новият няма как да го забрани. ", "date": "2019.11.29", "title": "Фандъкова: Никога не съм казвала, че няма да се увеличават данъците"}
{"url": "https://news.bg/press/mestata-za-kratosrochno-nastanyavane-shte-se-registrirat-zdraveopazvaneto-vse-po-skapo-i-bez-efekt.html", "text": "Отвод. \"Сега\":10 съдии си дадоха отвод по делото срещу Александър Манолев10 съдии от Благоевград си направиха отвод по делото срещу бившия зам.- министър на икономиката Александър Манолев, който заедно със своята съучастничка Анна Димитрова бе обвинен от прокуратурата в злоупотреба и фалшифициране на документи с цел получаване на европейски помощи, съобщава БНР.Два месеца след като окръжната прокуратура даде на съд бившия зам.-министър заради луксозната къща за гости край Сандански, която обаче никога не е използвана като туристически обект, а като личен имот на семейството му, делото не може да стартира.Причината е, че всички съдии, избирани автоматично и на случаен принцип, са си направили отвод с един и същи мотив - колегиални отношения със сестрата на обвинения - Рая Манолева, която е съдия в РС-Сандански, разказва още Националното радио.Инцидент. \"24 часа\":Шефът на пожарната: Щеше да има стотици жертви, ако бе гръмнала кислородна бутилка в \"Пирогов\"\"Аз не бих коментирал случай, при който има образувано досъдебно производство. Добрата новина е тази, че не се потвърждава за взрив на кислородна бутилка. Първото съобщение, което дойде при нас беше за гръмнала кислородна бутилка\". Това каза гл. комисар Николай Николов, цитиран от Фокус.\"Очаквахме десетки, да не кажа стотици жертви. Гръмнала е някаква запалима смес, дали в резултата на непълно горене не е ясно\", заяви Николов.Той допълни, че експертите ще кажат категорично. По думите му когато завърши аутопсията на телата ще могат да се дадат отговори на тези въпроси.Здравеопазване. \"Дума\":Здравеопазването все по-скъпо и без ефектРазходите за здравеопазване в България растат неотклонно през последните 15 години, но основната причина са парите, които хората плащат от джоба си.Страната ни е на първо място в ЕС по дял на частните разходи за здравеопазване - 47% от медицинските услуги се плащат от пациентите, а това означава, че бедните хора не могат да си позволят здравни грижи. При това 14% от населението дори не е обхванато от системата на вноски за здравеопазването, пише в разпространения от Европейската комисия доклад за състоянието на здравеопазването в ЕС заедно с национални профили.Въпреки значителното подобряване от 2000 г. насам на прогнозната продължителност на живота, България регистрира най-ниския показател в ЕС, относително слаба е първичната превенция и агитацията за здравословен начин на живот, което се отразява на високия дял на предотвратими смъртни случаи. Системата на здравеопазване не успява да лекува ефективно и навреме пациентите и България е на четвърто място по смъртност от предотвратими състояния и заболявания. България е единствената в ЕС след Латвия по брой на здравни грижи, които често биват изключени от общественото здравеопазване. Според доклада това са лекуване на очни заболявания, физиотерапия, психични състояния и достъп до експериментални или много скъпи лекарства.Решение. \"Монитор\":Решено: Местата за кратосрочно настаняване ще се регистриратМестата за краткосрочно настаняване като стаи или апартаменти, които се предлагат онлайн, ще бъдат задължени да се регистрират в националния регистър за местата за настаняване. Това изменение в Закона за туризма приеха от Комисията по бюджет и финанси по време на разглеждането за държавния бюджет за 2020 г.В началото на седмицата депутатите Менда Стоянова (ГЕРБ) и Валери Симеонов (Обединени патриоти) предложиха промяната като предизвикаха бурни реакции. В първоначалния си вариант предложението бе местата за краткосрочно настаняване да се категоризират. В момента стаи и къщи за гости могат да се отдават под наем и от лица, които не са търговци по смисъла на Търговския закон, ако местата за настаняване са част от обитаваното от него жилище в жилищна сграда.", "date": "2019.11.29", "title": "Местата за кратосрочно настаняване ще се регистрират; Здравеопазването все по-скъпо и без ефект"}
{"url": "https://news.bg/world/luis-lakale-pu-slaga-kray-na-14-godishnoto-upravlenie-na-liberalite-v-urugvay.html", "text": "Луис Лакале Пу е новият президент на Уругвай. Изборът му слага край на 14-годишното управление на либералите в Уругвай.Управляващите вече признаха поражението си.Припомняме, че , които бяха оспорвани. Първият тур се проведе през октомври, но никой от кандидатите не събра 50 процента от гласовете.Кандидатът на управляващата либерална коалиция Даниел Мартинес водеше с малка преднина по време на преброяването на гласовете, но имаше още в първия тур пред себе си сериозен съперник - 46-годишният адвокат Луис Лакале Пу, син на бивш президент и сенатор, който може да формира нова дясна коалиция от малки партии.В неделя уругвайците гласуваха за президент, вицепрезидент, сенатори и депутати, чиито мандат е от 2020 г. до 2025 г. еднополовите бракове и доведоха до създаването на първия национален пазар за легална продажба на марихуана в света.", "date": "2019.11.29", "title": "Луис Лакале Пу слага край на 14-годишното управление на либералите в Уругвай "}
{"url": "https://news.bg/crime/tiha-spokoyna-i-podatliva-na-manipulatsii-profilat-na-obvinenata-bankova-sluzhitelka.html", "text": "Тиха, спокойна и податлива на манипулации - така криминалният психолог проф. Калин Гайдаров описа пред bTV банковата служителка от Варна, която беше Той добави, че парите са голямо изкушение и има много случаи, в които хората не могат да устоят, когато работят с големи суми.Според задържаната служителка, , с когото са поддържали отношения само в интернет и никога не са се виждали.Проф. Гайдаров посочи още, че има хипотеза партньорът да е измислен герой. Въпросният мъж все още не е задържан от полицията.По думите му възрастта на жената е ключова, защото тя е на 38 години и е необвързана. Това според проф. Гайдаров я прави податлива на манипулации от мъж. Експертът посочи, че е недопустимо банката да не забележи източването 3 години.Предполага се, че за този период банковата служителка е извършила около 50 тегления на средства от чужди сметки. Всеки път сумата е била различна, като основно е варирала между 5 и 20 хил. лв. От банката обаче подават сигнал в прокуратурата едва в началото на тази седмица.Проф. Гайдаров заяви, че е възможно жената да е била изнудвана или манипулирана.", "date": "2019.11.29", "title": "Тиха, спокойна и податлива на манипулации - профилът на обвинената банкова служителка"}
{"url": "https://news.bg/crime/gabrovets-se-natakna-na-karton-v-hlyab.html", "text": "Жител на Габрово намери смачкан картон в закупен хляб, съобщи Нова телевизия.Мъжът намерил картона в нарязан бял хляб, произведен от фирма със седалища в градовете Пазарджик и Павликени. Той настоява за по-строг контрол.От магазина, където е закупен хлябът върнали парите на мъжа.Габровецът подава сигнал до фирмата, която има цехове в градовете Пазарджик и Павликени, чрез сайта и горещите им телефони, но до този момент няма реакция.Производителят подозирал нелоялна конкуренция и смятал, че хлябът в тяхната опаковка е подменен.Нямало, как да попадне велпапе в тестото, тъй като системата бил сигурна и автоматизирана.", "date": "2019.11.29", "title": "Габровец се натъкна на картон в хляб"}
{"url": "https://news.bg/world/ledena-skulptura-zae-myastoto-na-boris-dzhonsan-na-debat-za-klimata.html", "text": "Британските консерватори заплашват да разследват Канал 4, ако спечелят парламентарните избори на 12 декември, след като телевизионният канал реши да замени премиера Борис Джонсън с ледена скулптура по време на дебат за климатичните промени, пише \"Гардиън\".Източник от Консервативната партия потвърди, че партията ще прегледа задълженията на телевизионния канал, ако Борис Джонсън се върне на \"Даунинг стрийт\" следващия месец. Според предложението, първи съобщи BuzzFeed News, консерваторите ще проверят дали телевизията не трябва да служи на обществото по по-добър начин.Лицензът на Канал 4 е до края на 2024 г., което означава, че ще трябва да бъде подновен при ново правителство, ако парламентът изпълни петгодишния си мандат. Канал 4 е обществен и подлежи на промяна, ако парламентът прокара съответното законодателство.Говорител на консерваторите съобщи, че са писали на медийния регулатор Ofcom с искане за разследване, тъй като каналът е нарушил правилата.Лидерът на партия \"Брекзит\" Найджъл Фараж получи същото отношение на дебата, след като отказа да участва с другите лидери.", "date": "2019.11.29", "title": "Ледена скулптура зае мястото на Борис Джонсън на дебат за климата"}
{"url": "https://news.bg/regions/v-pernik-iskat-ostavkata-na-oblastniya-upravitel-zaradi-vodniya-rezhim.html", "text": "Нов протест в Перник заради водния режим. Хората искат оставката на областния управител Ирена Соколова, съобщи bTV.Тя излезе при протестиращите и ги покани да присъстват на експертния обществен съвет, който се провежда днес. Те обаче отказват.По думите й оставката е акт, който може да бъде извършен всеки момент, но по-важно е да се намери решение на проблема. Соколова подчерта, че в момента има план за справяне.Тя показа събрани данни от направената от нея обиколка на водосборната зона вчера, които сочат големи разлики в количеството постъпление на вода.\"Разликата е драстична, но има специалисти, които ще обяснят това. Ние намерихме на голяма част от водоизточниците незаконни отклонения на вода\", изтъкна още областният управител.Преди три дни видях бентовете за отклоняване на цялата вода от един от основните водоизточници при маловодие с тръба, отвеждаща към помпена станция, заяви Соколова. В същото време се установява, че помпената станция не работи.\"Ако някой си е позволил да отклонява водни запаси в този период на безводие трябва да понесе своята отговорност\", категоричен е областният управител. Тя допълни, че с неин подпис не може да се източи или напълни язовир \"Студена\".Протестиращите искат да знаят кога язовирът е източен и къде е отишла водата. Те настояват всички отговорни да си подадат оставката и да отидат на съд.Пред БНТ кметът на Перник Станислав Владимиров заяви, че нивото на язовир \"Студена\" вече е положително.По думите му през изминалото денонощие за първи път не е имало намаляване на обема на язовира, а притокът е бил повече от разхода.Владимиров е на мнение, че това дава надежди, че ще имат достатъчно воден резерв, докато започнат по-обилните снеговалежи и след това снеготопенето.Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за От 18 ноември 2019 г. започна  в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният а около 60 000 души.Същият ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева каза пред bTV, че е необходима , тъй като не са взети мерки навреме за справяне с водната криза.", "date": "2019.11.29", "title": "В Перник искат оставката на областния управител заради водния режим"}
{"url": "https://news.bg/world/ukrayna-izpita-krilata-raketa-neptun.html", "text": "Украинската армия проведе изпитание на крилата противокорабна ракета Р-360 с комплекс РК-360МЦ \"Нептун\", съобщи генералният директор и конструктор на ГККБ \"Луч\" Олег Коростелев, цитиран от руски медии.РК-360МЦ \"Нептун\" е украински брегови мобилен ракетен комплекс с противокорабни ракети Р-360.След изстрелването ракетата е извършила полета по зададения маршрут и на определената височина. Приключването на този етап означава, че разработването на Р-360 е завършено.Коростолев отбеляза, че ракетата е прелетяла 250 километра.", "date": "2019.11.29", "title": "Украйна изпита крилата ракета „Нептун”"}
{"url": "https://news.bg/politics/op-izpravyat-dobrovolni-otryadi-sreshtu-prestapnostta.html", "text": "Депутатите от Обединените патриоти внасят текстове в Закона за МВР, които да позволят създаването на добоволни отряди, които да борят престъпността. Текстовете ще влязат между първо и второ четене на Закона за МВР.Формированията ще действат на места, където има дефицит на органи на реда, обясни на брифинг депутатът Искрен Веселинов. Не за първи път патриотите предлагат доброволци да патрулират като превенция и да се изправят срещу битовата престъпност и дори е техен приоритет.Предложението на ОП създава нужда и от вътрешно преструктуриране на МВР, което ще доведе до по-адекватно функциониране на системата.Действията на тези отряди от доброволци трябва да са в синхрон и под ръководството на МВР и ще бъдат в допълнение към респекта, който трябва да имат служителите на реда.Депутатът посочи, че в сегашния законопроект е засегната темата с доброволците, но само тези звена, които и в момента съществуват - за овладяване на бедствия и пожари.Трябва да се разработи тази материя в закона, касаеща доброволческите отряди, дейността им трябва да бъде регламентирана в закона за МВР, категоричен е Искрен Веселинов.ОП предвиждат образователен ценз и чисто съдебно минало, преминаване на обучение в МВР. Доброволните отряди да имат правомощия по патрулна и охранителна дейност. \"Тези формирования да противодействат на битовата престъпност - особено по малките населени места. Доброволните отряди трябва да могат да налагат закона там, където има дефицит на представители на МВР\", заяви Веселинов.", "date": "2019.11.29", "title": "ОП изправят доброволни отряди срещу престъпността"}
{"url": "https://news.bg/crime/dvama-bratya-rakovodeli-ot-novi-han-iztochvane-na-smetki-ot-latinska-amerika.html", "text": "Специализираната наказателна прокуратура и ГДБОП заловиха престъпна група за манипулиране на банкомати и източването им в страни от България, Европейския съюз и Латинска Америка.Подробности за разбитата група за производство и държане на скимиращи устройства за източване на кредитни и дебитни сметки даде говорителят на спецпрокуратурата Сийка Милева на брифинг пред журналисти.Престъпната група се състои от четири лица, сред които двама братя. Те са имали важна логистична роля, а групата е действала на територията на България и чужбина от началото на 2018 г. Всичките са задържани и им е постановена мярка за неотклонение \"парична гаранция\" в размер на 15 000 лв. Ако пострадалите хора не били абонирани за смс известяване, понякога дори не разбирали, че наличността им по сметката липсвала.Претърсени са 7 адреса и 3 коли на територията на София и село Нови хан. В резултат на претърсванията са установени две помещения като работилници и от тях са иззети много флашпамети, карти, външни хард дискове, заготовки, лайсни за банкомати, ластики и заготовки за усти, миникамери, мемори карти и други.Единият от участниците през 2015 г. е осъден във Виетнам за скимиране на банкови карти, а другият от участниците през 2017 г. е задържан в Сантяго, Чили, за незаконно теглене на парични средства, за което е осъден за ефективно. Третият от участниците в престъпната група е задържан в Талин, Естония, за същата дейност - източване на банкови карти.Един от участниците в групата отговарял за изготвянето на скимирашите устройства, а другите трима отговаряли за набирането и обучението на мулета, които били изпращани в чужбина с цел да манипулират банкоматите и да теглят паричните наличности.Прокуратурата е установила, че манипулирането на банкоматите се е извършвало в страни от Европейския съюз - Италия, Германия и Франция. Самото неправомерно теглене на парите се е ивършвало в страни от Латинска Америка - Чили, Перу, Бразилия, Индонезия, остров Бали, Индия, а напоследък особено актуално било и Израел.Манипулиране на банкоматите ставало и по българското Черноморие, основно през активния летен сезон. Основата причина за извършването на тези престъпления във въпросните страни било, защото там банкоматите не били осигурени с чип и пин система. По този начин можело да се разчита само данните от магнитната карта. Финансовите постъпления се връщали обратно в България на малки суми, а мулетата ги превеждали чрез системата за бързо разплащане на имената на роднини на членове на групата. Това се правило с цел да не се буди някакво съмнение.Скимиращата техника се изпращала по два начина - със спедиторски фирми или по шофьори на транспортни фирми. Прокурор Милева обясни, че скимиращите устройства се изработват от електронни елементи, платки, батерии и карти памети, които са монтирани върху пластмасови, метални или карбонови елементи, имитращи оригиналните части на банкоматите.Скимиращите устройства могат да бъдат монтирани както върху слота на банката, така и на клавиатурата, където се въвежда пин кодът. Основната цел на устройствата е да записват данни от банковата карта, както и съответния пин код. Старите устройства се поставят с помощта на залепването с двойнолепяща лепенка, а новата тенденция при изработването им е да се правят в по-малки размери, което позволява тяхното поставяне вътре в слота. Поставянето им става с помощта на метални пластини, с които усторйството се вкарва вътре в слота и става незабелижими за гражданите, разкриха от прокуратурата.Задължително условие и при старите, и при новите устройства е наличието на микрокамера, която да записва данните от магнитната лента и пин кода. Свалянето на данните става чрез програми за криптиране и записване.Разследващите органи са имали за цел не да се задържат мулетата, които източват пари на гражданите, а да се стигне до организаторите на престъпната дейност, както и до хората, които разработват самите скимиращи устройства. По думите на заместник-директорът на ГДБОП Стоян Темелакиев групи от такъв характер са изключително конспиративни, мнителни и взимат всички мерки за безопасност - с изключване на телефони или просто не използват такива.\"Лошото е, че една немалка част от организираните престъпни групи разполагат с информация как и по какъв начин работи МВР, както и какви методи използват\", предупреди зам.-шефът на ГДБОП.Хубавото от цялата работа е, че службите все пак са успели да стигнат до конкретните хора, които изработват, осъществяват и организират престъпата група.По думите на Темелакиев престъпленията със скимиращите устройства са стара практика, която продължава да действа. Мащабите на такъв род престъпления са силно редуцирани.\"До вчера групата беше доволна от живота\", отсече Темелакиев.В заключение той каза, че е важно пин кодът да се закрива при въвеждане в банкомата, за да остане той в тайна.", "date": "2019.11.29", "title": "Двама братя ръководели от Нови хан източване на сметки от Латинска Америка"}
{"url": "https://news.bg/crime/razkriha-ubiystvo-vav-vratsa.html", "text": "Разкриха убийство във Враца, съобщават от Областната дирекция на МВР.Около 19.10 часа вчера в полицията постъпил сигнал за намерен мъртъв 77-годишен мъж. Безжизненото му тяло било открито в жилището, в което живеел, а сигналът бил подаден от член на семейството му.Полицейски служители и съдебен лекар установили наранявания по трупа.При разследването било установено, че съпричастен към извършеното престъпление е 50-годишен мъж. Той е задържан.По случая е образувано досъдебно производство.", "date": "2019.11.29", "title": "Разкриха убийство във Враца"}
{"url": "https://news.bg/int-politics/evropeytsite-gi-e-strah-ot-klimatichnite-promeni-poveche-ot-terorizma-bezrabotitsata-i-migratsiyata.html", "text": "Почти половината от всички европейци се страхуват от климатичните промени повече от загубата на работа или от терористична атака. Това показва проучване на Европейската инвестиционна банка (ЕИБ), след като вчера Европейският парламент обяви \"\", съобщава \"Ройтерс\".Символичното гласуване на евродепутатите имаше за цел да окаже натиск за предприемане на действия срещу глобалното затопляне на предстоящата среща на високо равнище на Организацията на обединените нации (ООН).Проучването на ЕИБ, в което са участвали 30 000 души от 30 страни, включително Китай и САЩ, показа, че 47 процента от европейците смятат климатичните промени за заплаха номер едно в живота им, по-голяма от безработицата, мащабната миграция и притесненията относно тероризма.\"Европейските граждани са много разтревожени за климатичните промени и тяхното въздействие върху тяхното ежедневие и бъдеще\", коментира Ема Наваро, която е вицепрезидент на ЕИБ, отговаряща за действията в областта на климата и околната среда.\"Интересното е, че много от тях са оптимисти за възможността за обръщането на тенденциите по отношение на климата. За съжаление науката казва друго. Имаме един опит за ограничаване на глобалното затопляне и смекчаване на неговите ефекти\", каза тя.ЕИБ, която е собственост на правителствата на страните членки на Европейския съюз, е най-голямата международна институция в света за публично кредитиране, като има за задача да финансира свързани с климатичните промени инвестиции, което е приоритет за .Проучването, което е първото от четирите планирани от ЕИБ, показа, че нивото на притеснение относно климатичните промени е дори по-високо в Китай, отколкото в ЕС, като 73% от анкетираните виждат това като най-голямата заплаха за обществото, в сравнение с 39 процента в САЩ, където повечето хора се притесняват повече за достъпа до здравни услуги.Проучването също така показва, че 41 процента от младите европейци на възраст между 15 и 29 години, особено от южни страни като Испания, Гърция и Франция, смятат, че ще трябва да се преместят в друга страна заради променящия се климат.\"Като цяло 82 на сто от европейците съобщават, че климатичните промени оказват влияние върху ежедневието им, възприятие, което достига до 98 на сто в Китай и 76 на сто в САЩ\", се казва в проучването.Новата Европейска комисия, която ще започне работа на 1 декември, иска да превърне целия ЕС в зона, която е неутрална по отношение на емисиите на въглероден диоксид до 2050 г., след намаляване на емисиите с 50 на сто до 2030 г. Това все пак изисква съгласието на всички правителства на ЕС, преди подобна цел да стане обвързваща, но някои държави, които все още зависят от въглищата като Полша, се противопоставят на тази амбиция.", "date": "2019.11.29", "title": "Европейците ги е страх от климатичните промени повече от тероризма, безработицата и миграцията"}
{"url": "https://news.bg/society/patsientski-organizatsii-zovat-bolnite-da-ne-napadat-lekari.html", "text": "Пациентски организации \"Заедно с теб\" осъждат категорично насилието и бруталната агресия над лекари и сестри тази нощ в УМБАЛ \"Св. Анна\" - София. Това става ясно от позиция на организации.Те се обръщат към пациентите да не влизат в саморазправа и нападение над лекари и сестри.По думите им ако не са доволни или считат, че правата са им нарушени, пациентите и близките им трябва да се обръщат с жалби към Министерство на здравеопазването и към правозащитните пациентски организации.Припомняме, че по-рано днес . Удрял, блъскал, душил и обиждал лекари и медицински сестри.", "date": "2019.11.29", "title": "Пациентски организации зоват болните да не нападат лекари"}
{"url": "https://news.bg/world/airbus-puska-parviya-patnicheski-samolet-s-hibriden-dvigatel-do-2035-g.html", "text": "Airbus планира да произведе пътнически самолет с хибриден двигател до 2035 г. като част от стремежа на производителя да създаде самолет с ниски емисии.Това обяви в Хамбург ръководителят на концерна Гийом Фори, цитиран от \"Ройтерс\".Фори отбеляза, че плановете са в начална фаза.\"Целта ни е да изградим първия в света пътнически самолет с ниски емисии\", заяви ръководителят на Airbus.Гийом Фори обаче не разкри подробности за техническите характеристики на планирания самолет.По думите му Airbus иска да играе водеща роля в създаването на екологично чисти самолети. Той призна, че това е сложен процес и ще са необходими големи инвестиции.", "date": "2019.11.29", "title": "Airbus пуска първия пътнически самолет с хибриден двигател до 2035 г. "}
{"url": "https://news.bg/bulgaria/rabotodatelite-ne-haresaha-doklada-za-bioraznoobrazieto-u-nas-iskat-mosv-da-go-korigira.html", "text": "Асоциацията на организациите на българските работодатели призовава държавата да коригира изпратения от самата нея силно негативен доклад за състоянието на биоразнообразието у нас.От АОБР посочват, че оценките на състоянието на видовете по категории природозащитно състояние за България показват драстично влошаване на състоянието на видовете - благоприятните оценки намаляват почти три пъти - от 53% до 19 % докато неблагоприятните се увеличават от 35% на 70 %. Лошите оценки път се увеличават от 3% на 8%.Нито една от останалите държави членки не е доказала такова екстремно занижаване на оценките за природозащитно състояние на видовете, алармират от АОБР.Според тях това показва, че методологичният подход, използван при оценката на природозащитното състояние на видовете у нас, е коренно различен от подхода, използван от останалите държави членки на ЕС.Работодателите подчертават, че рязкото влошаване на състоянието на над 99% от видовете се дължи на оценка по показател \"Бъдещи перспективи\". \"Съгласно указанията на ЕК, ако оценката на един от показателите за състояние е неблагоприятна, то и общата оценка на състоянието е неблагоприятна. По този начин, дори когато площта на разпространение и популация на даден вид е благоприятна, заради неблагоприятната оценка за бъдещи перспективи, състоянието на видовете става неблагоприятно\", уточняват те.Предвид неточния според Асоциацията анализ на оценките на природозащитното състояние на видовете у нас, работодателите искат да знаят кои са авторите на оценките, представени в докладването, от името на България, както и какъв е техният опит. От АОБР настояват да се обясни и каква е използваната методика и сравнима ли е тя с подхода, използван от останалите държави членки на ЕС. Те искат да знаят и какви действия ще предприеме МОСВ, за да бъдат коригирани оценките на природозащитно състояние на голяма част от видовете.Работодателите се опасяват, че може да последват наказателни процедури срещу страната ни, тъй като докладването внушава, че България не изпълнява задълженията си по Директивата за местообитанията и допуска драстично влошаване на състоянието на видовете и природните местообитания по Натура 2000.Според тях докладът поставя под въпрос и процеса на извършване на оценки за съответствието на инвестиционни предложения с предмета и целите на защитените зони, тъй като щом състоянието се е влошило толкова, държавата не е трябвало да допуска изграждането на голям брой инвестиционни предложения.Ако държавата спешно не поиска от консорциума изготвил доклада да приложи недвусмислено и компетентно европейска методология за оценка на параметъра \"Бъдещи перспективи\", то неправилно оцененото рязко влошаване по параметър \"Бъдещи перспективи\" може да бъде преодоляно единствено чрез въвеждане на строги административни забрани и инвестиционни ограничения, посочват от АОБР и напомнят, че исканията на природозащитните организации у нас са именно такива - в заповедите за обявяване на защитените зони да бъдат включени строги забрани и ограничения, за да се спре по презумпция всяко икономическо развитие, строителство на магистрали и друга инфраструктура на територията на Натура 2000. Това обаче ще доведе до загуба на много работни места.След като настоящата площ на Натура 2000 не е в състояние да осигури опазването на видовете и местообитанията от Натура 2000, тя би следвало да се увеличи, посочват още от Българската търговско-промишлена палата. Те очакват, че през следващите месеци ще се появят предложения за определяне на нови зони от страна на зелените организации, а държавата няма да може да възрази, тъй като самата тя е докладвала влошаването на своето биоразнообразие.По тази причина от АОБР настояват екоминистерството да предприеме мерки за корекции на доклада относно състоянието на биоразнообразието у нас.", "date": "2019.11.29", "title": "Работодателите не харесаха доклада за биоразнообразието у нас, искат МОСВ да го коригира"}
{"url": "https://news.bg/crime/darzhaven-vestnik-obnarodva-ukaza-za-naznachavaneto-na-ivan-geshev.html", "text": "Назначавам Иван Стоименов Гешев за главен прокурор на Република България. Това постановява президентът Румен Радев с указ № 273. Решението е обявено днес в Припомняме, на 26 ноември държавният глава за главен прокурор, след като ВСС гласува повторно избора му за поста на 14 ноември.На 24 октомври се състоя изслушването на Гешев като единствен кандидат за главен прокурор. Тогава Висшият съдебен съвет  с резултат 20 \"за\" и четири \"против\". На 7 ноември обаче президентът  решението за избор на Иван Гешев за главен прокурор.", "date": "2019.11.29", "title": "Държавен вестник обнародва указа за назначаването на Иван Гешев"}
{"url": "https://news.bg/int-politics/rusiya-komentira-reaktsiyata-na-evropa-sreshtu-ideyata-i-za-moratorium-varhu-raketite.html", "text": "Налагането на мораториум върху разполагането на ракети със среден и малък обсег в Европа е въпрос на преговори. Това коментира говорителят на руския президент Дмитрий Песков, цитиран от руските медии.\"Всичко това е въпрос на преговори. Никоя от страните не може да каже, че не споделя опасенията на Русия във връзка с факта, че такава важна област - контрола над оръжията - остана без никаква документална или юридическо-правна регулация\", коментира той.Вчера правителството на Германия заяви, че не приема предложението на Москва за мораториум върху ракетите, позовавайки се на изявление на генералния секретар на НАТО Йенс Столтенберг от 2 август.От своя страна френският президент Еманюел Макрон също заяви, че  в сегашния си вид, но може да послужи като основа за преговори.В края на септември руският президент Владимир  до редица страни, включително членки на НАТО, за налагане на мораториум върху ракетите със среден и малък обсег в Европа и други региони.", "date": "2019.11.29", "title": "Русия коментира реакцията на Европа срещу идеята ѝ за мораториум върху ракетите"}
{"url": "https://news.bg/regions/po-strog-rezhim-na-vodata-iskat-ot-kmeta-na-pernik.html", "text": "Обследват се всички водоизточници към язовир \"Студена\". Владайският канал ще забрани язовира. Това стана ясно от отговора на регионалния министър Петя Аврамова по време на парламентарния контрол.Язовир \"Студена\" е проектиран като технологичен изравнител, а това означава, че язовирът събира водите от водосборната област, поясни тя. Той е в списъка на значимите язовири.От 12 ноември е сформиран екип от експерти за извършване на проверка във ВиК - Перник за експлоатацията на язовира и ВЕЦ-а към него. Проверката се връща назад, обхващайки периода от 1 януари 2019 г. до днес.В хода на проверката се установи, че ВиК операторът е действал в изпълнението на наредбата, посочи Петя Аврамова.МРРБ проучва всички възможности за решаване на проблема с въведения режим, уточни министърът. Разглеждат се възможностите за оптимално използване на наличните водоизточници, захранващи язовир \"Студена\". \"Софийска вода\" оказва експертна помощ.Предвижда се въвеждането на по-ефективен режим на водоподаване към потребителите. Предложението е водата да се пуска и спира само веднъж в денонощието, за да се намалят загубите от авариите по мрежата. По думи на Аврамова още на 22 ноември от ВиК - Перник е било изпратено писмо до кмета на Перник с предложение вода да има между 15.00 ч. и 22.00 ч. \"Към момента кметът на община Перник е издал заповед, с която режимът е два пъти през денонощието. Аз се надявам той да преосмисли своето решение, така че да имаме възможност да съхраним вода в язовира до месец април\", заяви тя.Според регионалния министър основна причина за големите загуби на вода е лошото техническо състояние на водопреносната система, по която заради липса на средства дълги години не са правени никакви значими ремонти.Тя напомни, че в момента ВиК - Перник има проект за подобряване на ВиК инфраструктурата. За община Перник са предвидени около 22 млн. лв., с които ще се извърши реконструкция на главни водопроводи изток и запад, водопроводи в кв. \"Изток\", изграждане на 3 нови водоема и прилежащите им водопроводи, както и реконструкция на 2 помпени станции - \"Самоков\" и \"Могилче\".Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за От 18 ноември 2019 г. започна  в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. Водният а около 60 000 души.Същият ден - 18 ноември, кметът Станислав . Очакванията му са прокуратурата да влезе във ВиК и да прегледа всички действия. Според него  ще изчерпи и малкото останало количество от безценния ресурс.На 20 ноември  Малко по-късно беше След това стана ясно, че язовир \"Долна Диканя\" не може да се използва за Перник, защотоНа 23 ноември бившият екоминистър Евдокия Манева заяви, че е необходима , тъй като не са взети мерки навреме за справяне с водната криза.Заради водната криза местната власт поиска  Стана ясно и че с за справяне с водния режим.", "date": "2019.11.29", "title": "По-строг режим на водата искат от кмета на Перник"}
{"url": "https://news.bg/regions/italiantsi-shte-pravyat-pl-sveta-nedelya-sas-stakleni-funii-za-zarezhdane-na-telefoni.html", "text": "Италианското дизайнерско студио \"Фуксас\" спечели проекта за обновяване на площад \"Св. Неделя\" в историческия център на София. Офертите бяха отворени в хотел \"Балкан\" от представители на Столична община в присъствието на кмета Йорданка Фандъкова. Победителят в конкурса е избран от международно жури, а бяха допуснати седем участника.\"Фуксас\" е едно от най-забележителните студиа в Рим. То има проекти по цял свят, като съчетава исторически сгради с модерни конструкции. Микеле Пучино, представител на фирмата, показа в кратко видео как ще изглежда площадът, а проекта си за \"Света Неделя\" са нарекли \"Площад за хората\".На него има фонтани и стъклени високи фунии, чието предназначение е да събират слънчева светлина и дъждовна вода. Водата може да се използва от общината за други цели, а нагряването на фуниите ще служи за зареждане на мобилни телефони, обясни италианецът.В площта има вградени зелени квадрати от трева, както и стъклена площ, която ще открива археологическите забележителности отдолу. Пространството отстрани е зелено, с нови дървета и прилича на парк. Ще бъде поставено и ново осветление. Трафикът на градския транспорт остава от двете страни на площада.Здравко Здравков, главен архитект на София коментира: Основното ни желанието като възложител е това знаково място да свърже пешеходните пространства в града, защото знаете, че бул. \"Витоша\", след реконструкцията, стана едно любимо място на софиянци, но след ул. \"Алабин\" по-нататък пешеходците нямат своето място в града и преминават транзитно около \"Света Неделя\". Желанието ни е с този проект да се свържат знакови пешеходни пространства и \"Света Неделя\" да стане истинско място , което хората да заобичат и да се свърже през ул. \"Съборна\" за вбъдеще и с градската градина. Арх. Борислав Игнатов, който е част от журито, коментира, че е подписал проектите с особено мнение, тъй като смята, че и 7-те проекта са слаби и с много компромиси. \"Трябва да се набляга на отворени архитектурни конкурси, с участие на професионалисти от цял свят\", каза той.Колко ще струва обновяването на площад \"Света Неделя\", където е и най-старата църква в града, тепърва ще се правят разчети според идеите и предложенията на спечелилата фирма \"Фуксас\".", "date": "2019.11.29", "title": "Италианци ще правят пл. \"Света Неделя\" със стъклени фунии за зареждане на телефони"}
{"url": "https://news.bg/society/mtsp-otricha-da-ima-narusheniya-na-choveshkite-prava-v-domovete-za-detsa.html", "text": "Организация \"Интернационал за правата на хората с увреждания\" публикува относно ситуацията с домовете за сираци в България. Основната констатация на доклада е, че реформите, подкрепяни от ЕС и в международен план, са заменили система от големи, стари сиропиталища с по-нови, по-малки сгради, които все още функционират като институции.\"България ги нарича малки, семейни домове. Те обаче нито са малки, нито имат нещо общо със семейството\", твърди изпълнителният директор на организацията Ерик Розентал.По повод изложените факти от Министерството на труда и социалната политика излязоха с позиция, в която заявяват, че Агенцията за социално подпомагане и Държавната агенция за закрила на детето ще извършат проверка.Те обаче подчертават, че не приемат от единични случаи да се правят генерализирани изводи и заключения за процеса на деинституционализация на грижите за деца у нас.\"Описаната картина в доклада в никакъв случай не отговаря на реалната ситуация в България. Категорично отричаме, че \"в българските групови домове има нарушение на човешките права\", посочват в позицията си.От министерството посочват, че обективен анализ на предприетата реформа може да се направи само ако се анализират всички предприети мерки, а не да се правят изводи само от един ограничен кръг подбрани услуги. Според тях изводите, посочени в доклада на Интернационал за правата на хората с увреждания, са тенденциозни и целят да омаловажат процеса на деинституционализация в страната.От МТСП подчертават, че деинституционализацията не завършва, а започва със закриването на специализираните институции и извеждането на децата от тях. Те са категорични, че животът на децата с увреждания след извеждането им от старите големи институции е по-добър.\"Категорично възразяваме срещу твърденията, че фокусът на реформата е върху извеждането на децата от специализирани институции и настаняването им в \"малки групови домове\". Напротив, фокусът на реформата е превенция на изоставянето на децата и реинтеграция в семейна среда\", посочва се още в позицията.Социалното министерство отрича и твърдението, че \"България сегрегира децата и младежите с увреждания и ги обрича на живот в услуги, които са всъщност по-малки институции\". Те посочват, че това се опровергава от факта, че за близо 27 000 деца с трайни увреждания (над 50% увреждане) се получава месечна парична помощ за отглеждане на дете с трайно увреждане.От МТСП подчертават, че деинституционализацията на грижите за деца е най-мащабната реформа в социалната сфера, предприемана досега у нас. \"В Закона за социалните услуги, който влиза в сила от 1 януари 2020 г., изрично е записано, че до януари 2035 г. всички домове за пълнолетни лица следва да се закрият. Съгласно закона, за всички пълнолетни лица с увреждания ще има индивидуален план за подкрепа и като първа възможност ще се търси живот в семейна среда, а не в резидентна грижа\", изтъкват от ведомството.Като доказателство, че реформата върви в правилната посока, от министерството посочват, че над 90% от децата, настанени в специализираните институции, са изведени от тях и над 80% от съществуващите към 2010 г. такива институции са закрити.Според министерството най-големият резултат от реформата е именно превесът на грижата в семейна среда за децата.Те посочват, че данните за децата в публична грижа показват, че по-висок е делът на отглежданите в семейства на роднини или близки и в приемни семейства в сравнение с броя на децата в резидентна грижа - към 31 октомври децата, настанени в семейства на роднини или близки, са 4 628; децата, настанени в приемни семейства, са 2 093; а децата, настанени в услуги за резидентна грижа, са 2 887. За сравнение около 80% от децата във формална грижа през 2010 г. са ползвали резидентните услуги.От изложените факти е видно, че деинституционализацията на грижата за децата в България все още не е приключила, но както и в самото й начало, така и сега, тя се основава изцяло на принципите, заложени в Общите европейски насоки за преход от институционална грижа към услуги, предоставяни в общността, подчертават от социалното министерство.", "date": "2019.11.29", "title": "МТСП отрича да има нарушения на човешките права в домовете за деца"}
{"url": "https://news.bg/int-politics/rusiya-voennoto-prisastvie-na-sasht-okolo-petrola-v-siriya-eskalira-naprezhenieto.html", "text": "Концентрацията на военна техника на САЩ близо до петролните находища в североизточната част на Сирия ще доведе само и единствено до ескалиране на напрежението. Това обяви заместник-министърът на външните работи на Русия Михаил Богданов, който осъди незаконното военно присъствие на САЩ в арабската страна.\"Не можем да приветстваме това. Напротив, това води само до допълнителна ескалация на напрежението\", настоя Богданов.Той добави, че ситуацията ще бъде разгледана на предстоящата среща във формат Астана (Русия, Турция и Иран), която е насрочена за 10-11 декември.\"Ще обсъдим тези въпроси, цялата ситуация, особено в контекста на осигуряване на прекъсване и прекратяване на военното присъствие на различни страни, което е абсолютно незаконно и което не е потвърдено нито с международно решение, имам предвид Съвета за сигурност на ООН, или по искане на законното правителство на Сирийската арабска република\", добави Богданов.По-рано този месец беше съобщено, че американски военен конвой, състоящ се от 22 военни превозни средства и два камиона, е преминал през сирийско-иракската граница и се е позиционирал близо до няколко петролни находища в Североизточна Сирия.Този ход беше направен на фона на множество изявления от страна на американския президент Доналд Тръмп, подчертаващи основната цел на САЩ в Сирия - запазване на контрола над петролните находища на страната.\"Ние имаме нашите войски там и ще върнем много от тях у дома, но отново пазим петрола\", заяви Тръмп в началото на срещата си с турския си колега Реджеп Тайип Ердоган на 13 ноември.Около 90 процента от сирийските петролни запаси са концентрирани на изток от река Ефрат, регионът, който преди беше крепост и основен източник на доходи на терористичната групировка ДАЕШ (\"Ислямска държава\"), а сега се контролира главно от Сирийските демократични сили, водещ елемент в които са сирийските кюрди.", "date": "2019.11.29", "title": "Русия: Военното присъствие на САЩ около петрола в Сирия ескалира напрежението"}
{"url": "https://news.bg/int-politics/boy-strelba-i-zaginal-na-mosta-v-london.html", "text": "Един човек е застрелян, докато полицията в Лондон се справя с инцидент на \"Лондон бридж\" в британската столица, съобщават медии.Нападението на мъж с нож срещу пешеходци е класифицирано като терористична атака. Това съобщи пред журналисти началникът на отдела за борба с тероризма на Лондон, Нийл Басу.\"Вече мога да потвърдя, че инцидентът е квалифициран като терористична атака\", каза той и добави, че нападателят е елиминиран. \"Заподозряният е застрелян от въоръжени полицаи на столичната полиция. Мога да потвърдя, че заподозряният е загинал на място\".Той допълва, че нападателят е имал фалшивият колан за самоубийствен атентат. \"Във връзка с доклади, че заподозряният може да има взривно устройство със себе си и за да се уверим, че няма заплахи за хората, на мястото на инцидента бяха извикани експерти и бяха инсталирани бариери\".Басу коментира, че \"въпреки това мога да потвърдя, че предметът, т.е. според нашите оценки коланът на заподозряния е фалшиво взривно устройство. Полицейските служители продължават да работят на местопроизшествието, за да се уверят, че няма заплаха. \"По-рано, британската полиция обяви, че счита инцидента за свързан с тероризъм. Множество превозни средства на полицията и линейки са на мястото. Бе съобщено, че най-малко един човек е застрелян по време на инцидента. \"Ние сме в ранните етапи на справяне с инцидент на моста в Лондон\", съобщи полицията на Лондон.Жп гарата е затворена заради инцидента, движението е блокирано. Репортер на БиБиСи коментира, че е видял група мъже, замесени в сбиване на моста. \"Тогава пристигна полиция.\"Първоначалната информация бе че мъж е задържан и има редица ранени след нападение с нож. Властите съветват хората в близост до местопроизшествието да следват указанията на офицерите.\"Изглежда, че от другата страна на моста се води бой, като няколко мъже нападнаха човек. Тогава полицията пристигна, включително въоръжени полицаи, след което стреляха няколко пъти\", допълва репортерът Макманус.Британската полиция застреля мъж в петък след нападения с намушкване, съобщава \"Ройтерс\".Свидетели разказаха пред британските медии, че полицията е пристигнала бързо на местопроизшествието скоро след като се чули изстрели. Говорител на полицията заяви по-рано, че изглежда някой е застрелян.Премиерът Борис Джонсън коментира в \"Туитър\", че е информиран за инцидента и иска да благодари на полицията и всички спешни служби за реакцията им.Вътрешният министър Прити Пател обяви, че е \"много загрижена\" за инцидента.Лидерът на лейбъристите Джеръми Корбин обясни в \"Туитър\", че информацията от Лондонския мост е \"шокираща\" и мислите му са с онези, които са пострадали в инцидента.Към момента местопроизшествието е оградено, метростанция на \"Лондон Бридж\" е затворена и хората са евакуирани от сградите наблизо. На място има служители на полицейското звено за борба с тероризма със служебни кучета.Кметът на Лондон Садик Хан поздрави \"спиращия дъха героизъм\" на гражданите, които са се намесили в инцидента, хвърляйки се към заподозряния. Той обясни, че има ранени при инцидента и че някои от нараняванията са сериозни, но не коментира броя на пострадалите като допълни, че е важно за семействата на тези, които са пострадали, да бъдат оставени на спокойствие.", "date": "2019.11.29", "title": "Бой, стрелба и загинал на моста в Лондон"}
{"url": "https://news.bg/crime/14-v-aresta-pri-aktsiya-na-gdbop-sreshtu-narkogrupa-v-sofiya.html", "text": "14 души са задържани при спецакция на ГДБОП и Специализираната прокуратура срещу организирана престъпна група за разпространение на наркотици в София и в областта.До момента в столицата, Перник, Нови Искър, Мировяне и Требич са претърсени 18 адреса и 6 автомобила. Иззети са стотици дози амфетамин и марихуана, подготвени за продажба на черния пазар. Все още се изяснява точното количество на дрогата.Задържаните досега ще прекарат в ареста 24 часа. Според полицията е възможно броят им да се увеличи. Предстои да се определи на кои от тях ще бъдат повдигнати обвинения. Разследването продължава.", "date": "2019.11.29", "title": "14 в ареста при акция на ГДБОП срещу наркогрупа в София"}
{"url": "https://news.bg/int-politics/beliyat-dom-tramp-shte-se-sreshtne-s-makron-i-merkel-v-nato.html", "text": "Белият дом заяви, че президентът Доналд Тръмп ще се срещне с канцлера на Германия Ангела Меркел и френския президент Еманюел Макрон в кулоарите на срещата на върха на НАТО в Лондон следващата седмица, съобщава АП.Срещата на върха идва в критичен момент за 29-членния военен алианс, който се изправя пред критиките на Тръмп, че твърде много членове на НАТО харчат твърде малко за отбрана.Тръмп има насрочени срещи и с датския премиер Мете Фредериксен, и италианския премиер Джузепе Конте. Срещата на върха е насрочена във вторник и сряда.Към момента Тръмп няма насрочена среща с британския премиер Борис Джонсън, домакин на срещата. Великобритания провежда парламентарни избори на 12 декември.Джонсън коментира, че не иска \"любящи съюзници\" да се бъркат в политиката на Великобритания.", "date": "2019.11.29", "title": "Белият дом: Тръмп ще се срещне с Макрон и Меркел в НАТО"}
{"url": "https://news.bg/world/spetssluzhbite-pratili-tramp-v-afganistan-bez-mobilen-telefon.html", "text": "Президентът на САЩ Доналд Тръмп е загубил достъпа до мобилния си телефон и \"Туитър\".Това е станало по време на тайното му пътуване до Афганистан по случай Деня на благодарността. Това съобщи \"Политико\".Специалните служби на САЩ се оправдали, че устройствата, излъчващи сигнали, се конфискуват от всеки, който лети със самолет до Афганистан, дори и от Тръмп. Това беше направено така, че \"обсебеният от \"Туитър\" президент\" да не публикува нищо и съответно, така че потребителите, които гледат неговата страница в мрежата, да не подозират нищо за пътуването му до Афганистан.Там американският президент отбеляза Деня на благодарността. По традиция от последното десетилетие стопаните на Белия дом посрещат този празник в Афганистан или Ирак.\"Политико\" припомня, че Тръмп от самото начало на председателството настоява той да продължи да използва личния си телефон, въпреки възраженията на службите за сигурност.", "date": "2019.11.29", "title": "Спецслужбите пратили Тръмп в Афганистан без мобилен телефон"}
{"url": "https://news.bg/health/v-sofiya-spasiha-zhena-v-kritichno-sastoyanie.html", "text": "Жена на 31 години от Монтана постъпва в Клиниката по нервни болести на УМБАЛ \"Александровска\" с оплаквания от силна болка в лявата половина на главата и лявото око, продължаващи повече от 10 дни.Това съобщиха от здравното заведение.В родното ѝ място е консултирана от стоматолог и УНГ-специалист за изключване на синузит, а после постъпва в неврологичното отделение на монтанската болница със съмнение за възпален черепно-мозъчен нерв. Пет дни по-късно се развива изразена слабост в десните крайници (десностранна хемипареза), която прогресира до пълна невъзможност да ги движи.Насочена е към Клиника по нервни болести на УМБАЛ \"Александровска\" за диагностично уточняване и лечение. Направените образни изследвания (компютърна томография и магнитно-резонансна томография) доказали изолирана дисекация (сцепване) на лява вътрешна каротидна (сънна) артерия в черепната кухина.Пациентката е преведена спешно в Клиниката по кардиология, където интервенционалното лечение на инсулта е рутинна практика. Началникът на клиниката доц. Добрин Василев извършва ангиопластика на артерията с имплантация на два съдоразширяващи стента. Интервенцията протича без усложнения, а веднага след процедурата се наблюдава обратно развитие на симптоматиката.Доц. Василев уточни, че дисекцията на артерията в мозъка е била с дължина 6 см., но за щастие съдът е издържал напрежението на кръвотока и не се е стигнало до мозъчен кръвоизлив. Веднага след поставянето на стентовете жената раздвижила ръката си още по време на интервенцията.Благодарение на перфектната координация между двете клиники (неврологична и кардиологична), бързата и адекватна реакция на специалистите, пациентката е избегнала мозъчно-съдов инцидент, стабилизирана е и движи добре двата десни крайника. За пълното ѝ оздравяване се провежда слединсултна рехабилитационна програма.", "date": "2019.11.29", "title": "В София спасиха жена в критично състояние"}
{"url": "https://news.bg/disasters/novi-dve-zhertvi-ot-napadenieto-na-london-bridzh.html", "text": "Двама от ранените при нападението с нож близо до Лондон бридж днес са починали, съобщи Би Би Си.Правителствен източник потвърди информацията за смъртта на двама души, но без да предостави подробности, посочи телевизията.По-рано полицията съобщи, че при нападението са ранени няколко души, а заподозреният извършител е застрелян.Силите на реда обявиха, че разглеждат нападението като терористичен акт.", "date": "2019.11.29", "title": "Нови две жертви от нападението на Лондон бридж"}
{"url": "https://news.bg/disasters/i-v-haga-napadenie-s-nozh.html", "text": "Няколко души бяха ранени при нападение с нож на търговска улица в Хага. Това съобщи в петък местната полиция в \"Туитър\".\"Атаката с нож е станала на улица \" Гроте Марктстраат\". На местопроизшествието работят служби за спешна помощ\", се посочва в съобщението на полицейското управление.Други подробности все още не са дадени.Полицията е отцепила района. Службите за спешна помощ вече са на мястото на инцидента.Това е второто за деня нападение с нож след това на Лондон бридж.", "date": "2019.11.29", "title": "И в Хага нападение с нож"}
