{"url": "https://news.bg/int-politics/80-ot-brekzita-bil-dogovoren.html", "text": "80% от излизането на Великобритания от ЕС - Брекзит, е договорено. Това разкри главният преговарящ на Общността Мишел Барние.Неговото изказване стана на фона на приключилата среща в Лондон на Берлинския формат за Западните Балкани.От своя страна германският канцлер Ангела Меркел приветства изготвените от правителството на британския премиер Тереза Мей предложения по излизането на Великобритания от ЕС.Те бяха представени в нарочна \"Бяла книга\". Положителните оценки от Меркел и Барние идват в критичен за Тереза Мей момент. Тя беше напусната от ключови министри, а в парламентарната й група се надига тих бунт, коментира в. \"Дейли мейл\".\"Оставаме европейци, дори и да не сме в общ Европейски съюз\", каза Меркел на заключителната пресконференция. На нея присъстваше и Тереза Мей. От своя страна Мишел Барние обяви, че очаква в понеделник да преговаря с британското правителство за Брекзита.В момента не е ясно какво точно се съдържа в \"Бялата книга\". Някои от спекулациите са, че те са \"мек развод с ЕС\".\"Очакваме интересни дискусии, но и тези разговори ще бъдат вдъхновени от духа на приятелство и желанието да имаме добри отношения в бъдеще\", дипломатично посочи Меркел.", "date": "2018.07.10", "title": "80% от Брекзита бил договорен"}
{"url": "https://news.bg/int-politics/biyat-kambanata-za-glad-v-afrikanskiya-sahel.html", "text": "Осем страни от Западна Африка призоваха за спешна помощ за четири страни в Сахел, които са изправени пред недостиг на храна в заради насилието от страна на екстремисти, съобщава \"Франс прес\".Министрите на земеделието от Западноафриканския икономически и валутен съюз заявиха по време на среща в нигерската столица Ниамей, че около 3,5 млн. души в Буркина Фасо, Мали, Нигер и Сенегал страдат от \"продоволствена несигурност\".Те призоваха за \"незабавна, безусловна хранителна помощ\" за периода юни-август, който е преди прибирането на реколтата, когато складовете със зърно са най-празни.Западноафриканският икономически и валутен съюз включва Бенин, Буркина Фасо, Кот д\"Ивоар, Мали, Нигер, Сенегал и Того.Сахел, който е един от най-бедните и най-уязвими региони в света, страда от нападения на екстремисти, включително от трансгранични нахлувания от страна на терористичната групировка \"Боко Харам\" от територията на Нигерия.", "date": "2018.07.10", "title": "Бият камбаната за глад в африканския Сахел"}
{"url": "https://news.bg/politics/s-razgovori-v-obedineni-patrioti-promenyat-tona-ot-mazhoren-kam-minoren.html", "text": "Изчистихме , които вчера станаха повод за недоразумение и разминаване. Това каза лидерът на \"Атака\" Волен Сидеров след заседание на коалиционния съвет на Обединените патриоти.Сидеров посочи, че спорният законопроект е внесен не от един, а от 32-ма души. Сред тези 32-ма има 10 души, които са от групата на Обединени патриоти, четирима от ВМРО, четирима от НФСБ и двама от \"Атака\". По думите му сред вносителите има и депутати от ДПС, БСП, \"Воля\".\"Става дума за един закон, който е обсъждан, коментиран и не представлява някаква опасност за обществото\", увери Сидеров.Волен Сидеров заяви, че в момента тече разговор между Валери Симеонов и Емил Димитров, в който се изясняват подробности от закона. \"В крачка са променени неща, които по-рано са създавали напрежение сред по-малките търговци на горива. Така че в момента имаме разбиране, имаме съгласие, че законът не нещо страшно. Поправки в него вече са направени и няма повод за някакви страшни скандали или разколи\", заяви Сидеров.Според него разминаванията между коалиционните партньори в Обединени патриоти се дължи именно на липсата на заседание на Коалиционния съвет.\"Когато нямаме такъв съвет - се получава разминаване. Всичко може да се реши с разговори - това е моето убеждение. Ще се стараем да няма такива паузи\", обясни Сидеров.Лидерът на \"Атака\" бе категоричен, че тонът не трябва да бъде остър и нападателен между участниците в коалицията. \"Това създава впечатление, че нещо не върви. Всъщност тонът понякога ни изглежда по-мажорен точно поради липсата на информация. Тонът може да се промени. Достатъчно добрата информация комуникация и разговорите между нас ще промени и тонът. Тонът ще бъде в минорните гами\", обясни Сидеров.Припомняме, вчера след среща с малки и средни търговци на горива вицепремиерът Валери Симеонов заяви, че предлаганият от депутата Емил Димитров - Ревизоро , което пък предизвика . да се противопостави на този закон, след като  пред парламента, а представители на НФСБ проведоха вече една такава среща.Припомняме, че Емил Димитров е депутат от групата на Обединените патриоти, но е номинация на ВМРО в рамките на коалицията им.Изявленията на Валери Симеонов предизвикаха , след  увеличаването на акциза за бездимните цигари, както и .", "date": "2018.07.10", "title": "С разговори в Обединени патриоти променят тона от мажорен към минорен"}
{"url": "https://news.bg/world/rim-veche-blokira-i-italianski-korabi-s-migranti.html", "text": "Товарен кораб под италиански флаг с десетки спасени мигранти не получи разрешение за акостиране на италиански пристанища, информира Би Би СиСнабдителният кораб Vos Thalassa, който обслужва петролни платформи в Средиземно море, спаси 66 мигранти на либийското крайбрежие, съобщиха италиански медии. След като властите не позволиха на кораба да акостира на италиански пристанища, мигрантите бяха предадени на бреговата охрана на Италия.През последните седмици италианското правителство не разрешава на спасителни кораби с мигранти на неправителствени организации да акостират на местните пристанища. Представители на властта обвиниха хуманитарните организации, че изпълняват \"таксиметрови услуги\" за мигранти.Но Vos Thalassa е италиански кораб, който конкретно не участва в спасително-издирвателни мисии. Така за първи път частен италиански кораб не е допуснат до местните пристанища заради мигрантската политика.", "date": "2018.07.10", "title": "Рим вече блокира и италиански кораби с мигранти"}
{"url": "https://news.bg/crime/4-g-sled-ubiystvoto-meysan-kristofar-otiva-za-4-g-v-zatvora.html", "text": "Магистратите от Върховния касационен съд (ВКС) решиха, че Мейсън Кристофър ще отиде в затвора за 4 г. за убийство при превишаване на пределите на неизбежната отбрана, съобщиха от ВКС.Припомняме,  на бул. \"Самоковско шосе\" 25-годишният тогава британец Мейсън Кристофър умишлено пробол с нож в сърцето и корема 18-годишния Емил Ботев. На едно от съдебните заседания Мейсън се разкая и заяви, че .С последното решение № 168/04.07.2018 г. по наказателно дело № 591/2018 г. тричленен състав на Върховния касационен съд (ВКС) оставя в сила решението по в.н.о.х.д. № 623/2017 г. на Апелативен съд - София (САС). Решението е окончателно.Касационните магистрати са уведомени, че са предприети действия за изпълнение на наложеното на наказание.Настоящото дело пред ВКС, което е трето поред, е започнато по касационен протест и касационни жалби на частните обвинители и граждански ищци само за наказателно-осъдителната част на решението от 13 март 2018 г. на САС. С него въззивният съд потвърждава присъдата от 06 март 2015 г. на Софийския градски съд, с която подсъдимият  в извършването убийство при превишаване на пределите на неизбежната отбрана.С решението на Софийския апелативен съд (САС) присъдата е отменена в частта за определеното място за изтърпяване на наказанието. Увеличени са размерите на присъдените обезщетения за причинени неимуществени вреди за всеки един от гражданските ищци на по 100 000 лв. Кристофър е осъден да заплати и държавна такса върху уважените части от гражданските искове в размер на 8 000 лева.В съдебното заседание пред ВКС .От тричленния състав на ВКС отчитат всички експертизи, разпити на свидетели, на вещи лица, изготвили съдебно-психиатричната и психологична експертиза, приели са и тройно съдебно-медицинско експертно заключение за нанесените рани.Мнението на върховните съдии е, че поведението на подсъдимия при нанасяне на телесните увреди в уязвими части на тялото е . Няма касационно основание за явна несправедливост на наложеното наказание, категорични са съдиите.", "date": "2018.07.10", "title": "4 г. след убийството Мейсън Кристофър отива за 4 г. в затвора"}
{"url": "https://news.bg/world/sauditska-arabiya-prihvana-raketa-izstrelyana-ot-husite-v-jemen.html", "text": "Противовъздушната отбрана на Саудитска Арабия е прихванала ракета, изстреляна към югозападния регион Джизан от бунтовниците хуси в Йемен, съобщиха саудитските държавни медии, цитирани от \"Ройтерс\".Телевизията на хусите по-рано съобщи, че ракета \"Бадр 1\" е била изстреляна към икономическата зона на град Джизан.Засега не се съобщава за пострадали, нито за материални щети.Бунтовниците хуси контролират големи части от Йемен, като са подкрепяни от Иран. Саудитска Арабия оглавява арабска коалиция, която се сражава с хусите в Йемен от 2015 г. насам.", "date": "2018.07.10", "title": "Саудитска Арабия прихвана ракета, изстреляна от хусите в Йемен"}
{"url": "https://news.bg/world/izrael-izprashta-korab-na-lunata-prez-2019-g.html", "text": "Израелска неправителствена организация обяви планове да изпрати първия частно финансиран безпилотен кораб на Луната по-късно тази година, информира Би Би Си.От проекта SpaceIL съобщиха, че сондата ще бъде изстреляна с ракета Falcon 9 на компанията SpaceX на Илън Мъск от \"Кейп Канаверал\" във Флорида. Очаква се да се приземи на Луната през февруари 2019 г.Корабът ще постави знамето на Израел на повърхността на Луната и ще проведе проучвания на магнитното й поле.Проектът SpaceIL започна като част от конкурса Google Lunar XPRIZE, който предложи 30 милион долара награда на състезатели, които разработят с малко средства методи за роботизирано проучване на Космоса. Но на 23 януари 2018 г. Фондация XPRIZE обяви, че \"никой отбор няма да може да направи опит за изстрелване до Луната до крайния срок 31 март 2018 г. и наградата Google Lunar XPRIZE на стойност 30 млн. долара ще бъде отменена\".Въпреки това SpaceIL продължи разработването на кораб, който е изграден в сътрудничество с израелската държавна компания Israel Aerospace Industries. До момента са отделени 88,5 милиона долара. Голяма част са дарени от родения в ЮАР израелски милиардер Морис Кан.Това ще е най-малката сонда, която ще кацне на Луната. Тя е с диаметър 2 метра и височина 1,5 метра, масата е само 585 килограма. Повече от 400 килограма е горивото, което ще изгори до кацането на Луната.Ако мисията завърши успешно, Израел ще стане четвъртата държава в света (СССР, САЩ и Китай), провела \"меко кацане\" на кораб на повърхността на Луната.", "date": "2018.07.10", "title": "Израел изпраща кораб на Луната през 2019 г."}
{"url": "https://news.bg/regions/izdirva-se-90-godishen-mazh.html", "text": "Възрастен мъж е в неизвестност от неделя 08 юли 2018 г., пишат близките му в социалната .\"В неделя (08 юли) дядо ми се изгуби в района на Цариградско шосе (това са последните данни от камерите). Живеем в Цариградски комплекс. Обявен е за издирване в полицията, разлепили сме материали по спирки, подлези, но искаме да информираме повече хора\", призовава за съпричастност внук на изгубилия се човек.90-годишният изгубил се мъж е Тодор Николов. Той е с нормално телосложение, ходи свободно (без бастун, не накуцва), облечен е с тъмносиньо сако, синя риза, черен панталон и светлосив каскет (на снимката от охранителната камера се вижда).Не страда от склероза и е в нормално състояние за възрастта си, но от шока е объркан. Контактен е и би говорил с Вас. В момента може да чувства неудобство, че се е изгубил и затова да не търси помощ за адреса. Носи лична карта в себе си, но няма мобилен телефон.Единствените реални \"стъпки\" на дядо са Цариградски комплекс (Дружба 2) 6:50 часа - локалното на \"Цариградско шосе\" от страната на Интер Експо Център -7:39 часа - до хотел ATM 7:45 часа.След това няма данни накъде е преминал - дали пресича и отива към The mall или Младост. От камерите на големия блок в \"Дружба\" и камерите на Очна клиника Vision не е засечен в периода до 10 часа, пише внучката.Той не използва градски транспорт, защото си прави разходки до кварталните магазини, описват навиците на възрастния човек във фейсбук групата. Те не изключват по изключение дядото да се е качил на обществения транспорт, ако някой го е упътил.В метрото задължително трябва някой да му помогне, за да купи билет, да го маркира и т.н. Той не го е ползвал самостоятелно. Ако е стигнал до Централна автогара ще търси Златоград или Пелово (сега град Искър), но за момента не е там, пишат близките.", "date": "2018.07.10", "title": "Издирва се 90-годишен мъж"}
{"url": "https://news.bg/world/barnie-80-ot-sporazumenieto-za-brekzit-e-dogovoreno.html", "text": "80% от споразумението за Брекзит е договорено. Това съобщи главният преговарящ на ЕС за Брекзит Мишел Барние в Ню Йорк, пише \"Гардиън\".В последно време се предполагаше, че скоро ЕС и Лондон напълно ще договорят споразумението за Брекзит.Барние отбеляза, че очаква \"конструктивни разговори\" с Обединеното кралство след публикуването на бялата книга за Брекзит в четвъртък.\"След 12 месеца на преговори ние договорихме 80%\", обяви той, допълвайки, че е решен да се постигне споразумение за останалите 20% до октомври или ноември.Преди няколко дни Барние заяви, че ЕС е склонен на отстъпки, ако Тереза Мей смекчи позицията си.Пред Съвета по външни отношения той отбеляза, че приветства \"това, че Великобритания обсъжда бъдещите отношения, заема позиции...и избягва \"твърда\" граница между Ирландия и Северна Ирландия\".Относно подновяването на преговорите следващия понеделник, той коментира: \"Нуждаем се от ясната на тези преговори, за да продължим напред, тъй като времето е много малко\".", "date": "2018.07.10", "title": "Барние: 80% от споразумението за Брекзит е договорено"}
{"url": "https://news.bg/crime/dvama-17-godishni-ograbili-baba-v-dolni-dabnik.html", "text": "Двама младежи на по 17 години са ограбили възрастна жена от Долни Дъбник.Вчера, около 11.30 часа, тя съобщила в полицията, че минути по-рано била нападната от двама непознати в двора на дома си. Те я съборили на земята и издърпали от ръцете й дамска чанта, в която носела лични документи и 205.00 лв.Не след дълго полицаи установили и задържали извършителите - двама 17-годишни от града. Откраднатите вещи са открити и върнати на собственичката.На тийнейджърите е наложена полицейска мярка за срок до 24 часа. За случая е уведомена Районна прокуратура - Плевен.Образувано е досъдебно производство за престъпление по чл. 198, ал. 1 от НК.", "date": "2018.07.10", "title": "Двама 17-годишни ограбили баба в Долни Дъбник"}
{"url": "https://news.bg/politics/borisov-ochakva-pokana-da-sme-domakin-na-berlinski-protses.html", "text": "Борисов очаква покана България да стане домакин на\" Берлински процес\".Това заяви министър-председателят Бойко Борисов след участие в пленарното заседание по време на срещата на върха на инициативата \"Берлински процес\" в Лондон.По думите му България беше специално поканена за участие в този форум заради усилията й през последните месеци за стартирането на редица инфраструктурни проекти в региона.Като друга заслуга премиерът изтъкна и добрия пример с подписването на  и заслугите на Председателството. Премиерът изрази задоволството си, че са убедили колегите в значимостта на темата за Западните Балкани.\"Фактът, че две седмици след изтичането на нашето Председателство днес в Лондон отново всички сме на темата Западни Балкани, е заслуга на резултатите на Председателството, на това че убедихме колегите\", заяви българският премиер.Според него сега всички хвалят България. \"Придадохме душа на Берлинския въпрос, казват всички лидери. Дадохме пример как се подписва договор за добросъседство с Македония\", допълни Бойко Борисов.", "date": "2018.07.10", "title": "Борисов очаква покана да сме домакин на \"Берлински процес\""}
{"url": "https://news.bg/int-politics/ukrayna-predlaga-rabota-i-izplashtane-na-globata-na-harvatina-za-slava-na-ukrayna.html", "text": "Футболната федерация на Украйна обяви, че е предложила работа на бившия хърватски национал Огнен Вукоевич, а също така е предложила да му плати глобата, наложена му заради видеоклипа в подкрепа на Украйна, който той публикува по време на Световното първенство по футбол в Русия, съобщава \"Франс прес\".Футболната федерация на Хърватия го отстрани от делегацията на страната на първенството, а световната футболна централа ФИФА го глоби с 15 хил. долара заради видеоклипа, публикуван в \"Инстаграм\", в който заедно с него участва и хърватският защитник Домагой Вида, който извика \"Слава на Украйна!\".Вида се очаква да бъде част от отбора на Хърватия, който се изправя срещу Англия на полуфинала в сряда.Вида и Вукоевич са играли за най-големия украински клуб \"Динамо\" (Киев). Вукоевич сега работи за тях като скаут.От ФИФА обявиха днес, че разследват друго видео на Вида, в което той прави политически изявления, включително \"Слава на Украйна\".Въпросната фраза беше лозунг по време на революцията в бившата съветска република в подкрепа на ориентацията към Европейския съюз, при която от власт беше свален подкрепяният от Русия президент Виктор Янукович през 2014 г.Това беше последвано от анексирането на Крим от страна на Русия и подкрепяният от Кремъл конфликт в Източна Украйна, при който загинаха повече от 10 хил. души.Действията на футболните федерации предизвикаха украинския гняв към ФИФА, както и вълна от подкрепа за двамата представители на отбора на Хърватия.\"Решихме да обезщетим Вукоевич от нашите лични фондове за глобата, която ще трябва да плати\", написа във \"Фейсбук\" шефът на украинската футболна федерация Андрий Павелко.\"В допълнение ние сме готови да разгледаме възможностите за сътрудничество на Украинската футболна федерация с такъв висококачествен специалист\", допълни Павелко в публикация, която включваше негова снимка, облякъл фланелката на хърватския национален отбор и шал, на който пише \"Хърватия\". В неделя Украинската футболна федерация изпрати писмо до шефа на ФИФА Джани Инфантино, в което изтъква, че \"Слава на Украйна!... не е дискриминационен или крайнодесен знак или символ\".Това \"не трябва да се тълкува като акт на агресия или провокация\", допълват от украинската федерация.Междувременно 160 хил. гневни интернет потребители, главно украинци, са гласували с най-лошата възможна оценка за официалната страница на ФИФА във \"Фейсбук\" и са коментирали \"Слава на Украйна!\" или \"Позор за ФИФА!\".Във видеоклипа, публикуван след победата на четвъртфинала на Хърватия над Русия, Вукоевич също така каза: \"Тази победа е за Динамо Киев и за Украйна! Хърватия напред!\"", "date": "2018.07.10", "title": "Украйна предлага работа и изплащане на глобата на хърватина за \"Слава на Украйна\""}
{"url": "https://news.bg/world/komunistite-v-chehiya-za-parvi-pat-vlizat-v-upravlenieto-ot-1989-g.html", "text": "Премиерът на Чехия Андрей Бабиш подписа коалиционно споразумение с Комунистическата партия, съобщава АП.Осведомителната агенция уточнява, че при настоящата ситуация комунистите за първи път ще участват в управлението на страната от антикомунистическата Нежна революция през 1989 г.Споразумението означава, че Комунистическата партия ще подкрепи водената от Бабиш коалиция на ключовия вот на доверие в долната камара на парламента в сряда.Коалицията трябва да спечели вота, за да управлява страната.Центристкото движение на Бабиш ANO и социалдемократите положиха клетва на 27 юни, но нямат мнозинство в парламента. Те се нуждаят от подкрепата на комунистите при вота в законодателния орган.Сътрудничеството с комунистите е спорен въпрос, който предизвика многохилядни протести в Чехия.За разлика от повечето комунистически партии в Централна Европа, които се сляха с традиционните леви партии през последните десетилетия, комунистите в Чехия запазват твърдата си позиция. Те категорично се обявяват против НАТО и поддържат приятелски отношения с Куба, Китай и КНДР. Комунистите също са против разполагане на чешки войници в чужбина. Според тях Русия не представлява заплаха.За да спечели подкрепата им, Бабиш се съгласи на искането им да се обложи компенсацията, която църквите в страната получиха заради иззетите им имоти по време на комунистическия режим.", "date": "2018.07.10", "title": "Комунистите в Чехия за първи път влизат в управлението от 1989 г. "}
{"url": "https://news.bg/world/haos-na-letishteto-vav-viena-amerikanka-si-vzela-za-spomen-nevzrivena-bomba-ot-vsv.html", "text": "Откриха невзривен снаряд от Втората световна война в багажа на американски турист на летището във Виена, съобщи австрийската полиция, цитирана от АФП.24-годишната жена открила бомбата в неделя, докато се разхождала в планинския масив Дахщайн, поясниха властите в провинция Долна Австрия. Тя запазила бомбата като сувенир и я прибрала в багажа си. Американката декларирала снаряда пред митническите власти на летището в понеделник, които незабавно сигнализирали на полицията.На летището пристигнали сапьори, които обезвредили бомбата. Част от зоната за пристигащи била затворена за около 15 минути.Полицията уточни, че не е имало опасност за пътниците и забавяне на полетите.Туристът е обвинен в предизвикване на обществена опасност по небрежност. Глобен е с 4-цифрена сума.", "date": "2018.07.10", "title": "Хаос на летището във Виена, американка си взела за спомен невзривена бомба от ВСВ"}
{"url": "https://news.bg/society/rakovodstvoto-na-bnr-uchudeno-ot-saobshtenie-za-protest.html", "text": "Ден преди плануван протест в пред сградата на БНР, от ръководството на обществената медия съобщиха, че нито един от синдикатите в националното радио не е изявил желание за обсъждане на поставените въпроси.Според предварителната информация от Радиосдружение \"Подкрепа\", изпратена и до news.bg: \"Музикалните състави, журналисти и технически специалисти от БНР излизат на протест!\".Той е планиран за сряда, 11 юли от 8:30 часа. Мотивите, посочени от неговите организатори са липса на прозрачност и ясни критерии при разпределението на бюджета на БНР и изключително ниското заплащане на труда на по-голямата част от работещите в БНР.Като втора точка е посочено авторитарно управление и липса на диалог между ръководството на БНР и работещите в медията. Според предварителната обява за протеста липсва и ясна визия за развитието на БНР. Музикалните състави са в пълно неведение по отношение на въпросите, които ги вълнуват, а проблемите в Радио България чакат своето решение от миналата година.\"Непрекъснато се назначават хора, нямащи пряко отношение към работния процес в медията, за сметка на обезкръвени звена, в които липсват журналисти, звукорежисьори и др. специалисти\", се казва в съобщението за готвен протест в БНР.В писмото се споменава и за преразглеждане на принципите на финансиране на БНР от законодателите като се изтъкван приноса на обществената медия на българското образование, култура, традиции и с принос за имиджа на страната в чужбина.В съобщението за готвен протест се поставят въпроси за заплащането на голяма част от работещите в БНР, които граничат с минималната работна заплата за страната. Какви решения предвижда ръководството, питат авторите организаторите на евентуалния утрешен протест.Те искат да знаят броя на новоназначени в медията и на каква длъжност са те. \"Защо в отделни звена на БНР не се назначават хора, въпреки належащата нужда от специалисти, участващи пряко в създаването и обезпечаването на радиопродукцията? Как се разпределят средствата за работна заплата по сектори? Каква е най-ниската, средната и най-високата заплата и по какви критерии се формират\", пита председателят на Радиосдружение \"Подкрапа\" БНР Дарина Григорова.От ръководството са БНР са категорични, че диалогът на ръководството на БНР със синдикатите продължава.Протестът по принцип е последен акт след изчерпване на всички форми на диалог, а ръководството на националното радио е в постоянен диалог със синдикатите в БНР, пишат от ръководството на радиото.Те са поканили синдикалните организации на 13 юни, за да изяснят декларираните искания.", "date": "2018.07.10", "title": "Ръководството на БНР учудено от съобщение за протест"}
{"url": "https://news.bg/bulgaria/s-nay-visoka-smartnost-sme-v-es-i-sred-poslednite-po-razhdaemost.html", "text": "България е с най-висока смъртност в ЕС и сред последните по раждаемост през 2017 г. Това Според данните населението в България към 1-ви януари тази година е било 7,050 милиона спрямо 7,101 милиона към 1-ви януари 2017 г. Понижението в рамките на една година е 51,9 хиляди души (-7,3%). Делът на населението на страната е 1,4 на сто от този на целия ЕС.През изминалата година най-ниско ниво на раждаемостта е отчетено в Италия (7,6 на 1000 жители), Гърция (8,2), Португалия (8,4), Испания (8,4), Хърватия (8,9) и България (9,0). Най-високото ниво е в Ирландия (12,9 новородени на 1000), Швеция (11,5), Великобритания (11,4) и Франция (11,4).От държавите членки в ЕС най-висока смъртност е регистрирана в България (15,5 на всеки 1000 българи), Латвия (14,8 на 1000) и Литва (с 14,2). Най-ниското ниво е в Ирландия (6,3 починали 1000 души), в Кипър (7,0 на 1000) и Люксембург (7,1).В България са се родили 64 хиляди бебета, но в същото време са починали 109,8 хиляди българи, което е равнозначно на намаление с общо 45,8 хиляди.Страната ни е начело и за най-негативно отношение на новородените към починалите. Нивото на естествена популация в нашата страна е от -6,5 на всеки 1000 българи (9,0 новородени на 1000, но при 15,5 починали на всеки 1000).Населението на ЕС се е увеличило за една година от 511,5 милиона души до 512,6 милиона души.", "date": "2018.07.10", "title": "С най-висока смъртност сме в ЕС и сред последните по раждаемост"}
{"url": "https://news.bg/crime/ostaviha-sina-na-josko-kostinbrodski-v-aresta.html", "text": "Апелативният Спецсъд потвърди постоянния арест на организираната престъпна група, в която са синът на издирвания от години Йосиф Йосифов - Йоско Костинбродския - Иван, и още деветима души, съобщи БНР.Припомняме, членовете на групата бяха  на връх Шипка. За тях от прокуратурата съобщиха, че са подготвяли побои и убийства на магистрати и полицаи.Окончателно под стража остават ръководителят на групата - синът на издирвания от години  - Иван, и още деветима души.И в съдебната зала, и извън нея прокурори и адвокати спориха дали наистина е имало списък с прокурори и полицаи.\"Има свидетелски показания за съществуване на такива списъци. Останалото е въпрос на събиране на нови доказателства и проверка\", подчерта прокурор Емилия Станинска.Според адвокат Тезгюл Лютфиева този списък е единствено и само по думи, твърдения на Венцислав Веселинов Дамянов. Този свидетел, който е бил задържан до 29 юни 2018 година в следствения арест в Пловдив, е освободен веднага след като е дал показания срещу Иван Йосифов и другите лица покрай него.", "date": "2018.07.10", "title": "Оставиха сина на Йоско Костинбродски в ареста"}
{"url": "https://news.bg/regions/bedstveno-polozhenie-v-tri-vrachanski-obshtini.html", "text": "Областният управител на Враца издаде заповед, с която обяви бедствено положение на територията на три общини в областта - Хайредин, Борован и Мизия, съобщиха от областната администрация.На основание Закона за защита при бедствия е въведен в действие областният план за защита при бедствия, в частта \"Наводнения\".Областният управител на Враца е разпоредил на кметовете на трите общини да организират изпълнението на общинския план за защита при бедствия и да уведомят кметовете на кметства за предприемане на мерки за защита на населението.Във връзка с обилните валежи от дъжд и опасността от преливане на язовири, бедственото положение е в сила от 10 часа на днес, 10 юли, до 21 часа на 16 юли, понеделник.Областният съвет за сигурност и щабът за изпълнение на областния план за защита при бедствия преминава в непрекъснат режим на работа. Кметовете на общините Хайредин, Борован и Мизия са задължени да предоставят информация за обстановката на всеки два часа на оперативния дежурен при областния съвет за сигурност.Към момента няма данни за възникнали опасности за населението.Припомняме, по-рано днес  в града заради обилните валежи. Дъждът е наводнил улици и приземни етажи на къщите, изцяло са унищожени пътните настилки на две централни улици. Аварийните екипи помагат на хората и се отзовават на сигналите. Техниката, с която се работи е на Община Мизия и на АЕЦ \"Козлодуй\" ЕАД.В Мизия временно е спряно водоподаването в наводнените квартали. Служители и работници на \"ВиК\" отстраняват авариите.По разпореждане на министъра на регионалното развитие и благоустройството Николай Нанков екипи на АПИ и пътноподдържаща фирма също се включиха да помагат в района за по-бързо справяне с тежката обстановка след интензивните дъждове през нощта, които продължават и в момента.Към момента няма данни за бедстващи хора в нито една от трите общини.Към 15 часа е възстановено движението на всички МПС по път II-15 Оряхово - Мизия.В област Враца от град Мизия са подадени 16 сигнала за наводнени мази и приземни етажи. Към 13 часа язовир \"Рогозен-1\" прелива с 3м3/с. Там е обявено е бедствено положение от кмета на общината.", "date": "2018.07.10", "title": "Бедствено положение в три врачански общини"}
{"url": "https://news.bg/crime/nad-150-signala-sa-podadeni-do-pozharnata-za-poslednoto-denonoshtie.html", "text": "Пожарните екипи в страната да реагирали на над 150 сигнала през последните 24 часа. Най-много сигнали е имало на територията на областите Ямбол, Враца, Ловеч, Плевен, Велико Търново и София.Сигналите са били свързани с влошената метеорологична обстановка и проливните валежи. От МВР нямат информация за пострадали и бедстващи хора.В Ямбол получените сигнали са около 40, като най-много от тях са за наводнения. И към момента на място има пожарникарски екипи, които изпомпват вода.В област Враца от град Мизия са подадени 16 сигнала за наводнени мази и приземни етажи. Заради преливането на язовир \"Рогозен-1\" с 3м3/с към 13:00 часа, е обявено бедствено положение от кмета на общината.Пожарникарите в столицата също са получили десетки сигнали. Наводнени приземни етажи на жилища има основно в зоната на Малинова долина и кварталите около южната дъга на Околовръстния път.В област Ловеч все още отводняват 50 имота в село Катунец. Водите на река Катунешка заляха две мостови съоръжения, които водят към квартал с 40 жители. Службите са осигурили доставка на храна, вода и медикаменти.На територията на общините Червен бряг и Плевен са постъпили 12 сигнала за наводнения. В дежурната част на пожарната служба във Велико Търново са получени получени 6 сигнала за наводнени имоти. Наводнен е и част от четвъртокласен път между жп гара Джулюница и село Бреговица.", "date": "2018.07.10", "title": "Над 150 сигнала са подадени до пожарната за последното денонощие"}
{"url": "https://news.bg/world/zeehofer-predstavi-dalgoochakvaniya-plan-za-migratsiyata-na-germaniya.html", "text": "Министърът на вътрешните работи на Германия Хорст Зеехофер представи дългоочаквания план за миграцията, информира ДПА.Зеехофер, който ръководи Християнсоциалния съюз, трябваше да представи плана още преди четири седмици, но се забави, след като канцлерът Ангела Меркел изрази възражения относно планове за едностранно връщане на мигранти на германската граница.Двамата политици често влизаха в ожесточен спор по въпроса за миграцията. През последните седмици дори коалицията беше под въпрос, след като Зеехофер заплаши да подаде оставка и партията му да се оттегли от тристранната коалиция, ако не бъде постигнат компромис за миграцията.Този план е част от промяната в политиката за предоставяне на убежища, която е необходима спешно за Германия, каза Зеехофер, представяйки плана в Берлин.Той говори за \"новия граничен режим\" на германско-австрийската граница за блокиране на бежанци, които вече са подали молби за убежище в друга страна членка на ЕС.\"Ние създаваме транзитни центрове, от които кандидатите за убежище ще могат да бъдат изпращани директно в отговорните държави\", подчерта вътрешният министър.Употребата на термина \"транзитни центрове\" със сигурност ще предизвика недоволство в лявоцентристките коалиционни партньори, Германската социалдемократическа партия, след като членове на партията отхвърлиха идеята за центрове от затворен тип.Министърът замени терминологията с \"трансферни центрове\", за да ги успокои, но той подчерта, че планът му е бил завършен на 4 юли, преди да преговаря по въпроса с Християндемократическия съюз на Ангела Меркел и със социалдемократите.Зеехофер добави, че ще се опита да изясни нещата кои страни членки на ЕС ще сключат двустранни споразумения с Германия за връщането на бежанци.Министърът очаква \"тежки разговори\", но изрази надежда, че ще завършат с успех.Колкото по-малко може да стори Европа, толкова по-важни стават националните мерки, категоричен той.", "date": "2018.07.10", "title": "Зеехофер представи дългоочаквания план за миграцията на Германия"}
{"url": "https://news.bg/int-politics/sreshtata-na-tramp-s-putin-shte-mu-e-nay-lesnata-problemite-shte-sa-s-nato.html", "text": "Докато се подготвя да напусне Белия дом на път за Европа, където ще проведе няколко важни срещи, президентът на САЩ Доналд Тръмп подчерта, че срещата с руския му колега Владимир Путин може да бъде \"най-лесната от всички\".\"Кой би си го помислил?\", допълни той.Американският държавен глава също така е коментирал, че не е сигурен дали Путин е \"приятел или враг\", но признал, че той е конкурент.След срещата на върха на НАТО в Брюксел на 11 и 12 юли и посещението му във Великобритания, където ще се срещне с кралица Елизабет II, Тръмп е предвидено да се срещне на четири очи с руския президент в Хелзинки на 16 юли. Много очакваната среща ще отбележи първата специална среща само между двамата. Досега те са се виждали два пъти - на срещата на върха на страните от Г-20 и на срещата на върха на АСЕАН през миналата година.Тръмп също така е коментирал последните напрежения около излизането на Великобритания от Европейския съюз (Брекзит), посочвайки, че Обединеното кралство има \"много проблеми\".Той отбелязал, че Борис Джонсън, който подаде оставка като британски външен министър вчера, след като отказа да подкрепи предложението на премиера Тереза Мей за Брекзит, му е \"добър приятел\". Тръмп добавил, че може да се срещне с Джонсън по време на посещението си във Великобритания въпреки оставката му.", "date": "2018.07.10", "title": "Срещата на Тръмп с Путин ще му е най-лесната, проблемите ще са с НАТО"}
{"url": "https://news.bg/regions/svlachishta-v-tetevensko.html", "text": "Падналите дъждове през последното денонощие активизираха свлачища в община Тетевен, съобщи БНР.Движението по пътя Тетевен - Черни Вит е ограничено за заради свличане на земна маса на пътното платно.Скална маса се е свлякла и на улица \"Алеко Константинов\" в Тетевен. Преминаването по улицата е ограничено.Домовете на хората обаче не са застрашени. Няма пострадали хора.През нощта пожарникарите са реагирали на общо 10 сигнала за наводнени мазета, гаражи и улици. Наложило се е и изтеглянето на други автомобили, които били закъсали.Нивото на река Осъм в Ловеч се е покачило с още 60 сантиметра и в момента е 2 метра.", "date": "2018.07.10", "title": "Свлачища в Тетевенско"}
{"url": "https://news.bg/politics/bsp-otseni-predsedatelstvoto-bilo-partiyno-meropriyatie-i-pr-na-borisov.html", "text": "БСП разкритикува председателството ни.Лидерът Корнелия Нинова посочи, че столетницата е направила обективен анализ. Добра организация със слабо изпълнение, виждат от БСП. Освен това ръководството ни на ЕС било красива опаковка без съдържание. Задълбочи се разделението между европейските държави, подчерта тя.Не сме били този лидер, който да обедини. Нямало институционално единство за председателството. В това време се убила конкурентоспособността. Нашите производители били в неконкурентна среда. Не се е случила и кохезията. Българското европредседателство не успя да защити кохезионната политика, отсече Нинова.Не е променено Дъблинското споразумение. По тема миграция не сме постигнали нищо. За Шенген също няма напредък, по думите на соцводачът. Провалили сме се и по социалната тема. Позитивното е постигнатото по програма Еразъм. Положително от Позитано 20 оцениха поставянето на темата за Западните Балкани. Обаче и там на половина сме се справили.Присъединяването на Западните Балкани остава едно добро пожелание, смята Корнелия Нинова.72 протеста за шест месеца, за изчислили червените. Огромни части от българското общество излязоха на протест, подчерта соцлидерът. Това е истинската реална оценка на българския народ, по думите й. Освен това има и отлив на човека чуждестранни инвестиции. В този период българският бизнес е изнесъл инвестициите си навън.Еднопартийно мероприятие, PR на премиера е нашето европредседстелство, според Корнелия Нинова. Правителството нямало позиции по важните за страната проблеми. Трябваше да се търсят съюзници навън, смята тя.", "date": "2018.07.10", "title": "БСП оцени: Председателството било партийно мероприятие и PR на Борисов"}
{"url": "https://news.bg/finance/nepravomerni-obshtestveni-porachki-za-pochti-2-5-mln-lv-ustanoviha-ot-adfi.html", "text": "23 случая на непроведени или неоснователно проведени обществени поръчки за 2 470 273 лв. са открили от Агенция за държавна финансова инспекция (АДФИ), съобщиха от АДФИ. Това е значително по-малко от първото тримесечие на 2018 г., когато бяха установени ., поясняват от агенцията.Финансовите инспектори идентифицираха 39 \"индикатора за измама\" по смисъла на § 1, т. 9 от Допълнителните разпоредби на Закона за държавна финансова инспекция.Информацията е на база на всички инспекции от второто тримесечие на 2018 г. За този срок от Агенцията са приключили 135 финансови инспекции, които са с 34 повече от предходното тримесечие.За констатираните през тримесечието нарушения се съставиха един акт за начет и 238 акта за установяване на административни нарушения, свързани с прилагане на Закона за публичните финанси, Закона за обществените поръчки, Закона за счетоводството, Закона за държавната финансова инспекция, Закона за общинския дълг и др.От април до юни финансовите инспектори на АДФИ провериха 259 обществени поръчки на обща стойност 373 578 749 лв. Проверените договори през този период са 1 498 или с 800 повече от предишното тримесечие.", "date": "2018.07.10", "title": "Неправомерни обществени поръчки за почти 2,5 млн. лв. установиха от АДФИ"}
{"url": "https://news.bg/bulgaria/balgariya-otdelya-za-otbrana-za-2018-g-1-56-ot-bvp.html", "text": "Очаква се България да отдели най-много средства за отбрана през 2018 г. в сравнение с последните седем години, , представени ден преди двудневната среща на върха на Алианса.През тази година България се предвижда да отдели 1,56 на сто от брутния вътрешен продукт (БВП). От 2011 г. до 2017 г. съответно сме отделяли 1,32%, 1,34%, 1,46%, 1,32%, 1,26%, 1,26% и 1,27%.28,8% от средствата през 2018 г. са за придобиване на оборудване. За сравнение през 2011 г. са отделени едва 6,33%, а през 2017 г. - 11,02 на сто. 58,04% са за военнослужещи.Страната ни през тази година ще отдели 1,64 милиарда лева, но в сумата не се включват средствата за пенсиониране на военни служители. Това е значително увеличение в сравнение с 1,066 милиарда лева през 2011 г. През 2017 г. сме отделили 1,25 милиарда лева.", "date": "2018.07.10", "title": "България отделя за отбрана за 2018 г. 1,56% от БВП"}
{"url": "https://news.bg/crime/tsisterna-s-gaz-se-obarna-na-patya-burgas-sofiya.html", "text": "Цистерна с газ се обърна на пътя Бургас-София, предаде \". Инцидентът е стана малко след 15:00 часа.На пътя Бургас - София в отсечката между село Венец и Карнобат се е преобърнал камион с цистерна, пренасяща ацетилен - взривоопасен газ.Катастрофата е затворила пътя Бургас- София в района до Карнобат. Екипи на полицията и пожарната са изпратени на местопроизшествието.Водачът на камионът няма тежки наранявания. От полицията в Бургас информират, че по първоначални данни няма опасност от замърсяване на околната среда.", "date": "2018.07.10", "title": "Цистерна с газ се обърна на пътя Бургас - София"}
{"url": "https://news.bg/regions/60-litra-kv-m-dazhd-vav-valchedram.html", "text": "През последните 24 часа на територията на община Вълчедръм, област Монтана, са паднали 62 литра на квадратен метър дъжд, съобщи Нова.Във Вършец са паднали 50 л/кв.м, а в област Монтана като цяло са паднали 37.7 л/кв.м.Стана ясно и че в района на селата Бързия и Василовци е валяла и градушка. Бедствието е унищожило много градини и житни ниви в двете села.Екипи от пожарната помагат на хората да отводнят дворовете и къщите си. Във всички населени места обаче има ток и вода.Няма данни за бедстващи и пострадали хора или животни.", "date": "2018.07.10", "title": "60 литра/кв.м дъжд във Вълчедръм"}
{"url": "https://news.bg/int-politics/tramp-se-pohvali-s-golyam-napredak-na-vatreshnata-i-mezhdunarodnata-stsena.html", "text": "Президентът на САЩ Доналд Тръмп благодари на поддръжниците си в профила си в \"Туитър\" и се похвали, че администрацията му е постигала голям напредък както на вътрешната, така и на международната сцена.\"Благодаря на всички мои страхотни поддръжници, наистина голям напредък беше постигнат. Други страни искат да сключат луди търговски споразумения. Икономиката СЕ РАЗВИВА БУРНО. Изборът на съдия за Върховния съд получава СТРАХОТНИ ОТЗИВИ. Ново социологическо проучване показва, че Тръмп, с над 90%, е най-популярният републиканец в историята на Републиканската партия. Уау!\", похвали се американският държавен глава.Тръмп започва няколкодневно посещение в Европа, където ще присъства на срещата на върха на страните членки на НАТО в Брюксел в сряда и четвъртък, а след това ще се отправи към Великобритания за среща с британския премиер Тереза Мей и с кралица Елизабет II.Междувременно Тръмп обяви Брет Кавано за номинация за заместник на съдия Антъни Кенеди във Върховния съд на САЩ.", "date": "2018.07.10", "title": "Тръмп се похвали с голям напредък на вътрешната и международната сцена"}
{"url": "https://news.bg/world/sasht-rusiya-kitay-germaniya-i-velikobritaniya-sa-nay-vliyatelnite-darzhavi-v-sveta.html", "text": "САЩ, Русия, Китай, Германия и Великобритания са най-влиятелните държави в света. Това става ясно от В първата десетка влизат още Франция, Япония, Израел, Саудитска Арабия и Обединени арабски емирства.Тези държави се представят като най-влиятелните на световната сцена.България е на 75-о място.В класацията са включени 80 държави, които попадат в четири категории: топ 100-те държави през 2014 и 2015 г. по отношение на БВП (данни на Световната банка); топ 150-те държави в Индекса на човешкото развитие на ООН, базиран на докладите от 2014 и 2015 г.; топ 100-те държави по отношение на преки чужди инвестиции през 2013 и 2014 г. (данни на ООН) и 100-те държави по отношение на прием на международни туристи през 2013 и 2014 г. (данни на Световната банка).Класацията се базира на проучвания. Участниците са запитани какво им е мнението за всяка от държавите според определени индикатори. Проучването и класацията се основават на девет категории, които включват 65 показателя.", "date": "2018.07.10", "title": "САЩ, Русия, Китай, Германия и Великобритания са най-влиятелните държави в света"}
{"url": "https://news.bg/crime/gradushka-udari-kardzhaliysko.html", "text": "Градушка с големината на яйце удари Кърджалийско, предаде БНР. Унищожена е земеделска продукция на територията на десетки декари.Ледената покривка е достигнала до половин метър на места. От градушката има щети и по някои от къщите в района. Счупени прозорци, керемиди и пробити покриви са сред последиците от валежите.Сред най-засегнатите места са Велишане, Бойно, Кьосево и Прилепци. Местните не помнят друга толкова тежка буря.Пътища между махалите са затлачени с наноси. Кметовете са поискаи багер от община Кърджали.", "date": "2018.07.10", "title": "Градушка удари Кърджалийско"}
{"url": "https://news.bg/world/zapochna-protsesat-sreshtu-ungarski-evrodeputat-shpioniral-za-rusiya.html", "text": "Започна процесът срещу унгарския евродепутат Бела Ковач, който е обвинен в шпионаж в полза на Русия, информира АП.Процесът срещу Ковач се води в районния съд в Будапеща при закрити врата заради класифицирания характер на случая.Прокуратурата твърди, че след като е влязъл в Европейския парламент през 2010 г., Ковач е поддържал \"редовни, продължителни контакти\" с агент на руските тайни служби. На срещи между октомври 2012 и февруари 2014 г. Ковач е предоставил информация за Европейския съюз, свързана с Русия, включително подробности за преговорите в енергетиката, отношенията с Беларус, за бъдещия европейски банков сектор и възможна отмяна на визите на ЕС за Русия.По-късно Ковач предал информация на друг руски агент, след като първият контакт напуснал Будапеща.Според държавното обвинение евродепутатът \"активно е подпомагал работата на руското разузнаване\", като основната цел е подпомагане на Русия в ущърб на ЕС.Прокуратурата допълва в обвинителния акт, че с действията си Ковач се е опитвал да подкопае работата на европейските институции.Ковач, който се оттегли от националистическата партия Йоббик след повдигането на обвиненията през декември, многократно заяви, че невинен и че ще продължи да работи като евродепутат.\"\", защити се той пред журналисти извън залата.", "date": "2018.07.10", "title": "Започна процесът срещу унгарски евродепутат, шпионирал за Русия"}
{"url": "https://news.bg/int-politics/stotitsi-tsivilni-izbiti-i-iznasileni-ot-pravitelstvenite-sili-v-yuzhen-sudan.html", "text": "Най-малко 232 цивилни са били убити, а 120 жени и момичета са били изнасилени тази пролет при нападения на правителствени войски и техни присъдружни сили в села в Южен Судан, контролирани от опозицията. Това обявиха от Съвета на ООН за правата на човека, цитирани от \"Ройтерс\".Разследване на ООН е установило трима командири, заподозрени, че носят \"най-голямата отговорност\" за насилието в страната между 16 април и 24 май, като издевателствата им може да са с ранг на военни престъпления, се допълва в доклада.Възрастни и цивилни с увреждания са били изгорени живи при нападенията срещу 40 села, които са имали за цел прогонването на силите на опозицията.\"На извършителите... не трябва да им се позволява да избягат\", изтъкна върховният комисар по правата на човека Зейд Раад ал Хюсеин.Повтаряйки призива си към правителството и Африканския съюз да създадат хибриден съд за Южен Судан, той уточни, че войниците са прерязали гърлата на възрастни хора, обесили са жени, защото са се противопоставили на грабежите и са застреляли бягащи цивилни.В доклада на ООН се посочва, че опозиционните сили също са извършили въоръжени нападения, които са причинили цивилни жертви.Мисията на ООН в Южен Судан заяви на 17 май, че изпраща 150 миротворци, за да защитават цивилните, които са обект на сблъсъци между правителството и войските на бунтовниците в местен щат, където се намират изоставени петролни находища.Засега няма реакция на доклада от правителството в Джуба.В понеделник бунтовниците в Южен Судан отхвърлиха мирния план за възстановяването на бунтовническия лидер Риек Мачар като вицепрезидент на страната съгласно споразумение, постигнато по време на преговори в Уганда предишния ден.", "date": "2018.07.10", "title": "Стотици цивилни избити и изнасилени от правителствените сили в Южен Судан"}
{"url": "https://news.bg/politics/patriotite-ne-vidyaha-konflikt-okolo-sultanka-petrova.html", "text": "Обединени патриоти не виждат конфликт на интереси по казуса със зам.-министър Султанка Петрова.\"Това, което установихме чисто формално, е че няма конфликт на интереси. Султанка Петрова нито участва във фирма, нито има отношение към охранителна фирма, в която е била преди години.\" Това коментира лидерът на Атака Волен Сидеров след заседание на коалиционния съвет.\"В момента не виждаме конфликт на интереси. Ако някой се съмнява в това има комисия за конфликт на интереси\", констатира Сидеров.Припомняме, вчера от , след като стана ясно, че фирмата, която е собственост на съпруга й, а зет й е управител, охранява т.нар. Партиен дом - в момента сграда на Народното събрание, в което се прави ремонт, за да може депутатите да се преместят там.В сградата се случи инцидент с мъж, служител на охранителната фирма, при все още неизяснени обстоятелства. След като е бил издирван два дни от семейството си, , която охранява. Прокуратурата започна разследване на случая, в сградата влязоха и инспектори от Главна инспекция по труда.Несъгласие Султанка Петрова да се оттегли от поста вече изказаха  и От името на национално представените неправителствени организации от ВМРО разпратиха и  .", "date": "2018.07.10", "title": "Патриотите не видяха конфликт около Султанка Петрова"}
{"url": "https://news.bg/politics/rabotodatelite-nastoyaha-otnovo-za-reforma-na-telk.html", "text": "Процентът на хора с инвалидни пенсии у нас е много по-висок от средния за ЕС и в това се състои разминаването, което трябва да ни накара да се замислим. Това каза Васил Велев, председател на Асоциацията на индустриалния капитал в България : \"Хората с увреждания като ресурс на първичния пазар на труда - предизвикателства и решения\".Велев обясни, че у нас все още водещо е компенсирането на загубата на работоспособност, а не предлагането на стимули за намиране на работа и стимули за търсене на работа на хора с увреждания. Така се сумират механично уврежданията и до 15 заболявания се сумират за да се събере неработоспособност.\"ТЕЛК е универсален документ, който отваря врати за 30 привилегии и преференции и са мощен стимул за измами\", обясни Велев. \"Хора с увреждания не е равно на инвалидна пенсия\", каза още той. По думите му нищо не се прави и за реформа на медицинската експертиза.Очаква се в края на тази седмица на заседание на Националния съвет за интеграция на хората с увреждания отново да бъде разгледан проект на наредба за медицинската експертиза. \"С този проект нещата не се подобряват, а се влошават. Няма идеи за рехабилитация на хората с увреждания\", констатира Велев.Така у нас не се обсъждат нормативни промени за хората с тежки увреждания да участват и те на пазара на труда.\"Хората от ТЕЛК са с мислене, което не съответства на промените и на тях им се дава трибуна да обясняват как всичко е наред. Не, не е наред!\", констатира Велев и изтъкна, че България е единствената държава от бившите социалистически страни, която не е реформирала нито медицинската експертиза, нито предоставянето на услуги.По думите му е необходима промяна на пенсионно осигурителния модел, защото у нас се дават стимули за домогване на 50% инвалидност.Той настоя за персонализиране на отговорността на лицата, извършващи експертизата, тъй като сега при нас сега това е размито в една колективна безотговорност. Относно рехабилитацията, Велев констатира, че всъщност санаториумите не са място за увеселение на здрави хора.От АИКБ настояват експертизата да отчита резултатите от рехабилитацията и да определя дееспособността на работещия с увреждания спрямо тази на здраво лице, да даде точни указания за трудоустрояване и вграждане - продължителност и натоварване.Той коментира, че в 38 икономически дейности процентът на наетите хора с увреждания е 10%, докато в държавната администрация, този процент е едва 2%. Димитър Бранков - заместник-председател на БСК коментира, че бързите решения няма да ни доведат до добрия край. Бранков визира готвените нормативни промени. Той настоя за въвеждане на международната класификация на СЗО за вида на уврежданията като изтъкна, че преводът е направен преди години и отлежава в чекмеджетата на чиновниците от Министерство на здравеопазването.Други проблем, който Бранков изтъкна, е социалната икономика. Преди 30 години в предприятията и кооперациите на хората с увреждания работеха над 30 хиляди души, сега - 1 300 души, констатира Бранков.Георги Георгиев изтъкна по време на кръглата маса, че 85 хиляди души с увреждания работят на първичния пазар на труда при около 50 работодатели. Той настоя да се търси партньорство с работодателите и техните организации. По думите му е нужно за наемането на работа водещо да е умението, а не увреждането.Георгиев настоя за въвеждане на стимули за разкриване на работни места и данъчни облекчения за работодателите, наели хора с увреждания, както и защита от уволнение на хората с увреждания. Той настоя и за интеграционни добави за работещите и учащите.", "date": "2018.07.10", "title": "Работодателите настояха отново за реформа на ТЕЛК"}
{"url": "https://news.bg/world/svideteli-na-jehova-tryabva-da-spazvat-pravilata-za-lichnite-danni-na-es-reshi-evrosadat.html", "text": "Религиозното изповедание Свидетели на Йехова трябва да спазва правилата за личните данни, когато членове проповядват от врата на врата, постанови Европейският съд, цитиран от ДПА.Случаят е свързан с финландска забрана за събиране или обработване на лична информация от изповеданието, освен ако спазва правилата за защита на личните данни. Решението е обжалвано от Свидетели на Йехова.Финландският съд се обърна за помощ към евросъда да разтълкува европейското законодателство.Членовете на изповеданието си вземат бележки и събират информация от хора, които посетят. Информацията включва имена, адресна регистрация, религиозните вярвания и обстоятелствата около семейството. Данните могат да се използват като справка преди последвали посещения, без знанието или съгласието на засегнатите, подчертава съдът.ЕС налага стриктни правила за събирането и използването на лични данни, като се изисква съгласието на човек при ползване на личните му данни. Има изключение, ако данните се използват лично.Съдът подчертава, че проповядването от врата на врата не влиза в това изключение, дори и да е покрито от фундаменталното право на свобода на вероизповеданието.Случаят е върнат във финландския съд, който трябва да вземе крайно решение.", "date": "2018.07.10", "title": "Свидетели на Йехова трябва да спазват правилата за личните данни на ЕС, реши евросъдът"}
{"url": "https://news.bg/energy/kevr-podhvana-energo-pro-za-tokovite-udari-v-polikraishte.html", "text": "Комисията за енергийно и водно регулиране (КЕВР) поиска обяснение от електроразпределителното дружество \"ЕНЕРГО-ПРО Варна\" във връзка със сигналите за , община Горна Оряховица.Действията на КЕВР са във връзка с медийните публикации за многобройни случаи на влошено качество на доставяната електрическа енергия на жителите на селото.Комисията е изпратила писмо до дружеството, в което изисква да бъде предоставена информация за причините а нарушеното електроснабдяване. Според КЕВР нарушеното електроснабдяване накърнява правата на потребителите, нарушава нормалния им ритъм на живот и може до доведе до материални щети за тях, както и до неприемливи социални и здравни рискове. Копие на писмото е изпратено и до кмета на село Поликраище Марин Тодоранов.В предвидения в нормативната уредба срок Комисията очаква \"ЕНЕРГО-ПРО Варна\" ЕАД да представи анализ на причините за нарушеното електроснабдяване в населеното място и информация за предприеманите мерки и срока, в който ситуацията ще бъде нормализирана.След като КЕВР получат исканата информация Комисията ще извърши анализ и при необходимост, в изпълнение на контролните си функции, ще назначи проверка на място с цел да бъде установено изпълнението на лицензионните задължения на дружеството за осигуряване на качеството на предоставяните услуги.КЕВР очаква отговор и от \"ЧЕЗ Разпределение България\" АД във връзка с публикуваните в медиите информации за влошено качество на електроснабдяването и в с. Врачеш, община Ботевград, което попада в обслужваната от дружеството територия. През миналата седмица регулаторът изиска от дружеството да предостави писмени разяснения за причините за честите прекъсвания на електроснабдяването и да предприеме незабавни мерки за тяхното отстраняване. След получаване на отговора на \"ЧЕЗ Разпределение България\" АД КЕВР ще прецени необходимостта от извършване на проверка на място.", "date": "2018.07.10", "title": "КЕВР подхвана \"ЕНЕРГО ПРО\" за токовите удари в Поликраище"}
{"url": "https://news.bg/int-politics/poslanikat-na-sasht-nastoya-germaniya-da-blokira-izteglyaneto-na-pari-ot-iran.html", "text": "Посланикът на САЩ в Германия призова Берлин да блокира опита на Иран да изтегли големи суми пари от банкови сметки в Германия, за да компенсира ефекта от новите финанансови санкции на САЩ, наложени след като Вашингтон се изтегли от ядреното споразумение с Техеран, сключено през 2015 г., съобщава \"Ройтерс\".Ричард Гренел, дългогодишен критик на ядреното споразумение, заяви пред най-тиражния германски в. \"Билд\", че американското правителство е изключително разтревожено за плановете на Техеран да прехвърли стотици милиони евро в брой към Иран.\"Насърчаваме най-високите нива на германското правителство да се намесят и да спрат плана\", настоя Гренел.Американският посланик възприе по-изявена роля в сравнение с предшественика си в Берлин, като си навлече критики от някои германски политици, които разглеждат действията му като намеса в германската политика.Говорителката на германското финансово министерство вчера заяви, че германските власти разглеждат искането на Иран. Ведомството не е коментирало думите на Гренел.\"Билд\" съобщи вчера, че германските власти обмисляли искане от страна на Иран да изтегли 300 млн. евро от банкови сметки в Германия и да прехвърли средствата в Иран.", "date": "2018.07.10", "title": "Посланикът на САЩ настоя Германия да блокира изтеглянето на пари от Иран"}
{"url": "https://news.bg/world/v-indiya-narediha-na-politsaite-da-otslabnat-ili-shte-badat-otstraneni-ot-rabota.html", "text": "Полицията в Индия нареди на служителите да отслабнат или ще бъдат отстранени от работа, информира Би Би Си.Шефът на полицията от резерва в щата Карнатака заяви пред медията, че е обезпокоен от растящия брой на полицаите с наднормено тегло.Бхаскар Рао добави, че е взел решението, след като повече от 100 полицаи през последните 18 месеца са починали вследствие на заболявания, свързани с начина на живот.Полицаите ще получат помощ, за да променят начина си на живот и хранителните навици.В полицейското звено има 14 000 служители. Те обикновено охраняват големи събития и се намесват при безредици и насилие.На високопоставени служители им е наредено да установят полицаите с наднормено тегло и да ги поставят в режим на диета и упражнения, за да отслабнат.Не е необичайно индийските полицаи да имат проблеми с килограмите.Според Рао полицаите предимно се хранят с пържен ориз, пушат, пият и не спортуват.Властите започнаха да организират класове за йога, плуване и други видове спорт.", "date": "2018.07.10", "title": "В Индия наредиха на полицаите да отслабнат или ще бъдат отстранени от работа"}
{"url": "https://news.bg/crime/arestuvaha-chetirima-za-razprostranenie-na-naryazan-tyutyun.html", "text": "Арестуваха четирима души, разпространявали незаконно тютюн. Искането за техния арест е на Апелативна специализирана прокуратура, съобщиха от Спецсъда.Четиримата са определени като участници в организирана престъпна група от село Абланица, Гоцеделчевско. Те държали и разпространявали незаконно нарязан тютюн в големи размери. Петият участник в групата е на свобода с парична гаранция, за да може да полага грижи за децата си. Досъдебното производство е образувано в края на ноември 2017 г .Участниците в групата са задържани на 26 юни 2018 г. при специализирана операция на ГДБОП, РЗ БОП-Благоевград и Специализираната прокуратура.Първата съдебна инстанция наложи на ръководителя на групата мярка за неотклонение \"Домашен арест\", а на участниците - парични гаранции. След протест от Спецпрокуратурата пред Апелативния специализиран наказателен съд четирима вече са в ареста.Според събраните доказателства групата е действала при висока конспиративност и синхрон в действията на участниците. По време на операцията по задържането е открито \"производственото\" помещение, в което е открито голямо количество нарязан, пакетиран и етикиран тютюн. Според съобщение на МВР то било 1 тон. Открити са четири машини за рязане, множество празни пакети с поставени етикети с марка на тютюн, товарителници на куриерска ферма, мобилни апарати, СИМ карти и др.На част от пакетите са били залепени товарителници на куриерски фирми за експедиция към различни потребители.Групата изкупувала суров тютюн от производители. Клиентите са набирани главно по интернет. Заявките си за нарязан тютюн те подавали онлайн, като исканите количества били най-често по 1 килограм.На ден групата изпращала до 150 пратки, като цената за килограм нарязан тютюн варирала между 35 и 40 лв., в зависимост от сорта и качеството.Загубата за бюджета в случая е значителна, доколкото акцизната ставка за килограм нарязан тютюн за цигари и лула е 152 лв., поясняват от Спецпрокуратурата.", "date": "2018.07.10", "title": "Арестуваха четирима за разпространение на нарязан тютюн"}
{"url": "https://news.bg/politics/energiyno-bedna-balgariya-vizhdat-ot-abv.html", "text": "Сигурно обедняване на 2 милиона души виждат от АБВ заради поскъпването на тока и парното. Партията критикува почти всички политики на властта. Санирането не се прави както трябва. Решението на КЕВР за поскъпване на тока и парното ще затрудни хората. Увеличението на пенсиите се губи от ръста на цената на енергоносителие. България е в челните места по енергийна бедност в страните членки от ЕС.33,2% от българите ежемесечно бавят заплащането на регулярните си сметки, а 36,4% ограничават домакинствата си от отопление на основните жилища през студения период на годината.Лидерът на партията Румен Петков критикува ситуацията с канцерогенните лекарства. Пациентите и до момента не знаят какво да правят. От АБВ настояват държавата да предприеме мерки за недопускане на използването на ситуацията за нелоялна конкуренция.Още днес АБВ изпращат писмо с предложения по темата до здравния министър Кирил Ананиев. Ситуацията е достатъчно критична, отсече Петков. Партията му подкрепя членството на Македония в НАТО, но пък ние трябва да отстояваме националния си интерес.АБВ иска да имаме обща позиция за Илинденско-преображенското въстание. Правителството да покани Зоран Заев на 18 август на Петрова нива за честването му, искат от АБВ. Румен Петков направи анализ на срещата 16+1. Другите домакини на форума постигнали значими икономически ползи. Споразуменията били между бизнесмени, а не с държавата ни. Пропускаме огромни шансове, подчерта лидерът на АБВ. Трябва да излъчваме друга управленска визия - нуждаем се от външно-търговска визия, каза още Петков. Държавата не предприема никакви мерки за борба с контрабандата с горива, коментира той за спора между ОП по закона на Ревизоро за горивата.", "date": "2018.07.10", "title": "Енергийно бедна България виждат от АБВ"}
{"url": "https://news.bg/int-politics/kitay-obeshta-20-mlrd-dolara-za-vazstanovyavane-na-blizkiya-iztok.html", "text": "Президентът на Китай Си Цзинпин е обещал пакет от 20 млрд. долара заеми и 1,6 млрд. долара финансова помощ за страните Близкия изток, като част от т. нар. от него модел \"петрол и газ плюс\" за възстановяване на икономическия растеж в региона, съобщава \"Ройтерс\".Пекин засили ангажимента си в Близкия изток през последните години, тъй като арабските държави играят важна роля във външнополитическия му план \"Един пояс, един път\" (известен и като Новия път на коприната) за силни търговски маршрути, свързващи Китай с Централна и Югоизточна Азия.Инициативата е ключова за разрешаването на много проблеми със сигурността в Близкия изток, изтъкна Си на среща с представители на 21 арабски страни в китайската столица.\"Трябва да се отнасяме един към друг честно, да не се страхуваме от различията, да избягваме проблеми и да обсъждаме подробно всеки аспект на външната политика и стратегията за развитие\", посочи китайският държавен глава.Китай ще предложи помощ на Палестина в размер на 1 млрд. юана (150 млн. долара) в подкрепа на икономическото развитие, а освен това ще предостави още 600 млн. юана на Йордания, Сирия, Ливан и Йемен, добави Си.Също така ще бъде създаден консорциум от банки от Китай и арабските страни, които ще финансират специален фонд в размер на 3 млрд. долара.Не е ясно каква е връзката между банковия консорциум, финансовата помощ и цялостния пакет от заеми.Заемите ще финансират план за \"икономическо възстановяване\" и \"индустриално възраждане\", който ще включва сътрудничество относно нефт и газ, ядрена и чиста енергия, увери Си Цзинпин.Той настоя \"съответните страни\" да зачитат международния консенсус в израелско-палестинския спор, като призова за справяне с него по справедлив начин, за да се избегне разрив в региона.Китай, който традиционно е играл малка роля в конфликтите или в дипломацията в Близкия изток, въпреки зависимостта си от региона за доставките на енергия, се опитва да се ангажира повече с разрешаването на дългогодишни спорове.Китай твърди, че се придържа към политика на \"ненамеса\", когато предлага финансова помощ и сделки с развиващите се страни, които, заедно с развитието, могат да помогнат за разрешаване на политическото, религиозното и културното напрежение.", "date": "2018.07.10", "title": "Китай обеща 20 млрд. долара за възстановяване на Близкия изток"}
{"url": "https://news.bg/euronews/evrodeputati-prizovavat-ek-da-nakazhe-balgariya-za-pirin-i-kresnenskoto-defile.html", "text": "Членове на Европейския парламент от седем различни политически групи изпратиха писмо до европейския комисар по околната среда, морското дело и рибарство Кармену Вела, с което изразяват своята загриженост за критичната ситуация в две български защитени зони - Национален парк \"Пирин\" и Кресненското дефиле. Това информира коалицията от неправителствени организации и граждански групи \"За да остане природа в България\".От коалицията припомнят, че неотдавна българското правителство прокара . С промените за строителство се отваря почти половината от територията на парка, която е също част от европейската екологична мрежа \"Натура 2000\" и обект на световното културно наследство на ЮНЕСКО.Междувременно Кресненското дефиле, също зона от \"Натура 2000\", е застрашено поради изграждането на магистрала \"Струма\".Писмото до комисаря е подписано от Светослав Малинов и Сирпа Пиетикайнен (Европейска народна партия), Джо Лейнен (Прогресивния алианс на социалистите и демократите), Марк Демесмекер (Европейски консерватори и реформисти), Катрин Биърдър (Алианса на либералите и демократите за Европа), Меря Килонен (Европейската обединена левица - Северна зелена левица), Ска Келер и Ребека Хармс (Зелените/Европейски свободен алианс), Елеонора Еви (Европа на свободата и пряката демокрация).Посочените евродепутати са единодушни - те призовават ЕК да започне наказателна процедура срещу българското правителство за значителни нарушения на законите на ЕС, по-специално на екологичното законодателство, включително неспазване на задълженията по \"Натура 2000\" в Национален парк Пирин и Кресненското дефиле.От своя страна \"За да остане природа в България\" алармира, че българското правителство \"отчаяно се опитва да заобиколи европейското право, както в случая Пирин, така и за Кресна... Ще бъде шокиращо, ако защитената природа на Европейския съюз се унищожи с европейски средства пред очите на европейските институции\", пишат от коалицията.Национален парк \"Пирин\" има огромна стойност на национално, европейско и световно ниво заради вековните му гори, красивия ландшафт и биоразнообразието. Независимо от това българското правителство иска да позволи нови строежи в Пирин без оценка съвместимост или стратегическа екологична оценка, изисквана както от Директивата на ЕС за местообитанията, така и от Директивата за стратегическа екологична оценка. Депутатите отбелязват със загриженост, че отговорите на Европейската комисия на парламентарните въпроси стигат до извода, че в Пирин досега не са настъпили нарушения на правото на ЕС.В Кресненското дефиле се планира изграждането на магистрала Струма. Дефилето с дължина 17 километра е най-богатото откъм биологично разнообразие място в България с близо сто защитени от ЕС видове, като сухоземни костенурки, скални орли, белоглави лешояди, леопардов смок, 12 вида прилепи. Кресненското дефиле е и ключов мигриращ коридор за мечки и вълци. Неотдавнашно решение на , които представляват непосредствен риск за уникалната флора и дивата природа и нарушават природозащитните директиви на ЕС. Крайно време е Европейската комисия да се намеси, за да гарантира, че цялата автомагистрала ще бъде построена извън Кресненското дефиле, пише в писмото. Още през 2008 г. беше очертан алтернативен план с оценка, одобрена от Европейската комисия.", "date": "2018.07.10", "title": "Евродепутати призовават ЕК да накаже България за Пирин и Кресненското дефиле"}
{"url": "https://news.bg/world/kitay-pozvoli-na-vdovitsata-na-nobeloviya-laureat-lyu-syaobo-da-otpatuva-za-germaniya.html", "text": "Китайските власти позволиха на вдовицата на нобеловия лауреат за мир Лю Сяобо да отпътува за Германия за лечение в съответствие с желанието й, информира Би Би Си.Лю Ся, която беше под домашен арест, откакто съпругът й беше удостоен с престижната награда през 2010 г., отлетя за Берлин, обявиха приятели на семейството пред британската медия.Преди година на 61-годишна възраст почина нобеловият лауреат за мир Лю Сяобо, който беше най-известният защитник на правата на човека и демокрацията в Китай. Правозащитникът беше лекуван от рак на черния дроб, намиращ се в неизлечим стадий в болница в североизточната част на Китай. Той излежаваше 11-годишна присъда за \"подкопаване на държавния строй\".Поетът Лю Ся никога не е обвинявана в престъпления, но през май тя обяви, че е готова да умре като протест срещу продължаващото й задържане. Твърди се, че тя страда от депресия, след като години наред зорко е следена от китайските власти.Тя отлетя от Пекин за Берлин с полет на Finnair в 11,00 часа местно време днес, каза приятел на семейството.Германия призоваваше Китай да позволи на Лю Ся да отлети за Берлин.Западни дипломати се опитваха да посетят Лю в апартамента й в Пекин през май, но властите отказваха достъп.Новината за отпътуването й идва три дни след навършването на една година от смъртта на съпруга й.", "date": "2018.07.10", "title": "Китай позволи на вдовицата на нобеловия лауреат Лю Сяобо да отпътува за Германия"}
{"url": "https://news.bg/world/tusk-kam-donald-tramp-nyamate-mnogo-sayuznitsi-taka-che-ni-otsenyavayte.html", "text": "Председателят на Европейския съвет Доналд Туск се обърна към президента на САЩ Доналд Тръмп да спре да гълчи съюзниците от НАТО за военните разходи, информират \"Ройтерс\" и други медии.\"\", каза бившият полски премиер след подписването на декларация за сътрудничество между ЕС и НАТО.Туск атакува Тръмп за \"почти всекидневното критикуване на Европа\". Според него това не е правилното отношение към добри съюзници.Декларацията беше подписана преди двудневната среща на върха на НАТО, която започва в сряда.Тръмп често критикува държавите членки на НАТО, че не отделят достатъчно средства за отбрана.", "date": "2018.07.10", "title": "Туск към Доналд Тръмп: Нямате много съюзници, така че ни оценявайте"}
{"url": "https://news.bg/regions/chetirima-obshtinari-ot-velingrad-podadoha-ostavki-bez-motiv.html", "text": "Четирима общински съветници във Велинград, включително и председателят на общинския съвет Бельо Мандраджиев, подадоха оставки. Те са от Движението за права и свободи /ДПС/, информира БНР.Съветниците не са посочили мотив в подадените заявления за прекратяване на общинските си пълномощия. Заявленията са подадени в Общинската избирателна комисия /ОИК/ във Велинград, която трябва да се произнесе.Предполага се, че оставките са подадени под натиска на ръководството на Движението за права и свободи.В края на месец юни от партията остро осъдиха поведението на своите общински съветници, които гласуваха за изграждането на паметна плоча на ген. Атанас Семерджиев. Мотивът на ръководството на ДПС е, че името на ген. Семерджиев е свързано с Възродителния процес като началник на Генералния щаб на армията.Тогава от ДПС заявиха, че подобно поведение е недопустимо. Срещу това решение възразиха и от партия \"Демократична България\", и заведоха иск за отмяна на решението в Административения съд в Пазарджик.От администрацията във Велинград съобщиха, че до произнасянето на ОИК Бельо Мандраджиев остава председател на Общинския съвет.Припомняме, , когато Общинският съвет в Кърджали отхвърли кандидатурата на ген. Васил Делов за почетен гражданин на Кърджали. Групите съветници от БСП и ГЕРБ гласуваха \"за\", групата и така генералът не получи званието.Общинските съветници в Кърджали отхвърлиха номинацията за почетен гражданин на  по време на тържествената сесия на Съвета. Тя бе по повод 100 години от Освобождението на града.Ген. Делов е командвал войските, освободили Източните Родопи на 21 октомври 1912 година. Неговата номинация е издигната от инициативен комитет, в който участват политици и общественици.", "date": "2018.07.10", "title": "Четирима общинари от Велинград подадоха оставки без мотив"}
{"url": "https://news.bg/crime/hvanaha-dvama-retsidivisti-dokato-razglobyavat-kradeno-porshe.html", "text": "Столични полицаи задържаха две лица за кражба на луксозен автомобил. Криминално проявените и осъждани мъже са арестувани, докато разглобявали крадено \"Порше Кайен\".Разследването по случая започнало, след като на 29 юни тази година ползвателят на луксозната кола подал сигнал в полицията, че колата е била открадната от паркинг в столичния квартал \"Света Троица\".Полицаите започнали действия по издирването на колата. В хода на разследването униформените арестували двама мъже, намиращи се в гараж на булевард \"Рожен\".И двамата задържани са столичани - на 34 и 36 години. И двамата са с множество криминални регистрации за различни престъпления и осъждани.Към момента на ареста двамата разглобявали крадената кола във въпросния гараж.В хода на обиска на гаража полицаите открили множество инструменти и вещи, свързани с престъпната дейност на извършителите.Иззети са включително електронни устройства за заглушаване на радио честоти, ключове за автомобили, документи и други.Двамата са привлечени като обвиняеми след доклад на събраните материали с Софийската районна прокуратура. Те са задържани за постоянно.", "date": "2018.07.10", "title": "Хванаха двама рецидивисти докато разглобяват крадено \"Порше\""}
{"url": "https://news.bg/int-politics/rusiya-se-nadyava-na-politichesko-prosvetlenie-na-velikobritaniya-sled-ostavkata-na-dzhonsan.html", "text": "Кремъл заяви, че приносът на бившия британски външен министър Борис Джонсън към отношенията между Великобритания и Русия е бил много скромен и че Москва сега очаква Великобритания да получи политическо просветление, съобщава \"Ройтерс\".Отравянето на бившия руски шпионин Сергей Скрипал и дъщеря му Юлия в английския град Солсбъри през март предизвика криза в отношенията между Москва и Лондон, а ръководителят на отдела в британската полиция за борба с тероризма заяви, че британката Доун Стърджис, която почина в неделя, е била отровена от същото нервнопаралитично вещество новичок.Русия отрича обвиненията на британските власти за участие в отравянията, а говорителят на Кремъл Дмитрий Песков коментира, че Москва се надява, че сега разумът ще надделее.\"Очакваме, нека да кажем, че Великобритания ще получи политическо просветление по тази тема\", подчерта Песков пред журналисти.\"Рано или късно очакваме някакви разумни обяснения или аргументи за неотдавнашната ситуация в Солсбъри и за ситуацията, която я последва\", допълни говорителят на Путин.", "date": "2018.07.10", "title": "Русия се надява на \"политическо просветление\" на Великобритания след оставката на Джонсън"}
{"url": "https://news.bg/world/es-i-nato-podpisaha-deklaratsiya-za-zadalbochavane-na-satrudnichestvoto.html", "text": "ЕС и НАТО задълбочават сътрудничеството.Генералният секретар на НАТО Йенс Столтенберг, председателят на Европейския съвет Доналд Туск и председателят на Европейската комисия Жан-Клод Юнкер се подписаха под съвместна декларация. Церемонията се проведе в Брюксел.Съвместната декларация идва две години след сключеното във Варшава предварително споразумение. В нея се подчертава, че НАТО и ЕС задълбочават сътрудничеството си в редица области, включително военната мобилност, борбата с тероризма, преодоляване на рискове от биологични, радиологични и ядрени оръжия, а също така насърчаване на ролята на жените, на мира и безопасността.През последните години двете организации засилиха сътрудничеството, включително в морската сигурност, борбата с хибридните заплахи и тероризма. Сега НАТО и ЕС обменят информация в реално време при кибератаки, участват в съвместни учения и заедно работят за преодоляване на бежанската и мигрантската криза.Туск и Юнкер ще участват на започващата в сряда (11 юли) двустранна среща на върха на НАТО.", "date": "2018.07.10", "title": "ЕС и НАТО подписаха декларация за задълбочаване на сътрудничеството"}
{"url": "https://news.bg/crime/sarafov-se-pohvali-s-chetiri-pati-poveche-dela-v-nsls.html", "text": "Значително по-интензивна е работата на Национална следствена служба. Това отчете директорът й Борислав Сарафов.Създадени са нови по-тясно специализирани отдели за разследване на престъпления. Това са отделите: Специализиран, Криминален, Стопански, Финаносви разследвания.Сарафов заяви, че от началото на годината са възложени 214 досъдебни производства и изтъкна, че вече има около четири пъти повече дела, които се възлагат на следователите с разрешението на главния прокурор.\"С идването ми тук натоварването на НСлС се е увеличило осем пъти\", изтъкна Сарафов.По време на пресконференцията стана ясно, че службата вече има назначен говорител и това е следовател Мария Павлова. Борислав Сарафов изтъкна, че за оптимизацията е било направено цялостно преформатиране на службата.\"Оптималното натоварване е това, към което се стремим, така че количеството работа да не пречи на качеството и в крайна сметка да не сме едно паризитно звено в съдебната система. Един следовател с едно дело на година е неприемливо за мен, убеден съм неприемливо за вас. Седем-осем дела мисля, че са по-оптимално натоварване\", заяви Сарафов.За първите месеци на тази година има едва 12 дела, върнати за допълнително разследване при 74, върнати през 2015г., 51 - през 2016 г. и 26 - през 2017 г.Общо разследваните досъдебни производства за първото полугодие са 346. Сарафов обясни, че въпросните 214 дела, които са възложени на следователи от НСлС са с ясно изразена и фактическа и правна сложност. Касаят пране на пари, данъчни престъпления и комбинация от престъпления.Стана ясно, че не е приключило разследването за смъртта на . По него са назначени експертизи. По делото Сарафов коментира, че сроковете са такива, каквито .\"Разследването в голяма степен зависи от назначените експерти. Не следствието решава кога едно разследване е приключило\", допълни Сарафов.Той коментира, че не е отстъпил от позицията си, че в НСлС е налице капацитет за разследване на дела, свързани с корупцията.От възложените 20 досъдебни производства, касаещи 20 болнични заведения на територията на цялата страна Сарафов увери, че се работи интензивно от специализирания отдел и стопанския отдел.Все още няма конкретни лица и няма привлечени обвиняеми. Не всички престъпления са по схемата \"болница в болница\" - има различни схеми делата са с различен предмет на разследване и ще имат различно време на приключване. Всяко дело е разпределено на случаен принцип, увери Сарафов.", "date": "2018.07.10", "title": "Сарафов се похвали с четири пъти повече дела в НСлС"}
{"url": "https://news.bg/politics/koalitsiyata-leko-vibrira-no-ne-se-trese-uspokoi-donchev.html", "text": "Няма трусове в управляващата коалиция. Това заяви вицепремиерът Томислав Дончев в ефира на bTV. Той увери, че коалицията е стабилна и няма никакви предпоставки за предсрочни избори. Има само вибрации, като от движение на превозно средство, посочи Дончев.\"Няма как в коалицията всички да сме на един акъл и дори е подозрително всички да мислят едно и също, това значи, че са се наговорили\", обясни вицепремиерът и добави, че дори при конфликт и размяна на реплики това е по-честният формат.Баланс е нужен според Дончев по повод акциза на бездимните цигари. Вицепремиерът обясни, че акцизът е специален тип взимане. То е основано на това, че самата стока е или вредн, или луксозна.\"Ако бездимните цигари са по-малко вредни, то не бива да имат същия акциз като тютюна за пушене\" е мнението на вицепремиерът. Той информира обаче, че има държави, в които бездимните цигари представляват дял от 30% от пазара, а някои прогнози сочат, че е възможно да достигнат и 50 на сто.Дончев смята, че все още е рано да се оцени европредседателството ни. Той очаква някои от по-дългите процеси, които са стартирали, да дадат оценка в бъдеще. \"Например европейската перспектива за Западните Балкани, многогодишната финансова рамка, кохезионната политика - ще се види в следващите месеци\", посочи вицепремиерът.Вицепремиерът е категоричен, че председателството на Съвета на ЕС не е на кабинета, а на България. \"Институциите, от които е имало нужда винаги са били канени. Не се сещам в кои формати е трябвало да присъства президентът\", коментира вицепремиерът нападките на БСП, че Румен Радев е бил изолиран.Томислав Дончев коментира и  на строежа на новото Народно събрание, както и фирмата, която се свързва с името на зам. социалния министър Султанка Петрова. Вицепремиерът призова да се изчака проверката на прокуратурата.\"Доколкото знам тя се занимава и с инцидента, и с въпросния договор и разбирам, че от формална гледна точка конфликт на интереси няма\", поясни Дончев.", "date": "2018.07.10", "title": "Коалицията леко вибрира, но не се тресе, успокои Дончев"}
{"url": "https://news.bg/politics/bsp-se-upravlyava-ednolichno-ubeden-mikov.html", "text": "БСП се управлява еднолично. Всички тенденции за това са налице - вземат се решения, които не могат да минат през органите на партията и да стигнат от членовете и ръководните дейци. Това заяви бившият председател на левицата Михаил Миков пред bTV.Според Миков в момента се нарушават принципите на колективното ръководство на БСП, което е и известно в партията. Като пример бившият червен лидер посочи . Темата не била обсъждана на националния съвет на социалистите.Миков е категоричен, че тези политически действия се решават само в тесен кръг, в който влизали лидерът Корнелия Нинова и още няколко души около нея.\"Наблюдават се отношения с големи организации - Хасково, Казанлък например, където се фаворизират близки и предани хора на ръководството. Друго организации пък затъват - Монтана например\", категоричен бе Миков. По думите му вътрешната криза в левицата не е заради предстоящите избори, а заради опитът да се контролира всичко и да се взимат еднолични решения.Според Миков  също е станало повод за напрежение при социалистите. \"Има всякакви версии, известна е близостта му с Румен Овчаров например. Със Спас Панчев е същият случай. Не е ясно защо си тръгна, ясно е, че БСП свива своите съюзници\", подчерта още той.Миков намира вота на недоверие за провал. Причината - вотът не е породил онази нагласа за нужда от промяна в сектора и не затвърди убеждението, че БСП е алтернатива.", "date": "2018.07.10", "title": "БСП се управлява еднолично, убеден Миков"}
{"url": "https://news.bg/regions/navodneniya-i-v-krivodolsko.html", "text": "Проливните дъждове в област Враца създадоха сериозни проблеми и в община Криводол.След като, стана ясно и че в криводолското село Галатин дъждът също е причинил редица щети. Разрушени са пътни артерии и са наводнени дворове на къщи, съобщи bTV.Само след час дъжд улиците в селото заприличали на реки. Дъждът изровил както асфалтираните, така и чакълените улици в селото.Местните жители обясняват, че вода идвала не само от дъжда, но и от околните ниви.Стана ясно, че наскоро ремонтиран отводнителен канал не е успял да поеме голямото количество вода от полето, вследствие на което шосето за общинския център Криводол е подкопано.Участъкът е рисков за преминаване и към момента е ограден с лента. Кметът на село Галатин обаче се притеснява. По думите му ако не се направи бърз ремонт, пътят ще съвсем ще попадне, което ще създаде реален и голям риск за жителите.Според част от населението на селото проблемите с дъждовете и голямото количество вода започнали с прокарването уличен отводнителен канал преди 16 години. Когато местната река обаче повиши нивото си, каналът спирал да работи.Също така възникнал проблем с прясно асфалтирана улица - водата, която се стичала по нея, влизала директно в дворовете и къщите на хората, защото при обновяването улицата била асфалтирана на нивото на старите бордюри.", "date": "2018.07.10", "title": "Наводнения и в Криводолско"}
{"url": "https://news.bg/crime/samo-2-3-pati-e-povishena-radiatsiyata-na-plazha-v-chernomorets.html", "text": "От провал на туристическия сезон се оплакват хотелиери в Чернооморец, предаде Нова. Те изтъкват, че след данните на РЗИ-Бургас за завишена радиация много туристи са отменили резервацията си. Основният мотив бил именно наличието на радиация на плажа \"Вромос\".Припомняме, от РЗИ-Бургас бе оповестена информация, че радиационното ниво е 50 пъти над нормата, експерт от институцията обае уверява, че завишението е едва 2-3 пъти. \"За последните няколко дни, откакто беше оповестена информацията по медиите, имам около 20 отменени резервации\", негодува един от хотелиерите.От създадения инициативен комитет поискаха извинение от зам. директора на РЗИ - Бургас Виргиния Цанова. Тя оповести, че в залива има радиационен гама-фон 50 пъти над нормата. Георги Димитров и Яна Николова от комитета настояват за публично извинение.\"В неделя следобед събрахме подписка от 600 души с искане до кмета на града да се сформира екип от специалист по радиация, юрист и пиар експерт, да се направи пресконференция, на която да бъдат съобщени резултатите и оттук нататък, който се заиграе със залива Вромос, да му се търси съдебна отговорност\", информира Николова.Д-р Георги Паздеров от РЗИ-Бургас обясни, че на залива Вромос се правят ежегодно замервания и има табела, която е поставена там. \"Радиацията не е 50 пъти над нормата. Радиационният гама-фон е завишен с около два до три пъти\", обясни д-р Паздеров.Хотелиерите са разгневени и виждат саботаж в информацията за по-висока радиация. \"През последните 28 години в Черноморец от 1 юли до 15 септември има радиация. Къде отива след 15 септември тази радиация? Това е големият ми въпрос към РЗИ-Бургас. . Кой има интерес то това? Вариантите са два - тук да няма сезон и туристите да отидат в Созопол или някой да иска да вземе залива и да го застрои\", категоричен е хотелиер.", "date": "2018.07.10", "title": "Само 2-3 пъти е повишена радиацията на плажа в Черноморец"}
{"url": "https://news.bg/disasters/156-sa-veche-zhertvite-na-navodneniyata-v-yaponiya.html", "text": "Спасителните работници се извършили претърсвания от къща на къща днес, като все повече намалява надеждата за намиране на оцелели след поредицата от дни на смъртоносни наводнения и свлачища, при които загинаха 156 души в едно от най-тежките бедствия, свързани с времето, от десетилетия в Япония, съобщава \"Франс прес\".Рекордните проливни дъждове, които започнаха през миналата седмица, са спрели, а оттеглящите се води след наводненията оставиха разруха, поразила западната част на страната.В град Курашики наводненията погълнаха в един момент цели райони, принуждавайки някои хора да се качат на покривите си, за да чакат спасителните екипи.До тази сутрин тамошно време спасители са ходили от врата на врата, търсейки оцелели - или жертви - на бедствието.\"Това наричаме мрежова операция, при която проверяваме всяка отделна къща, за да видим дали има хора, които все още са хванати в капан вътре\", уточни официален представител на местната префектура Окаяма.\"Знаем, че това е състезание срещу времето, опитваме се колкото се може повече\", допълни представителят на префектура Окаяма.", "date": "2018.07.10", "title": "156 са вече жертвите на наводненията в Япония"}
{"url": "https://news.bg/health/revmatologiyata-na-bolnitsata-v-tarnovo-zatvori-vrati.html", "text": "Закриха ревматологичния сектор на областната болница във Велико Търново, съобщи БНР. Затварянето на целия сектор се наложило заради липсата на лекари.Това означава, че стотици пациенти ще бъдат принудени да пътуват до съседните области за преглед от специалист.Ревматологичният сектор в Първо вътрешно отделение е закрит, защото в него е останал само един лекар. Според стандартите лекарите трябва да са най-малко двама. Това обясни директорът на Великотърновската болница д-р Стефан Филев.Ревматологът д-р Светла Копчева коментира, че с навлизането на биологичното иновативно лечение на ревматологичните болести Здравната каса поставя определени изисквания за достъпа до тези лекарства. По думите ѝ документите на пациентите трябва да се изготвят в болница, след което пациентите да ходят с тях при специализираните университетски комисии. Същото важи и за пациентите, които са с напреднала форма на ревматологично заболяване и трябва да бъдат хоспитализирани. Закриването на сектора означава, че стотици болни от областта вече няма да могат да свършат това във Велико Търново. Ще се налага пациентите да пътуват до Плевен или София.", "date": "2018.07.10", "title": "Ревматологията на болницата в Търново затвори врати"}
{"url": "https://news.bg/int-politics/shveytsariya-sadi-sasht-v-sto-za-mitata.html", "text": "Швейцария е подала жалба в Световната търговска организация (СТО) срещу американските мита върху стоманата и алуминия, като с това се превърна в осмия член на организацията, който подава такава жалба срещу САЩ, съобщават световните осведомителни агенции.Решението на Вашингтон да наложи мита върху вноса на стомана и алуминий предизвика голямо негодувание в Европа и постави трансатлантическите партньори на ръба на търговска война.\"От гледна точка на Швейцария, допълнителните мита, които според САЩ са въведени за защита на националната сигурност, са неоправдани\", изтъкнаха от икономическото министерство на Алпийската република.Според правилата на СТО Вашингтон сега разполага с 60 дни за разрешаване на спора. След като изтече срокът, Швейцария ще има право да поиска от СТО да прехвърли казуса на панел от съдии.", "date": "2018.07.10", "title": "Швейцария съди САЩ в СТО за митата"}
{"url": "https://news.bg/regions/i-german-se-ozova-pod-voda.html", "text": "Софийското село Герман също понесе сериозни щети от проливните дъждове през последните няколко дни, съобщи Нова.В селото няма канализация и всеки по-сериозен дъжд се възприема от местните като опасност.За проблема е сигнализирала кметицата на село Герман Маргарита Станкова. По думите ѝ въпреки че германци са събирали подписки, инженерното решение на проблема с липсата на канализация се бави.Припомняме, в град Мизия по-рано днес беше обявено  заради дъждовете. Сериозни щети бяха нанесени и в .Припомняме и че за днес синоптиците отново предвидиха валежи. Обявен е жълт код за проливни валежи в областите Плевен, Ловеч, Габрово, Велико Търново, Стара Загора, Сливен, Търговище и Русе. Очакваните валежи са до 30 литра на квадратен метър.", "date": "2018.07.10", "title": "И Герман се озова под вода"}
{"url": "https://news.bg/politics/za-saprichastnost-kam-maykite-na-detsa-s-uvrezhdaniya-prizova-radev.html", "text": "Трябва да сме дълбоко съпричастни като общество с протеста на майките на деца с увреждания. Това каза президентът Румен Радев по време на организираната от президентската институция кръгла маса на тема: \"Хората с увреждания като ресурс на първичния пазар на труда предизвикателства и решения\".\"Тази кръгла маса съвпада с периода на протеста на майките на деца с увреждания, към които трябва да бъдем дълбоко съпричастни като общество, които изискват бързи и справедливи законови решения и финансови ангажименти. За това бидейки напълно солидарен с майките на деца с увреждания, искам да заявя, че целта на този форум е да поставим много по-глобалната тема за пълноценната интеграция на всички хора с увреждания в нашето общество\", заяви Радев.По думите му за такава пълноценна интеграция можем да говорим, когато преодолеем ред психологически бариери и когато има изградена такава обществена среда, че децата с увреждания - да постъпват в детска градина наравно с другите, да учат във висши училища наравно с другите и да се реализират на пазара на труда наравно с другите.\"Според мен критерият за пълноценната интеграция това е трудовата заетост на тези хора\", заяви Радев.По данни от регистрите на НОИ към месец юни тази година в България има около 445 хиляди граждани, които получават лична пенсия за трайно намалена работоспособност. \"Малка част от тях работят по трудови договори\", заяви Радев. Проблем представлява и обхвата на хората с увреждания, които работят в специализираните предприятия. \"Част от тях посетих\", заяви Радев и изтъкна, че те едва функционират.\"Дългът ни като общество към тези хора съвсем не се заключава в това да осигурим някаква лична пенсия или социални помощи, това е най-лесният начин тези хора да бъдат изключени от обществото - разбира се това е задължително, но това е изпълнение на някакъв обществен дълг, но според мен не и на моралния дълг\", заяви Радев.\"Моралният дълг, който имаме всички ние - да изградим такава обществена среда, че тези хора да бъдат включени пълноценно с трудова заетост и да се чувстват достойни и пълноценни граждани на нашата държава. Ето тогава можем да говорим, че България наистина е цивилизована държава\", заяви държавният ни глава.По думите му са необходими редица действия, свързани с образованието, социалното предприемачество и подкрепа и възможности за равноправна трудова реализация на първични пазар на труда.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.07.10", "title": "За съпричастност към майките на деца с увреждания, призова Радев"}
{"url": "https://news.bg/tourism/bez-dokumenti-za-eksploatatsiya-e-pristanishteto-v-kiten.html", "text": "Пристанището в Китен няма валидни документи за експлоатация. Това стана ясно след проверка, предизвикана от обърнала се преди ден лодка, която замърси плажа с нафта.Според директора на бургаската морска администрация Александър Илиев в момента върви процедурата по издаване на удостоверение за експлоатация на пристанището, съобщи bTV.Разлив няма, увери Илиев. По думите му хората плажуват и се подготвя изваждането на кораба.Един от туроператорите и наемател на хотела и площите около него - Наташа Ларионова, е изненадана от твърдението, че няма разлив на нафта. \"Изненадана съм, че държавен служител твърди, че няма разлив. Не само, че има, но и мирише на нафта. Вчера всички туристи си тръгнаха. Децата от лагера са прибрани и ще ходят днес на друг плаж\", допълни тя.По думите й е имала писмо, според което не може да се паркират плавателни съдове. Тя като временен стопанин на обекта, трябва да ги премахне.", "date": "2018.07.10", "title": "Без документи за експлоатация е пристанището в Китен"}
{"url": "https://news.bg/int-politics/tramp-narekal-glupavi-pomoshtnitsite-si-savetvali-go-da-ne-zvani-na-putin.html", "text": "Президентът на САЩ Доналд Тръмп, по време на телефонен разговор с руския си колега Владимир Путин през март тази година, нарекъл \"глупави\" представителите на американската администрация, които са се противопоставили на разговора между двамата, като уверил, че не ги слуша, съобщава в. \"Ню Йорк таймс\".През март Тръмп звънна на Путин, за да го поздрави за спечелването на президентските избори. Кремъл тогава съобщи, че телефонният разговор се е провел по инициатива на американската страна.След разговора им в. \"Вашингтон поуст\" написа, позовавайки се на информирани служители на американската администрация, че Тръмп е пренебрегнал предупрежденията на съветниците си по националната сигурност, които са го убеждавали да не поздравява Путин за преизбирането му.Изданието, цитирайки информиран източник, съобщи, че Тръмп нарекъл съветниците си \"глупави\".\"Това са глупави хора; не трябва да ги слушате\", заявил Тръмп пред руския президент.Президентите на Русия и САЩ планират да се срещнат на 16 юли във финландската столица Хелзинки. Кремъл по-рано съобщи, че Путин и Тръмп възнамеряват да обсъдят перспективите за развитие на двустранните отношения и актуални въпроси от международния дневен ред.Това ще бъде първата специална среща само между лидерите на двете страни. Досега те са се срещали в Хамбург в рамките на срещата на върха на Г-20, а след това за кратко се видяха във Виетнам на срещата на върха на Азиатско-Тихоокеанския регион.", "date": "2018.07.10", "title": "Тръмп нарекъл \"глупави\" помощниците си, съветвали го да не звъни на Путин"}
{"url": "https://news.bg/regions/avariya-ostavi-poveche-ot-10-sofiyski-kvartala-bez-tok.html", "text": "Авария прекъсна електрозахранването на Студентски град, Драгалевци, Симеоново, Витоша, Киноцентър, Бояна, Ярема, Железница, Бистрица, Малинова долина и др., съобщиха от ЧЕЗ.Според информацията на електроразпределителното дружество за Северозападна България и София инцидент със съоръжение 110 kV, собственост на държавния Електроенергиен системен оператор /ЕСО/, е наложил изключване на подстанция Студентски град.От електроразпределителното дружество полагат усилия да захранят засегнатите клиенти по алтернативен път в максимално кратък срок.Строителни дейности са причина за изключването на ЕП 110 kV \"Железница\" на ЕСО в София, съобщиха малко по-късно от Електроенергийния системен оператор (ЕСО), цитирани от БНТ. От строежа са нарушили габарита на ЕП 110 kV \"Железница\" в град София, собственост на ЕСО.Според ЕСО от строителната компания не са се съобразили с изискванията за безопасност и са предприели неправомерна манипулация. Пострадалият работник не е служител на ЕСО.", "date": "2018.07.10", "title": "Авария остави повече от 10 софийски квартала без ток"}
{"url": "https://news.bg/int-politics/senator-ot-sasht-sravni-vlastite-v-rusiya-s-mafiya.html", "text": "Американският сенатор Джон Нили Кенеди е заявил след неотдавнашното си посещение в Русия, че руският президент Владимир Путин \"трябва да бъде възпрян\" и не трябва да му се има доверие, съобщава \"Асошиейтед прес\".Група американски конгресмени и сенатори пристигна в Русия на 30 юни. Миналия вторник делегацията беше приета от руския външен министър Сергей Лавров, а също така те се срещнаха с руски депутати.\"Няма политическа философия в Русия. Все едно е какво казват, това е политическата философия на мафията. Тяхната философия - пари и власт. Това е философията на Путин\", изтъкнал Кенеди пред журналисти.\"Не може и не трябва да се вярва на Путин. Смятам, че най-доброто, което можем да направим, е да се опитаме да го възпрем\", подчертал сенаторът.Отбелязва се, че той нарекъл Лавров \"разбойник\".Сенаторът също така коментирал, че не очаква дипломатически пробив от срещата между Путин и президента на САЩ Доналд Тръмп на 16 юли в Хелзинки.", "date": "2018.07.10", "title": "Сенатор от САЩ сравни властите в Русия с мафия"}
{"url": "https://news.bg/society/vmro-razprashta-pismo-na-organizatsii-v-zashtita-na-sultanka-petrova.html", "text": "От ВМРО разпространяват писмо на Национално представителни организации на и за хората с увреждания в защита на зам. социалния министър Султанка Петрова.Воеводите разпространяват писмото по молба на НПО-та. Съобщението е изпратено и до премиера Бойко Борисов, председателя на парламента Цвета Караянчева, вицепремиерите Красимир Каракачанов и Валери Симеонов и до министъра на труда и социалната политика Бисер Петков.Организациите апелират да не се правят кадрови промени в социалното ведомство. По тяхно мнение това само би изместило фокуса на диалога от проблемите на хората с увреждания. По мнение на организациите ситуацията е негативна заради отлагането на реформи. Те изтъкват, че положението ще се влошава, когато \"специалисти заредени с енергия, желания и амбиция за промяна, ангажирани с нормотворчество за хората с увреждания са подложени на натиск\".Организациите са категорични, че ако бъде отстранен пореден зам.-министър в сектора, ще се намери оправдание работата да не се свърши и хората с увреждания да не бъдат подкрепени, пише още в писмото.Припомняме, името на зам. социалният министър се свърза със случая на Починалият охранител е бил един от най-добрите служители на фирмата, по думите на ръководителя на компанията Филип Чипев, който е зет на зам.-министър Султанка Петрова. Инцидентът се свърза с името на зам.-министър Петрова и защото нейният съпруг е собственик на охранителната фирма. В тази връзка от БСП поискаха оставката на Петрова, като призоваха в отворено писмо до тримата лидери на Обединените патриоти Валери Симеонов, Красимир Каракачанов и Волен Сидеров да изтеглят кадъра си.Вицепремиерът и лидер на ВМРО Красимир Каракачанов бе категоричен, че не съществува конфликт на интереси, тъй като Султанка Петрова не е заемала никакъв пост по времето, когато е подписван договорът с охранителната фирма.Охранителят е открит след като два дни е издирван от семейството си. Той от две години работи във фирмата, която пази преустройването на бившия Партиен дом. Тръгнал е за нощна смяна в петък следобед. Те са подали сигнал в полицията денонощие след изчезването. След подаването на сигнала в полицията, от охранителната фирма им се обажда жена, която заявява, че от Пето районно са ги уведомили, че младият мъж е паднал в шахта и е починал.Писмото е подписано от 11 организации на и за хората с увреждания: Адриана Стоименова - Стефанова - Заместник - Председател на Национален съвет за интеграция на хората с увреждания към Министерски съвет; Веска Събева - Асоциация на родители на деца с епилепсия; Красимир Коцев - Съюз на инвалидите в България; Васил Долапчиев - Съюз на слепите в България; Мая Викторова - Българска асоциация \"Диабет\"; Лазар Живанкин - Асоциация на родители на деца с нарушено зрение; Мария Кръстева - Асоциация на родителите на деца с увреден слух; Виолета Антонова - Българска асоциация за невромускулни заболявания; Светослав Чернев - Национална организация \"Малки български хора\"; Павел Савов - Българска асоциация за рекреация, интеграция и спорт; Георги Георгиев - Национален алианс за социална отговорност.", "date": "2018.07.10", "title": "ВМРО разпраща писмо на организации в защита на Султанка Петрова"}
{"url": "https://news.bg/politics/spirat-bezplatnite-stazhove-na-studentite-v-ep.html", "text": "В Европарламента прекратяват безплатните стажове, стана ясно от думите на българския евродепутат от ГЕРБ/ЕНП Ева Майдел, която е член на борда на Младежката интегрупа в Европарламента. Интергрупата работи за по-добри младежки политики в Европа.В бъдеще стажантите ще бъдат наемани пряко от Европейския парламент и техните условия ще бъдат в съответствие със стажа в администрацията на Европарламента - 1250 евро на месец с включена здравна осигуровка.Както завършилите, така и студентите ще имат възможност да се възползват от платени стажове в офисите на евродепутатите в ЕП за период до шест месеца. Евродепутатите ще могат да имат само един стажант наведнъж.Сега почти 25% от стажантите в офисите на евродепутатите получават под 600 евро на месец, което е двойно по-малко в сравнение със заплащането в стажантските програми на администрациите на Европейските институции.Според Майдел ЕП трябва да дава пример. Очакванията й са с премахване на безплатните стажове в европейския законодателен орган да бъдат премахнати безплатните стажове не само в публичния, но и в частния сектор.\"Вярвам, че всеки труд трябва да бъде възнаграден. Така възпитаваме у младите чувство за справедливост, стимулираме ги да ценят и развиват уменията си и ги мотивираме да правят стажове, които ще са им безценен опит за професионална реализация\", заяви Майдел.Повод за думите й са приетите на 3 юли 2018 г. от Бюрото на Европейския парламент ключови принципи за преразглеждане на рамката за стажантите в офисите на евродепутатите.", "date": "2018.07.10", "title": "Спират безплатните стажове на студентите в ЕП"}
{"url": "https://news.bg/politics/petkova-obsazhda-promeni-v-zakona-za-podzemnite-bogatstva-s-total.html", "text": "Промени в Закона за подземните богатства обсъдиха енергийният министър Теменужка Петкова и представители на фирмата, която проучваше в Черно море находище на нефт и газ - \"Тотал Е&П България\" Ксавие Фожрас.Министър Петкова подчерта, че основа задача пред българското правителство е осигуряването на подходяща среда за развитие на чуждестранните инвестиции, съобщиха от Министерството на енергетиката след срещата. \"Измененията в закона ще се уточнят в рамките на конструктивен диалог\", допълни Петкова по време на срещата в Министерството на енергетиката.По думите на Петкова в момента се подготвя стартиране на търг за търсене и проучване в блок \"Тервел\" в дълбоко Черно море. Според Бернар Клеман, вицепрезидент на Тотал, отговарящ за Каспийския регион и Южна Европа, Тотал ще  на Черно море на българска територия.След проведен конкурс за търсене и проучване на нефт и природен газ в \"Блок 1-21 Хан Аспарух\" през 2012 г. бе подписан договор с \"Тотал Е&П България\". Към момента са разработени два сондажа - \"Плошков-1\" и \"Рубин-1\", проучвателните работи продължават.Министерството на енергетиката получи като дар сондажното длето, използвано при проучвателен сондаж \"Плошков-1\" в блок Хан Аспарух от управителя на компанията \"Тотал Е&П България\" Ксавие Фожрас.В рамките на сондажа бяха открити въглеводороди. Министър Теменужка Петкова благодари на екипа на Тотал за дарението и подчерта, че съвместната работа ще продължи в изпълнение на един от основните приоритети на правителството в сферата на енергетиката - диверсификацията на енергийни източници.", "date": "2018.07.10", "title": "Петкова обсъжда промени в Закона за подземните богатства с Total"}
{"url": "https://news.bg/press/zameniha-domashniya-arest-na-gen-kircho-kirov-s-5000-lv-garantsiya-agentsiya-mediana-24-8-za-gerb-20-5-za-bsp-pri-izbori-sega.html", "text": "Мярка. \"24 Часа\":Замениха домашния арест на ген. Кирчо Киров с 5000 лв. гаранция Бившият шеф на Националната разузнавателна служба (НРС) Кирчо Киров, вече не е под домашен арест. От вчера той е свободен, но под гаранция от 5000 лв. Киров потвърди новината пред \"24 часа\".Гаранцията е наложена от Военно-апелативния съд. Той е увеличил с 3000 лв. първоначалния размер, определен от военния съд. Домашният арест е отменен заради здравословни проблеми на Киров.\"Отдавна съм хипертоник, но напоследък имам проблеми от сърдечен характер. Трябва да ме хоспитализират, не се чувствам добре\", обясни пред \"24 часа\" Кирчо Киров.Мярката е по дело срещу него за присвояване на 5 млн.лв. По него бившият шеф на НРС бе осъден на първа инстанция на 15 г. затвор и конфискация на половината от имуществото му, но обжалва. Чака се насрочване на делото във Военно-апелативния съд. Проучване. \"Сега\":Агенция \"Медиана\": 24.8% за ГЕРБ, 20.5% за БСП при избори сега Партия ГЕРБ би получила 24,8 на сто, а БСП - 20,5% от гласовете, ако изборите бяха сега, сочи представително проучване на социологическата агенция \"Медиана\", проведено сред 1008 души между 1 и 6 юли.Обединените патриоти биха събрали 9,7%, а ДПС - 8,3 процента. \"Воля\" биха получили 2,1 на сто, АБВ - 1,9 на сто. Различните \"десни\" гравитират около 2% и засега не се вижда шанс да попаднат в парламента, констатират от \"Медиана\".Тези резултати са на фона на критично голям дял на хората, които избщо нямат желание и намерение да дават вота си. Цели 22,3 на сто заявяват, че не биха гласували.Леко се увеличават разочарованието от властта и желанието за предсрочна смяна на управляващите, коментират социолозите. 43 на сто от анкетираните смятат, че правителството ще изкара пълния си мандат, 29 на сто искат кабинетът да си ходи, а на 19 процента им е безразлично. Лекарства. \"Монитор\":Джипитата ще заменят спрените лекарства за сърце и кръвно Блокираните лекарствени продукти ще бъдат заменяни и отпускани безпрепятствено на пациентите, съобщиха от пресцентъра на НЗОК.Днес в Централното управление на Националната здравноосигурителна каса се състоя среща между вр.и.д. управителя на касата д-р Йорданка Пенкова, и експерти на институцията, председателя на Управителния съвет на Българския лекарски съюз д-р Иван Маджаров, главния секретар на съсловната организация - д-р Стоян Борисов, и маг. фарм. Маргарита Грозданова - член на Управителния съвет на Българския фармацевтичен съюз. Срещата бе инициирана от НЗОК във връзка с блокиране на лекарствени продукти за лечение на хипертония и на сърдечни заболявания.Както \"Монитор\" писа в петък, от аптеките се изтеглят 62 лекарства за кръвно и сърце заради замърсяване в състава. Хаос. \"Сега\":Управляващите се опитват да овладеят хаоса с личните данни Управляващите се опитват да овладеят хаоса, настъпил, след като на 25 май влезе в сила общият еврорегламент за личните данни (GDPR). Само за месец и половина неоснователното искане на съгласие за обработка на лични данни се превърна в епидемия. По идея на правителството Комисията за защита на личните данни (КЗЛД) публикува становище кой не трябва да иска съгласие, защото се е стигнало до абсурдни ситуации.\"В последно време сме свидетели на засилено искане на съгласие за събиране и обработване на лични данни на граждани при предоставянето на различни видове услуги\", обясняват от КЗЛД, където всеки ден постъпвали сигнали и въпроси. Затова комисията огласи \"примерен неизчерпателен списък на случаи, в които не се изисква съгласие\" при обработването на лични данни за обичайна професионална дейност.Не е необходимо съгласие, нито подписване на каквито и да било декларации за обработване на лични данни от следните администратори в хода на тяхната обичайна професионална дейност: лекари, зъболекари и фармацевти, адвокати, работодатели, държавни и общински органи, журналисти, фотографи и видеооператори, детски градини, училища и висши учебни заведения, банки и други кредитни институции, застрахователи, предприятия, предоставящи обществени електронни съобщителни мрежи и/или услуги, куриерски фирми и други пощенски оператори, електроразпределителни дружества, ВиК, топлофикации, хотелиери и туристически агенции, домоуправители, религиозни, политически, обществени и синдикални организации и др.  ", "date": "2018.07.10", "title": "Замениха домашния арест на ген. Кирчо Киров с 5000 лв. гаранция; Агенция \"Медиана\": 24.8% за ГЕРБ, 20.5% за БСП при избори сега"}
{"url": "https://news.bg/regions/ogranicheniya-prechat-na-dvizhenieto-po-patishtata-7.html", "text": "Продължават да действат някои ограничения за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат само за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:- До 20.12.2018 г. движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман е ограничено поради ремонтни дейности. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.Обходни маршрути:- по направление София - Костенец през пътен възел \"Ихтиман\" при км 34+000.- по направленията Ихтиман - Пловдив и Костенец - Пловдив през пътен възел \"Церово\" при км 69+167.В участъка от км 26 до км 27 в посока Бургас се осъществява само в изпреварващата лента една лента поради ремонтни дейности до 10.07.2018 г.До 16.07.2018 г. движението по АМ \"Тракия\" от км 0+000 до км 0+315 в двете посоки се осъществява в по една лента поради ремонтни дейности по съоръжение при км 0+000. Шофьорите да се движат с повишено внимание, спазвайки пътната сигнализация. Област Стара Загора:В участъка от км 165 до км 208 движението се осъществява само в активна лента. в двете посоки поради извършване на ремонт на мантинели в средна разделителна ивица до 13.07.2018 г. АМ \"Хемус\":Област София:До 20.12.2018 г. в участъка от км 29+860 до км 35+150 движението се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\" в посока София.До 20.12.2018 г. в участъка от км 36+170 до км 36+710 движението се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450 в посока София.До 20.12.2018 г. в участъка от км 36+770 до км 38+150 движението се осъществява двупосочно в платното посока София поради аварийно - възстановителни дейности на виадукт при км 37+920 в посока Варна.До 20.12.2018 г. движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград.АМ \"Струма\": няма.АМ \"Марица\": няма.АМ\"Черно море\":Движението в участъка Варна - Бургас от км 2+329 до км 3+238 се осъществява двупосочно в платното в посока Варна поради ремонт на платното за Бургас на виадукт \"Звездица\" до 15.10.2018 г.АМ \"Люлин\":Област София:Движението в тунел \"Мало Бучино\" посока София се осъществява само в изпреварващата лента до 16.07.2018 г. поради активизирало се свлачище в аварийната лента след тунела. Скоростта на движение е ограничена до 70 км/ч.Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 16.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - забранен за МПС над 12 т както и тегленето на ремаркета и полуремаркета - целогодишно;- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.  ", "date": "2018.07.10", "title": "Ограничения пречат на движението по пътищата "}
{"url": "https://news.bg/tech/progress-ms-09-izletya-za-mks.html", "text": "Руският товарен космически кораб \"Прогресс МС-09\" излетя за Международната космическа станция, предаде РИА \"Новости\".Тази нощ от космодрума в Байконур бе изстреляна ракетата-носител \"Союз-2.1а\" в 00:51 часа (московско време). Корабът трябва да се скачи с МКС около 4:39 часа тази сутрин (московско време). Полетът е свръхскоростен, подчертава агенцията. Космическият камион ще направи само две завъртания около Земята. По-рано минималното време за полет до Станцията беше шест часа (четири завоя).\"Прогресс\" носи 2,5 товар - екипировка, оборудване, продукти, лекарства и други. ", "date": "2018.07.10", "title": "\"Прогресс МС-09\" излетя за МКС"}
{"url": "https://news.bg/world/bret-kavano-e-nominatsiyata-na-tramp-za-varhoven-sadiya.html", "text": "Брет Кавано е номинацията на американския президент Доналд Тръмп за върховен съдия, предадоха световните информационни агенции. Сега предстои гласуване на кандидатурата му в Сената.Очакваше се тази нощ да бъде обявен изборът на Тръмп. Припомняме, че съдия Антъни Кенеди обяви, че се пенсионира от края на юни след 30 години на поста.По-рано стана ясно, че Тръмп е намалил с потенциалните кандидати за съдия от Върховния съд до пет имена, включително две жени.Източник, запознат с процеса, коментира, че служителите в Белия дом предимно са се насочили към петима съдии от федералния апелативен съд - съдия Брет Кавано, съдия Ейми Барет, съдия Томас Хардиман, съдия Реймънд Кетлидж и съдия Амул Тапар.", "date": "2018.07.10", "title": "Брет Кавано е номинацията на Тръмп за върховен съдия "}
{"url": "https://news.bg/society/s-5-500-000-leva-remontirat-stolichnite-obshtinski-bolnitsi.html", "text": "5 500 000 лева са предвидени за ремонт и оборудване с апаратура на общинските болници в София, съобщи БНР. В момента се провеждат обществените поръчки, за да започнат ремонтните дейности и да бъде доставено оборудване за общинските лечебни заведения. \", заяви заместник-кметът Дончо Барбалов. С близо един милион лева се извършва цялостен ремонт на сградата, която е банка за майчина кърма. В двора ще се създаде и център за детска храна.\" заяви още Барбалов.   ", "date": "2018.07.10", "title": "С 5 500 000 лева ремонтират столичните общински болници"}
{"url": "https://news.bg/world/kosovo-i-zapadnite-balkani-obsadiha-tachi-i-medvedev.html", "text": "Косово, сътрудничеството и Западните Балкани бяха сред основните теми, обсъждани от косовския президент Хашим Тачи и руския премиер Дмитрий Медведев, предаде Gazeta Express.Срещата се проведе в Анкара, когато двамата заедно с много други държавни ръководители се събраха, за да присъстват на встъпването в длъжност на турския президент Реджеп Тайип Ердоган.Тачи в публикация в Facebook по-късно заяви, че се е срещнал за кратко с Медведев и го е информирал за последните събития в Косово и региона написа Тачи. написа още Тачи.Русия е известен съюзник на Сърбия. Косово обаче се надява Москва да признае назависимостта му. ", "date": "2018.07.10", "title": "Косово и Западните Балкани обсъдиха Тачи и Медведев"}
{"url": "https://news.bg/society/izplashtat-otkradnatite-pensii-na-zhitelite-na-svetovrachane.html", "text": "От днес до 20 юли ще се изплащат пенсиите на възрастните хора в село Световрачене, след като вчера .Мъжете са успели да откраднат около 2 000 - 3 000 лева, като обирът е станал в момент, когато в клона е имало жители на селото, чакащи да получат пенсиите си.Според данни на МВР и свидетелски разкази мъжете са били трима и са били маскирани и въоръжени.\"Три лица с маски. Единият с бухалка, другият с кози крак, третият с пистолет, влизат и отнемат около 3 хиляди лева от току-що заредените пари за раздаване на пенсиите\", заяви вчера пред БНР началникът на Второ РПУ в София Иван Каназирски.Според версията след обира мъжете са избягали в посока Негован с малка бяла кола с врачанска регистрация.По данни на Нова колата на крадците е била засечена от камери. Твърди се и че един от заподозрените е селото. Тази информация обаче не е потвърдена официално от властите", "date": "2018.07.10", "title": "Изплащат откраднатите пенсии на жителите на Световрачане"}
{"url": "https://news.bg/int-politics/erdogan-naznachi-zet-si-za-finansov-ministar.html", "text": "Президентът на Турция Реджеп Ердоган, който вчера , назначи своя зет за министър на финансите, предаде \"Ройтерс\".Новият финансов министър се казва Берат Албайрак. Той е женен за дъщерята на президента Есра.След назначението на Албайрак за министър турската лира отчете спад от почти 3% от стойността си.След полагането на клетва Ердоган заяви и името на първия вицепрезидент в историята на Турция - Фуат Октай.Досегашният външен министър на Турция Мевлют Чавушоглу запазва поста си.Позицията си запазва и правосъдният министър Фатих Дьонмез.За министър на отбраната е назначен началникът на Генералния щаб на турската армия генерал Хулуси Акар.Новият министър на енергетиката в Турция се казва Абдулхамит Гюл.", "date": "2018.07.10", "title": "Ердоган назначи зет си за финансов министър"}
{"url": "https://news.bg/regions/navodni-se-patyat-vratsa-oryahovo.html", "text": "Наводни се пътят II-15 Враца - Оряхово в участъка от Мизия до Оряхово. За това информира Агенция \"Пътна инфраструктура\" (АПИ).Заради наводнението на отсечката движението в района е временно ограничено за автомобилите над 12 тона. Всички тежкотоварни превозни средства е необходимо да изчакват на място.Малко след това стана ясно, че по пътя има и свличане на земна маса вследствие на обилните валежи. В град Мизия има наводнени мазета на къщи и улици. Кметът на града Виолин Крушовенски обяви .Междувременно стана ясно и че е ограничено движението по път ІІІ-3701 Черни Вит - Тетевен. В района на отсечката има свлечени земни маси.", "date": "2018.07.10", "title": "Наводни се пътят Враца - Оряхово"}
{"url": "https://news.bg/bulgaria/poveche-detski-gradini-i-kratko-maychinstvo-boryat-demografskata-kriza-spored-karolev.html", "text": "Много от нещата, които се говорят за демографската криза в България не са верни и са глупости. Това заяви икономистът Владимир Каролев в ефира на Нова. Той е категоричен, че по-сериозно населението е намаляло през 90-те години на миналия век, отколкото сега.Каролев коментира стратегията на държавата за борба със застаряването на населението. Майките над 35-годишна възраст раждат повече деца, отколкото майките до 25-годишна.Демографската криза била резултат от това, че няма достатъчно майки в детеродна възраст. Каролев е категоричен, че тенденцията е масово явление в цяла Европа. По думите му основните причини за намаляването на българите са миграцията и ранната смъртност.Мерки, които мога да се вземат е например увеличаването на броя на яслите и повече детски градини, посочи икономистът.По-кратко майчинство иска Каролев. В България майчинството е близо две години. В САЩ например е 2 месеца, а средно за Европа е 6 месеца, акцентира икономистът. Според него е немислимо толкова дълго да бъде майчинството. Ако то бъде намалено, ще се реши и проблемът с \"професията майка\" в ромския етнос.Той настоява, че майчинството може да бъде време да се повиши квалификацията на майката.Бившият социален министър Иван Нейков пък се ядоса, че никой не гледа колко българи има по света. Той настоя, че те биха се върнали и най-вероятно ще. Нейков даде пример с Португалия, където имало най-голям емиграционен проблем, а впоследствие в страната се върнали повече португалци, отколкото заминали.Нейков обърна внимание на това, че борбата с демографския проблем не може да се води само с пари. Не трябва политиката да се води на принцип \"щом съм похарчил повече пари значи ми е по-добра политиката\", посочи Нейков.", "date": "2018.07.10", "title": "Повече детски градини и кратко майчинство борят демографската криза според Каролев"}
{"url": "https://news.bg/society/chastichno-bedstveno-polozhenie-v-grad-miziya-zaradi-valezhite.html", "text": "Обилните валежи през тази сутрин причиниха наводнения в град Мизия, област Враца.Дъждът е наводнил улици и приземни етажи на къщите, изцяло са унищожени пътните настилки на две централни улици. Аварийните екипи вече помагат на хората и се отзовават на сигналите. Техниката, с която се работи е на Община Мизия и на АЕЦ \"Козлодуй\" ЕАД.В града е обявено бедствено положение, съобщи кметът на града Виолин Крушовенски.Няма бедстващи хора. В момента се чистят наносите от кал, изпомпват се шахти и дворове и други.Временно е спряно водоподаването в наводнените квартали. Служители и работници на \"ВиК\" отстраняват авариите.Областният управител Малина Николова е разпоредил на \"Напоителни системи\" да направят проверка на състоянието на язовирите в община Борован и община Хайредин и да дадат указания на кметовете на двете общини за контролираното изпускане на водите от тях.По разпореждане на министъра на регионалното развитие и благоустройството Николай Нанков екипи на АПИ и пътноподдържаща фирма също се включиха да помагат в района за по-бързо справяне с тежката обстановка след интензивните дъждове през нощта, които продължават и в момента.АПИ ще съдейства на Мизия за почистване на уличната мрежа и на общинските пътища от калната маса и за възстановяването на банкетите край пътя, които са отнесени от проливните дъждове, за да може общината по-бързо да се справи и преодолее пораженията.Поройните дъждове в Оряхово и Кнежа са причината за наводнението в Мизия, като точка на водосбора на образувалите се скатни води. Река Скът не е приливала, като нивото на реката е доста под критичното.Заради валежите по пътя Мизия - Оряхово имаше свлечена земна маса, която затруднява движението. Към 12 часа второкласните републикански пътища II-11 и II-15 Мизия - Оряхово са почистени от калта и наносите и движението на леките коли се пропуска от \"Пътна полиция\".По-рано днес от АПИ съобщи и че , в отсечката Мизия - Оряхово, е наводнен. Движението по пътя е ограничено временно за тирове над 12 тона. Камионите изчакват на място.Очаква се в следобедните часове да бъде възстановено движението на камионите над 12 тона по път II-15 в участъка между Крушовица и Оряхово.Служители на Регионална Дирекция \"Пожарна безопасност и защита на населението\" - Враца, под ръководството на старши комисар Николай Димитров отводняват пострадалите частни домове и имоти.Екипите на всички служби работят за възстановяване на нормалното състояние в Мизия под координацията и контрола на областния управител.Припомняме, за днес синоптиците отново предвидиха валежи. Обявен е жълт код за проливни валежи в областите Плевен, Ловеч, Габрово, Велико Търново, Стара Загора, Сливен, Търговище и Русе. Очакваните валежи са до 30 литра на квадратен метър.", "date": "2018.07.10", "title": "Частично бедствено положение в град Мизия заради валежите"}
{"url": "https://news.bg/world/v-rumaniya-prodalzhavat-razgovorite-za-otstranyavaneto-na-prezidenta.html", "text": "Разговорите за стартиране на процедура за отстраняването на президента Клаус Йоханис ще продължат в партията и управляващата коалиция.Това заяви лидерът на управляващата Социалдемократическа партия на Румъния Ливиу Драгня, цитиран от Romania-insider.Вчера социалдемократите и Алиансът на либералите и демократите трябваше да вземат решение дали да предприемат действия срещу държавния глава. Основната причина за отстраняването му е фактът, че президентът отложи изпълнението на решението на Конституционния съд да се отстрани главният прокурор за борба с корупцията. Но вчера Клаус Йоханис уволни Лаура Кодрута Кьовеши.Ливиу Драгня обаче съобщи, че коалицията ще продължи с разговорите за започване на процедура за отстраняването на държавния глава.Той се оплака, че президентът е изпълнил решението с 30 дни закъснение и според него това не е свързано със спазването на конституцията, а с лични сметки.По думите му уволнението на Кьовеши не е победа за никого.", "date": "2018.07.10", "title": "В Румъния продължават разговорите за отстраняването на президента"}
{"url": "https://news.bg/health/publikuvaha-spisak-s-bezopasni-lekarstva-s-valsartan.html", "text": "Изпълнителната агенция по лекарствата е публикувала списък с лекарствата, които са безопасни за приемане, въпреки че съдържат валсаран.  може да бъде видян на сайта на агенцията. Припомняме, на 6 юни от пазара бяха изтеглени 62 лекарства, използвани за лечение на артериална хипертония, скорошен миокарден инфаркт и сърдечна недостатъчност. Продажбата им бе спряна в цяла Европа.Като причина за това от Изпълнителната агенция по лекарствата посочиха, че  в активното вещество валсартан. Той се класифицира като вероятен канцероген.Активното вещество е доставено в ЕС от Zhejiang Huahai Pharmaceuticals и е произведено в Китай.Европейската агенция по лекарствата препоръчва пациентите да не прекратяват лечението си с валсартан, докато не се консултират с фармацевт и лекар.", "date": "2018.07.10", "title": "Публикуваха списък с безопасни лекарства с валсартан"}
{"url": "https://news.bg/world/vsichki-momcheta-sa-spaseni-ot-peshterata-v-tayland.html", "text": "Всички момчета благополучно са извадени от пещерата в Тайланд, съобщават \"Гардиън\", Си Ен Ен и \"Ройтерс\".Преди повече от две седмици 12 момчета от футболен отбор и техният треньор заседнаха в наводнена от дъждове пещера в Северен Тайланд. При първия и втория етап от операцията в неделя и понеделник спасителните екипи успяха да извадят общо 8 момчета.Си Ен Ен и \"Ройтерс\" информират, че деветото момче е спасено по време на третия етап от операцията. \"Ройтерс\" се позовава на източник, запознат с действията, а Си Ен Ен цитира двама източници - един от тайландските пехотинци и член на спасителния екип. Впоследствие \"Гардиън\" също потвърди информацията.Малко по-късно \"Ройтерс\" съобщи, че е извадено десетото момче. \"Гардиън\" потвърди информацията. \"Ройтерс\" и \"Гардиън\" потвърдиха, че към 17,15 часа местно време спасителните екипи са извадили единадесетото момче. Thai TV информира, че той е най-малкият от всички - на 11 г. Момчето е в добро здраве.Няколко часа по-късно свидетел заяви пред \"Ройтерс\", че дванадесетото момче е извадено от пещерата.При настоящата ситуация в пещерата остава само треньорът. Други медии съобщават, че всички са извадени от пещерата, но информацията не е потвърдена. Децата са на възраст между 11 и 16 г., а треньорът е на 25 г.Днес операцията започна в 10,08 часа местно време.По-рано властите съобщиха, че настанените осем момчета в болницата са в \"добро психическо състояние\". Децата са настанени в болницата в Чианг Рай.Операцията е изключително усложнена, тъй като децата трябва да изминат разстояние от 3,2 километра, което включва плуване под студена и мътна вода с препятствия като тесни подводни участъци и скали. В понеделник вечерта в района имаше проливни дъждове, както и във вторник сутринта, но властите увериха, че подготовката за финална част от мисията няма да бъде засегната.Очаквайте подробности!", "date": "2018.07.10", "title": "Всички момчета са спасени от пещерата в Тайланд"}
{"url": "https://news.bg/regions/rabotnik-postrada-pri-moshtna-eksploziya-na-elektroprovod-v-sofiya.html", "text": "Работник пострада тежко при мощна авария на електропровод в столичния квартал \"Витоша\", съобщи Нова.Инцидентът е станал до новострояща се сграда, на метри от въздушен електропровод 110 kV. Мощният гръм е стреснал жителите на столичния квартал. По разкази на очевидци при инцидента е имало волтова дъга.Мъжът е транспортиран по спешност в УМБАЛСМ \"Пирогов\" с опасност за живота.От \"Пирогов\" съобщиха, че мъжът веднага е бил приет в противошокова зала на Клиниката по изгаряне. За него се грижи екип от специалисти. Медиците правят оценка на състоянието и пръвична обработка на нараняванията му.Състоянието на пострадали е изключително тежко. Той е с обширни и дълбоки изгаряния. В момента пациентът е настанен в реанимация, където е поставен под реанимационно лечение и активно наблюдение. Лекарите се борят за живота му.Заради взрива . Без ток са \"Студентски град\", \"Драгалевци\", \"Симеоново\", \"Витоша\", \"Малинова долина\" и други. Хиляди домакинства са без ток.Според информацията на електроразпределителното дружество инцидент със съоръжение 110 kV, собственост на Електроенергийния системен оператор (ЕСО), е наложил изключване на подстанция Студентски град.От електроразпределителното дружество полагат усилия да захранят засегнатите клиенти по алтернативен път в максимално кратък срок.Строителни дейности са причина за изключването на ЕП 110 kV \"Железница\" на ЕСО в София, съобщиха малко по-късно от Електроенергийния системен оператор (ЕСО), цитирани от БНТ.От строежа са нарушили габарита на ЕП 110 kV \"Железница\" в град София, собственост на ЕСО.Според ЕСО от строителната компания не са се съобразили с изискванията за безопасност и са предприели неправомерна манипулация. Пострадалият работник не е служител на ЕСО.", "date": "2018.07.10", "title": "Работник пострада при мощна експлозия на електропровод в София"}
{"url": "https://news.bg/int-politics/obidi-i-sredni-prasti-za-savetnik-na-tramp-ot-sluzhitel-na-restorant.html", "text": "Съветникът по политическите въпроси на американския президент Доналд Тръмп - Стивън Милър, e бил обиден публично на една от улиците на столицата Вашингтон, съобщава в. \"Вашингтон поуст\".Милър си поръчал суши за вкъщи в малък ресторант в центъра на града, недалеч от дома му. След като платил 80 долара за сушито и излязъл с покупката, служител в ресторанта го последвал и публично го оскърбил, а след това му показал два средни пръста.Според изданието впоследствие Милър разказал на колегите си, че той се вбесил и хвърлил сушито на земята, опасявайки, че някой в ресторанта се е изплюл в храната му или я е отровил.Това не е първият случай, в който биват обиждани настоящи или бивши служители на Белия дом. През миналата седмица бившият съветник на Доналд Тръмп по стратегическите въпроси Стивън Банън разглеждал книги в антикварна книжарница в Ричмънд, когато жена започнала да го ругае. Собственикът на книжарниците бил принуден да помоли жената да напусне.Друг епизод се разиграл по време на обяд в заведение на ръководителя на Агенцията за опазване на околната среда (EPA) Скот Пруит и неговият помощник. Посетителка на заведението се приближила до политика и настояла, че трябва да напусне поста. Впоследствие той така и направи.През юни тълпа демонстранти последвала ръководителката на Министерството на вътрешната сигурност Кирстън Нилсън в мексикански ресторант, за да изразят недоволството си от разделянето на семействата на нелегални имигранти. \"Позор!\" - крещели протестиращите, докато Нилсън седяла на масата.Също така наскоро собственикът на ресторант в щата Вирджиния Стефани Уилкинсън помоли пресаташето на Белия дом Сара Сандърс да напусне заведението.", "date": "2018.07.10", "title": "Обиди и средни пръсти за съветник на Тръмп от служител на ресторант"}
{"url": "https://news.bg/crime/otkradnaha-ikona-i-kutiya-s-dareniya-ot-cherepishkiya-manastir.html", "text": "Неизвестен извършител открадна икона и кутия с дарения от Черепишкия манастир, съобщиха от Областната дирекция на МВР във Враца.Сигналът за кражбата е подаден в Районното управление в Мездра от игумена на манастира на 9 юли, понеделник, около 8 часа сутринта. Той съобщил, че от постройки в двора на манастира липсват вещи.Полицаите се отзовали на сигнала. На място те установили, че извършителят на кражбата е нахлул в манастира в интервала от 19 часа на 8 юли, неделя, до 7.30 часа на 9 юли.Предполага се, че неизвестният крадец е проникнал през незаключена врата в храма на манастира. От мястото крадецът задигнал дървена кутия с дарения и една икона. По данни на игумена нанесената щета възлиза на сумата от 300 лв.По случая е образувано досъдебно производство. Разследването продължава.", "date": "2018.07.10", "title": "Откраднаха икона и кутия с дарения от Черепишкия манастир"}
{"url": "https://news.bg/society/bebe-tukan-se-izlyupi-za-prav-pat-v-balgriya.html", "text": "В Столичния зоопарк за пръв път се излюпи тукан. Това е първото излюпено яйце на екзотичните птици в цяла България.Бебето тукан прави вече опити да лети, съобщиха от зоологическата градина. Те информират, че туканчето може да бъде видяно от посетителите на Зоопарка във фазанерията в сектор \"Птици\".Туканът е най-дребният представител от вида зелени аракари. През това лято в зоопарка се родиха и други бебета, които попълват колекцията на зоопарка. Това са две малки на изключително редките египетски лешояди, четири бебета сурикати, антилопа кана и лемурче.Зоологическата градина в столицата е в ремонт. Разширява се секторът на маймуните. След ремонта новите пространства ще са богато озеленени. Тази година зоопаркът отбеляза своята 130-годишнина.", "date": "2018.07.10", "title": "Бебе тукан се излюпи за пръв път в Бългрия"}
{"url": "https://news.bg/int-politics/voyskite-na-kanada-v-latviya-ostavat-oshte-chetiri-godini.html", "text": "Канада ще увеличи военното си присъствие в Латвия с четири години. Това обяви премиерът на Канада Джъстин Трюдо по време на посещение в столицата Рига ден преди срещата на върха на НАТО в Брюксел, съобщава \"Ройтерс\".Трите малки прибалтийски страни - Естония, Латвия и Литва, всички членове на НАТО от 2004 г. - споделят граници и неспокойни отношения с Русия, които се обтегнаха след анексирането на Крим от Москва през 2014 г.Канада разположи 455 канадски войници в Латвия, част от бойната група на НАТО там, която включва и войски от Италия, Испания, Полша и Словакия.Трюдо заяви, че канадският контингент ще нарасне до 540 военнослужещи и той ще остане там още четири години, след като неговата настояща мисия приключи през 2019 г.\"Ние оставаме непоколебими в подкрепата ни за сигурността в Прибалтика\", подчерта Трюдо по време на пресконференция.Страните членки на НАТО са изправени пред напрегната среща на върха в Брюксел утре и вдругиден (11 и 12 юли) след натиска на американския президент Доналд Тръмп върху страните членки да увеличат драстично военните си разходи.Двама високопоставени дипломати от НАТО са заявили пред \"Ройтерс\", че са готови за най-лошия сценарий, при който Тръмп ще обяви замразяване на военните учения на САЩ в чужбина или ще изтегли американските войски от прибалтийските страни.", "date": "2018.07.10", "title": "Войските на Канада в Латвия остават още четири години"}
{"url": "https://news.bg/world/spasiha-12-te-momcheta-i-trenyora-im-ot-peshterata-v-tayland.html", "text": "Благополучно завърши операцията по изваждането на футболистите и треньора им от пещерата Тхам Луанг в Тайланд, информират световни агенции.Тайландските пехотинци, които ръководиха спасителната операция, съобщиха, че 12-те момчета и треньорът им успешно са извадени от пещерата. Те потвърдиха, че четири \"жаби\" остават в пещерата - лекар и трима пехотинци, които са помагали на момчетата. Няколко часа по-късно лекарят и тримата пехотинци безопасно напуснаха пещерата.Припомняме, в продължение на 18 дни, от 23 юни, 12 момчета от футболния отбор Wild Boars и техният треньор бяха блокирани в наводнена от дъждове пещера в Северен Тайланд. Групата беше открита от водолази в понеделник миналата седмица. Същинската част от операцията продължи в неделя, понеделник и днес. В неделя и понеделник спасителните екипи извадиха по четири момчета, а днес останалите четири момчета и треньора.Децата са на възраст между 11 и 16 г., а треньорът е на 25 г.Днес операцията започна в 10,08 часа местно време.По-рано властите съобщиха, че настанените осем момчета в болницата са в \"добро психическо състояние\". Децата са настанени в болницата в Чианг Рай.Операцията беше изключително усложнена, тъй като децата трябваше да изминат разстояние от 3,2 километра, което включваше плуване под студена и мътна вода с препятствия като тесни подводни участъци и скали. Спасените са в болница, където са поставени под карантина, за да се избегне риск от инфекция. Те ще останат в болницата най-малко седем дни. Това означава, че ще пропуснат финала от Световното първенство по футбол в неделя.В операцията участваха повече от 100 души, включително десетки водолази.", "date": "2018.07.10", "title": "Спасиха 12-те момчета и треньора им от пещерата в Тайланд"}
{"url": "https://news.bg/politics/mvnr-preduprezhdava-za-meteorologichnata-obstanovka-na-ostrov-tayvan.html", "text": "Българите, които пътуват до или са на територията на остров Тайван, да следят актуалната обстановка и да се придържат стриктно към указанията на местните власти. Това предупредиха от Външно министерство преди преминаването на тайфуна Мария през остров Тайван.От Централното бюро по метеорология на остров Тайван предупредиха за приближаването на тайфуна Мария, който се очаква да връхлети северната част на острова още днес и да предизвика проливни дъждове.Според прогнозите, тайфунът ще продължи да се движи със скорост 30 км/час в посока североизток. Очаква се в ранните часове на 11 юли 2018 г. да премине над североизточната част на Тайван и да достигне провинция Джъдзян.Очакват се значителни валежи и в югоизточната част на провинция Джъдзян и в североизточната част на провинция Фудзиен. С придвижването си в посока северозапад, тайфунът постепенно ще отслабва.Същевременно е в сила и оранжев код за горещини в районите Хуайлиен и Тайтун.Съгласно информация от местните медии има затруднения при всички видове транспорт. В рамките на днешния ден са били отменени над 280 международни и вътрешни полети.Местните власти препоръчват да не се организират масови събирания на открито или закрито, да не се работи на голяма надморска височина. Препоръчва се създаването на добра организация по укрепване на пристанищата.Желателно е и да се намали до минимум движението на плавателни съдове в регионите, за които важат предупрежденията, както и да се гарантира, че деца и възрастни се намират на сигурно място.За допълнителни въпроси българските граждани могат да се обръщат към посолство на България в Пекин, Китайска народна република: +86 10 6532 1946; +86 10 6532 1916;Дежурни телефони в извънработно време: + 8610 6532 1916; + 8610 6532 1946", "date": "2018.07.10", "title": "МВнР предупреждава за метеорологичната обстановка на остров Тайван"}
{"url": "https://news.bg/politics/borisov-v-london-da-sme-edinni-za-svarzanostta-na-balkanite.html", "text": "Трябва да бъдем много единни в задачите, които си поставяме по свързаността на Балканите. Това заяви премиерът Бойко Борисов в Лондон, преди да участва в работния обяд на държавните и правителствени ръководители. На срещата са лидерите на Великобритания, Австрия, Германия, Италия, Словения, Франция, Хърватия, Полша, Гърция, Албания, Босна и Херцеговина, Косово, Сърбия, Република Македония и Черна гора, съобщиха от Министерския съвет.Примерът е в Лондон за участие в петата ежегодна среща на върха на инициативата \"Берлински процес\". Целта на срещата е потвърждаване подкрепата за европейската перспектива на страните от Западните Балкани.Борисов обясни очакванията си, че на срещата ще се говори не само за младите хора на Западните Балкани, а и за 14 хил. безследно изчезнали в резултат на войните.По думите му, по настояване на България във формата тази година участва и Гърция. Балканите трябва да се разглеждат общо, а не по отделно. Той подчерта, че участието на страната ни в \"Берлинския процес\" е голямо признание за свършената през последните шест месеца работа и по-конкретно резултатите постигнати по време на Срещата на върха ЕС - Западни Балкани в София.Пред българските медии Борисов обясни рокадите в британското правителство като вътрешнополитически и че всичко се е стабилизирало.\"За нас е по-важно бъдещето на Берлинския процес, бъдещето на това, което ние направихме в София за Западните Балкани и не само за Балканите. Днес като оценка за нашата работа сме поканени тук. Балканите сме едно - всичката тази свързаност, инфраструктура и задачи, които си поставяме, трябва да бъдем много единни\", каза Борисов.", "date": "2018.07.10", "title": "Борисов в Лондон: Да сме единни за свързаността на Балканите"}
{"url": "https://news.bg/world/ekssavetnik-na-putin-tayno-investiral-v-amerikanska-energiyna-kompaniya-hvalena-ot-tramp.html", "text": "Бивш началник на кабинета на руския президент Владимир Путин тайно е инвестирал в американска енергийна компания, хвалена от държавния глава на САЩ Доналд Тръмп, тъй като откривала нови работни места за американски работници, пише \"Гардиън\".Александър Волошин - началник на канцеларията при Борис Елцин и след това при Путин между 2000 и 2003 г. - има дял в базираната в Хюстън компания American Ethane, която наскоро подписа договор за износ с Китай за милиарди долари.Волошин е част от консорциум от руски инвеститори в American Ethane, в който е участвал и олигархът Роман Абрамович.Разкритията идват преди четиридневната визита на Тръмп във Великобритания, която започва в четвъртък, както и срещата с Путин в Хелзинки на 16 юли.През ноември 2017 г. Тръмп и китайският лидер Си Дзинпин присъстваха на подписването на търговски споразумения. Едно от най-големите е за 26 милиарда долара, което предвижда доставяне на етан на Китай. Сделката беше сключена между American Ethane и голям китайски конгломерат. Американският лидер похвали споразумението като \"историческо\".\"Гардиън\" пише обаче, че в действителност печелившите от сделката живеят и работят в Москва. Един от тях е Волошин.Не е ясно дали Белият дом е бил наясно за тази връзка с Кремъл.Център \"Досие\" и \"Гардиън\" са разследвали бизнес интересите на Волошин в САЩ. Разкрива се, че богати руснаци са инвестирали в шистовата революция в САЩ. Сред тях са Михаил Юриев, Андрей Кунатбаев и Константин Николаев. След два неуспешни опита, руснаците решили да се насочат към извличането на ценни газове като пропан и етан чрез фракинг.В Москва Юриев потърсил Волошин, който пък разговарял с Абрамович. Собственикът на \"Челси\" предоставил 50 милиона долара като начален капитал. Четиримата руснаци и Абрамович инвестирали в American Ethane. Съпругата на изпълнителния директор на компанията, който е предприемач и адвокат от Ню Орлиънс, е рускиня.Първоначално Волошин инвестирал 1,25 милиона долара. В замяна той получил 2,5% от новата компания и място в борда като \"независим директор\". Сега делът му е за десетки милиони долара. Волошин взел назаем пари, за да изкупи акциите на Николаев чрез фирма на Сейшелите.Абрамович е летял с частния си самолет до Ню Орлиънс през януари 2014 г., за да обсъди потенциална инвестиция в етан. По време на среща с шефа на American Ethane е подписано споразумение, но няколко седмици по-късно Путин анексира Крим. Плановете за участие на Абрамович в инвестициите са отменени. Впоследствие той напуска компанията, тъй като администрацията на Барак Обама налага санкции на руски олигарси.", "date": "2018.07.10", "title": "Екссъветник на Путин тайно инвестирал в американска енергийна компания, хвалена от Тръмп"}
{"url": "https://news.bg/int-politics/avstriya-hvarlya-voynitsi-sreshtu-migrantite-na-balkanite-i-v-severna-afrika.html", "text": "Австрия предлага да осигури войници на Балканите или в Северна Африка, за да подпомогне контрола върху потока от мигранти към Европа, съобщава \"Асошиейтед прес\".Министърът на отбраната Марио Кунасек и вътрешният министър Херберт Кикъл са коментирали пред журналисти, че войниците също така могат да бъдат използвани по външните граници на Европейския съюз чрез двустранни споразумения за \"помощни мисии\" или в подкрепа на Европейската агенция за гранична сигурност \"Фронтекс\".Няколкостотин войници понастоящем подпомогат австрийската полиция, контролирайки границите със Словения, Унгария и Италия.Кикъл посочи, че войниците помагат от 2016 г., защото полицейските сили са били претоварени заради липсата на контрол на външните граници на ЕС.\"Искаме да направим това по различен начин\", изтъкна той.", "date": "2018.07.10", "title": "Австрия хвърля войници срещу мигрантите на Балканите и в Северна Африка "}
{"url": "https://news.bg/regions/regionalniyat-ministar-ogleda-svlachishtata-na-am-lyulin.html", "text": "След като летните дъждове активираха свлачища в различни райони на страната регионалният министър Николай Нанков посети свлачищата при 7-ми и 9-ти километър на автомагистрала \"Люлин\", съобщиха от ведомството му.В последните дни укрепителните дейности при 9-ти км бяха преустановени заради интензивните валежи. Укрепването започна след началото на свлачищни процеси след дъждовете и снеготопенето в началото на март. От тогава движението в посока Перник е двупосочно в платното за София.В момента пътноподдържащата фирма изпълнява дренажни работи по отводняването на ската. За укрепването му се извършва терасиране като са оформени три стъпала (берми), които ще бъдат бетонирани.След като завършат тези дейности ще се направи преоткосиране на ската и ще се поставят мрежи и анкери. Целта е да се ограничи опасността от нови срутвания на скална маса, заради които движението по магистралата се спира и се създават неудобства за шофьорите.Министър Нанков огледа и състоянието на съоръжението при 20-ти км на АМ \"Тракия\".От сряда, 11 юли, започва обследване и проектиране за реконструкция на стълбовете на моста (долното строене). Всички дейности ще се изпълняват без ограничаване на движението и до края на лятото на автомагистралата няма да се извършват ремонтни дейности.До десетина дни ще бъде пуснат и моста при разклона за Костенец, част от пътен възел \"Мухово\" на АМ \"Тракия\".По време на днешните инспекции бе огледано и съоръжението при 37-ми км на АМ \"Тракия\". В неделя екипи на пътноподдържащата фирма работиха за отбиване на водите, които идваха от преливника на микроязовира край Ихтиман и имаше опасност да подкопаят основите на виадукта.Директорът на пътноподдържащата фирма \"Автомагистрали\" Стоян Беличев посочи, че в момента се работи по укрепване на фундаментите и до два месеца предвидените дейности ще приключат. Преминаването по съоръжението е безопасно.От регионалното министерство информираха, че над 10 машини на АПИ и на пътноподдържащите фирми помагат на Мизия за по-бързо справяне с тежката обстановка след интензивните дъждове в района през последното денонощие. Очаква се да бъдат изпратени още 20 машини.Екипи на агенцията и на пътноподдържащите фирми ще съдействат на Мизия за почистване на уличната мрежа и на общинските пътища от калната маса и за възстановяването на банкетите край пътя, отнесени от проливните дъждове.", "date": "2018.07.10", "title": "Регионалният министър огледа свлачищата на АМ \"Люлин\""}
{"url": "https://news.bg/world/mey-sabra-kabineta-na-parvo-zasedanie-sled-raztarsvashtite-ostavki.html", "text": "Кабинетът на премиера на Великобритания Тереза Мей проведе първа среща след поредицата оставки във връзка със стратегията й за Брекзит, предизвикали правителствена криза, информира Би Би Си.Мей беше принудена да направи рокади на топ постове след оставката на външния министър Борис Джонсън и на министъра за Брекзит Дейвид Дейвис.Премиерът призова Консервативната партия да се сплоти или управлението на Обединеното кралство ще падне в ръцете на лидера на лейбъристите Джереми Корбин.След срещата на кабинета Мей написа в \"Туитър\", че я очаква натоварена седмица.Президентът на САЩ Доналд Тръмп, който пристига на Острова на държавна визита в четвъртък, заяви, че Великобритания е изпаднала в \"бъркотия\" и \"зависи от народа\" дали Мей ще остане премиер.Великобритания трябва да напусне ЕС на 29 март 2019 г., но двете страни все още не са постигнали споразумение за бъдещите търговски отношения след Брекзит. Забавянето частично е заради дълбоките разногласия в Консервативната партия за Брекзит.През миналия петък на срещата на британския кабинет Мей успя да договори с министрите \"колективно\" споразумение с предложения за бъдещите отношения с ЕС. Но Джонсън, който подаде оставка в понеделник след Дейвис и няколко заместник-министри, обвини Мей, че се стреми към \"полу-Брекзит\". В оставката си той пише, че \"мечтата за Брекзит умира, задушава се от безполезно съмнение\". Дейвис също не е съгласен с предложенията на премиера.Вчера в парламента Мей отхвърли опасенията, че може да бъде организиран вот на недоверие.Според правилата в Консервативната партия битката за лидерството може да започне, ако председателят на партията подаде оставка или ако 15% от торите (в момента 48 консерватори) изпратят писмо на председателя на Комисия 1922 за организиране на вот на недоверие. Ако Мей изгуби на подобно гласуване, партията ще трябва да избере нов лидер. Но ако спечели, тя ще получи подкрепа за прокарване на предложения през годината.От юли 2017 г. седем министри са напуснали кабинета на Мей.", "date": "2018.07.10", "title": "Мей събра кабинета на първо заседание след разтърсващите оставки"}
{"url": "https://news.bg/bulgaria/nfsb-oprovergava-siderov.html", "text": "Напрежението в управляващата коалиция се засилва.От пресцентъра на НФСБ опровергаха, че са постигнали съгласие по Закона за горивата с представителите на Атака\" и ВМРО.\"По повод изявленията на представителите на \"Атака\" и ВМРО - Волен Сидеров и Искрен Веселинов, че сме постигнали съгласие по Законопроекта за административното регулиране на икономическите дейности, свързани с нефт и продукти от нефтен произход, уведомяваме, че това не отговаря на истината\", се казва в съобщението на партията.В разпратената до медиите информация се допълва, че НФСБ остава на своята категорична позиция, че законопроектът е неприемлив и ще ощети стотици малки дистрибутори на течни горива.На утрешното заседание на Народното събрание представителите на НФСБ ще гласуват \"против\".По-рано днес Сидеров заяви, че са изчистили някои теми в Закона за горивата, превърнали се в повод за недоразумение и разминаване.Припомняме, вчера след среща с малки и средни търговци на горива вицепремиерът Валери Симеонов заяви, че предлаганият от депутата Емил Димитров - Ревизоро , което пък предизвика . да се противопостави на този закон, след като  пред парламента, а представители на НФСБ проведоха вече една такава среща.Емил Димитров е депутат от групата на Обединените патриоти, но е номинация на ВМРО в рамките на коалицията им.Изявленията на Валери Симеонов предизвикаха , след  увеличаването на акциза за бездимните цигари, както и .", "date": "2018.07.10", "title": "НФСБ опровергава Сидеров"}
{"url": "https://news.bg/curious/pochina-karlo-beneton.html", "text": "Италианският моден дизайнер Карло Бенетон, един от основателите на компанията Benetton, почина на 75-годишна възраст, съобщава в. \"Кориере дел Венето\".Модният дизайнер умря в дома си в Тревизо, който се намира до Венеция. В Тревизо се намира седалището на Benetton. Трябва да се отбележи, че Карло Бенеттън отдавна страда от рак.Заедно с братята си Лучано и Джилберто и сестрата си Джулиана Карло Бенетон през 1965 г. основава компанията Benetton Group. Той е и вицепрезидент на компанията, отговаря за доставката на материали и координира взаимодействието между офисите на компанията.Дизайнерът Карло Бенетон оставя четири деца.", "date": "2018.07.10", "title": "Почина Карло Бенетон"}
{"url": "https://news.bg/disasters/otroveniyat-s-novichok-britanets-e-v-saznanie.html", "text": "Отровеният с \"Новичок\" британец е дошъл в съзнание, съобщи Ройтерс.Агенцията припомня, че Чарли Роули беше отровен преди десет дни с нервнопаралитичното вещество \"Новичок\".Лекари разкриват, че той се намира в критично, но стабилно състояние.Британската полиция обяви, че последните две жертви на отравяне с нервнопаралитично вещество новичок трябва да са имали досег със съда, в който се е намирало отровното вещество и който е източник на замърсяването, съобщават британските медии.За съжаление другата отровена Доун Стърджис почина в неделя. Бившият руски разузнавач Сергей Скрипал и дъщеря му бяха отровени през март с \"Новичок\".", "date": "2018.07.10", "title": "Отровеният с \"Новичок\" британец е в съзнание"}
{"url": "https://news.bg/regions/16-godishno-momche-se-udavi-v-reka-tundzha.html", "text": "16-годишно момче от Ямбол се удави в река Тунджа. Инцидентът е станал след 18 ч. днес, когато момчето и негов приятел отишли да плуват.Според очевидци другото дете се опитало да спаси давещото се момче с въже, но водата го отнесла.Хората от квартала твърдят че всяка година реката взема жертви, защото минава близо до къщите, а липсват заграждения.Няма и забранителни знаци или възпрепятстващи съоръжения. Близки на детето поискаха от общината мерки за сигурност.Тялото на момчето не бе открито в светлата част на деня.Районът бе отцепен от полиция, а в издирването се включиха пожарна и екипи на гражданска защита.", "date": "2018.07.10", "title": "16-годишно момче се удави в река Тунджа"}
