{"url": "https://news.bg/disasters/trima-ubiti-v-avtobusna-katastrofa-v-sarbiya.html", "text": "Най-малко трима души са загинали, а други 30-тина са били ранени при автобусна катастрофа в Сърбия, съобщават местни медии.Полицията изяснява причините за трагедията. През последните дни Сърбия е хваната в снежен капан.Катастрофата е станала на магистралата между Лесковац и Ниш, в района на Печеневце. Шофьорът на автобуса с македонска регистрация е загубил контрол над превозното средство, което след това е излязло от пътя и се претърколило на една страна.Автобусът е изпълнявал редовен курс между Битоля и Виена. Всички пътници са били македонски гражданин.", "date": "2018.12.16", "title": "Трима убити в автобусна катастрофа в Сърбия"}
{"url": "https://news.bg/economics/vazmozhna-e-promyana-na-poletite-na-letishte-sofiya-zaradi-snega.html", "text": "Възможна е промяна на полетите на летище София заради лошите метеорологични условия.Проверка на news.bg установи, че към 14:30 часа сайтът на столичната аерогара не работи. Показва се надпис за грешка 520.При първоначално обаждане на един от стационарните телефони за полетна информация се чуваше музика и следния глас на оператор: \"Операторите ни са заети. Вашето обаждане е поставено по листа на очаквания и Вие ще бъдете обслужени по реда на постъпването му\".Периодично се включваше запис: \"В момента всички оператори са заети. Моля изчакайте\".След около минута изчакване от информация обявиха, че за всеки отделен полет информацията се променя. \"Всичко е строго индивидуално\", обяви служител.Самолетът от Дубай беше кацнал току-що.Малко преди това имаше информация на \"Фокус\", че два самолета, изпълняващи полети за София от Дубай и Мюнхен, половин час не получават разрешение за кацане на столичното летище.По-късно сайтът на летище София възстанови дейността си.Малко по-късно, към 15:20 часа от летището съобщиха, че летище София работи в зимни условия. Метеорологичната обстановка е усложнена, има неспирен и обилен снеговалеж.След започването на снеговалежа шест полета са пренасочени на резервни летища. Всички останали полети се изпълняват от и до летище София.Пистата се почиства периодично, възможни са известни отклонения в полетното разписание.Актуална информация може да се получи на сайта на летище София: www.sofiaairport.bg или на телефон: +359 2 937 22 11.", "date": "2018.12.16", "title": "Възможна е промяна на полетите на летище София заради снега "}
{"url": "https://news.bg/politics/pisatelyat-iliya-troyanov-balgariya-otvan-izglezhda-tragichno.html", "text": "България отвън изглежда трагично. Това вижда писателят Илия Троянов, стана ясно от негово интервю за Нова телевизия. Той е роден в България, но когато е на 6-годишна възраст родителите му бягат от комунистическия режим заедно с него. Получават политическо убежище в тогавашна Западна Германия. Живял е в Кения и Индия. Прекосил е пеша Танзания. Той е бежанец, имигрант, номад и гражданин на света.  \"България от 1989 година насам почти не се е развила в най-важната посока на свободата, демокрацията и истинската социална справедливост. Фактът, че 1/3 от българския народ е напуснал България или иска да я напусне, показва, че тук много хора не виждат възможност да оцелеят\", подчертава писателят.\"Това е доказателство, че проблемите на България - корупция, концентрация на власт, дали е политическа или икономическа, континуитета на един елит, който по-рано беше номенклатурата, сега е един вид олигархия, мафия, всички тези неща пречат на развитието в България и всички данни и всички статистики показват, че България в европейската общност е на последно място и то с доста голяма разлика спрямо Румъния\", коментира Троянов.\"Българският политически елит е напълно фалирал. В срок от почти 30 години той по никакъв начин не можа да развие тази страна, а това значи, че е трябвало да се махне\", констатира болезнено той.Според него обаче българският народ е много кротък. \"Има народи, като френския например, които са по-бунтовни\"\", коментира Троянов.", "date": "2018.12.16", "title": "Писателят Илия Троянов: България отвън изглежда трагично"}
{"url": "https://news.bg/culture/georgi-gospodinov-nastoyava-cheteneto-da-se-varne-kato-tsennost-v-obshtestvoto-ni.html", "text": "Четенето трябва да бъде върнато като ценност в българското общество, защото литературата ще ни дава смисъл. За това настоя писателят Георги Господинов пред БНР.\"Мисля, че идва време, когато литературата отново ще ни дава смисъл, защото живеем във време, в което се изчерпва ярко смисъла, ще ни дава утешение, защото това може да прави литературата. Ще дава лично спасение или частно спасение на отделния човек\", подчерта той.\"Има нещо особено, когато един човек е с книга сам, в самота и чете бавно и спира, и се връща, и мисли, и това е по-различно от ситуацията, в която един човек е с някакво бързо течащо шоу пред очите му, филм или така нататък, литературата е бавна медия\", посочи още писателят.", "date": "2018.12.16", "title": "Георги Господинов настоява четенето да се върне като ценност в обществото ни"}
{"url": "https://news.bg/crime/dvama-zaginaha-v-katastrofa-kray-karlovo-shofyorat-bez-knizhka.html", "text": "Двама мъже загинаха при тежка катастрофа между карловските села Войнягово и Климент, съобщи БНТ.Според справка в полицейските регистри, загиналия шофьор не е имал свидетелство за правоуправление.Инцидентът е станал около 4 часа тази сутрин. Автомобилът, с който са се движели, се е блъснал в дърво.", "date": "2018.12.16", "title": "Двама загинаха в катастрофа край Карлово, шофьорът - без книжка"}
{"url": "https://news.bg/int-politics/miniran-avtomobil-se-vryaza-v-tsentara-na-grad-afrin-v-severna-siriya.html", "text": "Миниран автомобил се вряза в центъра на град Африн в Северна Сирия. Ранените са десетки, съобщи РИА Новости, позовавайки се на кюрдски източник в кантон Африн.\"Колата се взриви в район, назован \"Пазар Ал-Хал\", според нас ранените са няколко десетки граждани\", заяви източникът.По думите му, още една кола с взрив е открита в квартал Виллят на запад от град Африн.Ливанската телевизия Ал Маядин съобщи за петима загинали от взрива в Африн. Тя се позовава на собствен източник.", "date": "2018.12.16", "title": "Миниран автомобил се вряза в центъра на град Африн в Северна Сирия"}
{"url": "https://news.bg/int-politics/noviyat-shef-na-kabineta-na-beliya-dom-narekal-tramp-uzhasno-choveshko-sashtestvo.html", "text": "Изборът на президента на САЩ Доналд Тръмп за нов началник на кабинета на Белия дом някога го е определял като \"ужасно човешко същество\", съобщават американските медии.Видео показва Мик Мълвейни да прави пренебрежителния коментар в дебат малко преди президентските избори през 2016 г.\"Да, аз подкрепям Доналд Тръмп, но го правя въпреки факта, че смятам, че е ужасно човешко същество\", посочил Мълвейни.Той определя опонента на Тръмп в изборите - Хилари Клинтън, като \"също толкова лоша\".51-годишният Мълвейни е бивш конгресмен от Републиканската партия, а видеото, до което са се добрали от сайта Daily Beast, е било заснето по време на дебат с опонента му от Демократическата партия Фран Пърсън в Йорк, щата Южна Каролина. В момента Мълвейни е директор на Службата за управление и бюджет в Белия дом, като встъпва на новата си длъжност през януари.Говорителка на Службата за управление и бюджет заяви, че коментарите са били направени преди Мълвейни да срещне Тръмп и били \"стара новина\". Според говорителката Мълвейни \"харесва и уважава президента, а също така харесва да работи за него\".Също така изплува и публикация във \"Фейсбук\" от 2016 г., в която Мълвейни определя Тръмп като \"не много добър човек\". Тогава Мълвейни е реагирал на публикуването на видеозапис от 2005 г., в който Тръмп прави неприлични коментари относно жените.", "date": "2018.12.16", "title": "Новият шеф на кабинета на Белия дом нарекъл Тръмп \"ужасно човешко същество\""}
{"url": "https://news.bg/politics/radev-posolstvo-na-jordaniya-v-balgariya-skrepyava-priyatelstvoto-ni.html", "text": "Откриването на посолство на Кралство Йордания в България ще укрепи връзките между двете приятелски държави. Това заяви президентът Румен Радев пред българската общност в Аман, съобщиха от Администрацията на президента.Да бъде създадено неделно училище в Аман за децата на българската общност и да се улесни придобиването на българско гражданство за децата от смесени семейства, както и за хората, работили в България, поискаха сънародниците ни в Йордания.В срещата участваха представители на Клуба на завършилите в България йордански граждани, представители на българската общност в Йорданския университет, наши сънародници, които живеят и работят в Йордания. Президентът покани повече йордански младежи да следват в българските висши училища.Работим за задълбочаване на диалога между България и Йордания на най-високо ниво, защото от това зависи да се развиват всички останали сфери от взаимен интерес, заяви президентът. Той изрази надежда, че тази визита ще даде прагматични резултати с оглед на икономическия форум, организиран в рамките на посещението в Аман, с участието на представители на 30 български компании и институциите, насърчаващи връзките между бизнеса.По думите на българския държавен глава, благодарение на балансираната си политика Йордания се е оформила като остров на стабилност в Близкия Изток.Президентът посочи, че концентрацията на голям брой бежанци в Йордания натоварва образователната, социалната система и финансите на държавата. \"В лицето на България имате верен приятел и страната ни прави всичко според възможностите си да помага, а по линия на ЕС и ООН подкрепя мирните инициативи на Кралството\", каза Румен Радев.Българска фирма договори износ на 500 тона тютюн за Йордания. Това стана по време на българо-йордански форум в Аман, който бе открит по време на визитата на президента Румен Радев и българска делегация в Йордания.По време на форума бяха подписани Меморандуми за сътрудничество от Хасковската търговско-промишлена палата с Аманската търговска камара и с Бизнес асоциацията \"Европа-Йордания\". Беше договорен Меморандум за сътрудничество между София Тех Парк и научноизследователския център SESAME в Йордания.При откриването на бизнес форума президентът Радев изтъкна, че доверието и взаимното уважение са инвестиции в разширяването на икономическия обмен между България и Йордания.В бизнес проявата участваха десетки представители на български и йордански компании в сферата на отбранителната индустрия, електрониката, хранително-вкусовата промишленост и други. Като потенциални сфери за насърчаване на взаимните инвестиции и създаването на смесени предприятия президентът открои, отбранителната индустрия, енергетиката, информационните технологии, електрониката и хранително-вкусовата промишленост.Държавният глава подчерта пред участниците във форума, че България може да предостави отлична възможност за достъп на йордански компании до европейския пазар от 500 млн. души. Страната ни разглежда Йордания като перспективен партньор за разширяване на българския износ към региона на Близкия Изток.По думите на Румен Радев утвърждаването на Кралство Йордания като регионален фактор на стабилност се цени високо както от България, така и от държавите-членки на Европейския съюз.По-рано държавният глава Румен Радев проведе среща с председателя на Аманската търговска камара сенатор Исса Мурад, с председателя на Аманската индустриална камара Фати Ал-Джагбер. Радев се президента на Бизнес асоциация \"Европа-Йордания\" Джамал Фариз, на която бяха обсъдени перспективите за разширяване на търговския и инвестиционен обмен.В рамките на посещението си президентът посети и Центъра за подготовка на специалните сили в Йордания. По думите на Румен Радев, центърът е на високо професионално ниво. Йордания е натрупала реален опит в тази сфера, който България може да използва за разработване на проект за изграждане на подобна структура у нас.\"Не става въпрос само за стандартна подготовка, а за използване и внедряване на нови технологии, които стават все по-сложни, а начинът им на използване и обучението на хора са решаващи за изграждане на съвременни способности\", заяви Румен Радев.По-рано днес президентът Румен Радев и съпругата му Десислава Радева бяха посрещнати с официална церемония в кралския дворец в Аман от крал Абдула II и кралица Рания Ал-Абдула. Десислава Радева посети център за социална интеграция на жени в неравностойно положение в йорданската столица.", "date": "2018.12.16", "title": "Радев: Посолство на Йордания в България скрепява приятелството ни"}
{"url": "https://news.bg/regions/snegorin-se-preobarna-i-zatvori-patya-kyustendil-dupnitsa.html", "text": "Снегорин се преобърна в района на местността Черна нива, Кюстендилско, съобщи МВР.Движението по пътя Кюстендил-Дупница е спряно. Препоръчителен маршрут за пътуващите е през Конявската планина. Там пътят е проходим при зимни условия.От МВР уточниха, че планираният за понеделник, 17 декември допълнителен оглед на местопроизшествието, станало на пътя Своге-Нови Искър, се отлага поради влошените метеорологични условия.Гражданите ще бъдат информирани своевременно за определена следваща дата на провеждането на следствения експеримент, уточниха от МВР.Малко по-късно от АПИ съобщиха, че щели да санкционират пътноподдържащата фирма на АМ \"Струма\", която е отговорна за снегопочистването на магистралния участък на територията на област Кюстендил.Причината е закъснение при снегопочистващите дейности в неделя, 16 декември. За по-бързото почистване на отсечката при снеговалежа е осигурена почистваща техника от други пътноподдъжащи дружества.", "date": "2018.12.16", "title": "Снегорин се преобърна и затвори пътя Кюстендил-Дупница"}
{"url": "https://news.bg/crime/gratskata-politsiya-spasi-balgarka-pohitena-v-germaniya.html", "text": "Гръцката полиция помогна за спасяването на похитена българка в Германия, съобщиха гръцки медии, цитирани от БНР.Сигналът е подаден от дъщерята, която живее и работи в Гърция. Тя се обърнала за помощ към гръцката полиция, която разследва случая и подала информация на германските власти.Съобразителността на дъщерята спасила 45-годишна българка, малтретирана в Германия.Майката се свързала чрез социалните мрежи с 32-годишен българин, който се намира в Германия. Той поканил жената на гости. Мъжът отнел документите й веднага след пристигането. Държал я заключена, като я малтретирал ежедневно.Случаят е разследван от Отдела за борба с измамите. По сценарий на гръцки полицаи се следят телефонните разговори между майката и дъщерята, като двете си говорят на гръцки език, който похитителят не владее.Гърците успяват да фиксират местонахождението на похитената българка, като цялата информация е предадена на германската полиция. Българката е освободена и е настанена в център за подкрепа на пострадали жени, съобщават от гръцката полиция.\"Не се доверявайте безрезервно на контактите в социалните мрежи\", съветват гръцки полицаи.", "date": "2018.12.16", "title": "Гръцката полиция спаси българка, похитена в Германия"}
{"url": "https://news.bg/crime/blokiraha-zaplatite-i-stipendiite-vav-velikotarnovskiya-universitet.html", "text": "Предколедно са блокирани заплатите на преподавателите и служителите от Великотърновския университет \"Св. Св. Кирил и Методий\", както и стипендиите на студентите. Причината - строителна фирма запорира сметките на Великотърновския университет, съобщи БНР.От русенската строителна фирма \"Скални материали\" претендират за извършени, но неплатени ремонти от времето на предишното ректорско ръководство.Проф. Бонжолов заяви, че на този етап няма гаранции за изплащане на възнагражденията.\"Правя всичко възможно, което зависи от мен. Не зная дали ще успеем да се справим. Не можем да вземем заем. Има запор, ако не вдигнат запора трудно ще се оправим\", каза той.Водят се три дела, по които общата сума е 167 хиляди лева, заяви сегашният ректор на ВТУ проф. Христо Бонджолов.По едно от делата вече се произнесе Върховният касационен съд в полза на строителя. Частен съдебен изпълнител запорира сметките на университета. Това блокира изплащането на аванса за декември и студентските стипендии.Това е втори запор върху сметките на университета. Миналата година при подобна ситуация покойният вече бизнесмен Петър Христов даде личен заем за изплащането на заплатите. ", "date": "2018.12.16", "title": "Блокираха заплатите и стипендиите във Великотърновския университет"}
{"url": "https://news.bg/crime/firma-poiska-da-obyavi-fk-levski-v-nesastoyatelnost.html", "text": "Фирма поиска футболния клуб \"Левски\" да бъде обявен в несъстоятелност. Фирмата е \"Титан 77\" ООД, съобщи Топспорт, цитирайки \"Спортал\".Делото е образувано на 13 ноември 2018 година. Въпросното дружество се занимава с организиране на чартърни полети, като собственици са близнаците Юлиан и Емил Ботеви.Ето каква е информацията от съда за този казус:Търговско дело 2390 от 2018 г. По новия ГПК Търговско отделение ТО VI-11 състав21110 Молба за откриване на производство по несъстоятелностРазпореждане за образуване от 13.11.2018г.Образувано на 13.11.2018 г. по Молба за обявяване в несъстоятелностВходящ документ 147654 от 12.11.2018г.Молител ТИТАН 77 ООДОтветник ПРОФЕСИОНАЛЕН ФУТБОЛЕН КЛУБ ЛЕВСКИ АДЗакрито/разпоредително заседание от 14.11.2018Резултат: С разпореждане", "date": "2018.12.16", "title": "Фирма поиска да обяви ФК \"Левски\" в несъстоятелност"}
{"url": "https://news.bg/regions/otstranen-e-tir-preprechil-dvizhenieto-v-rayona-na-tunel-topli-dol.html", "text": "Отстранен е тир, завъртял се и препречил движението в района на тунел \"Топли дол\", посока София. Инцидентът е станал към 17:30 часа, съобщиха от АПИ.Възстановено е пропускането, което се осъществява бавно, заради падналия снеговалеж и мъгла в района. Пътни полицаи и служители на АПИ работят по отстраняването на сходен проблем, възникнал в отсечката между Мездра и Ботевград. Там движението в момента е затворено и в двете посоки.На автомагистрала \"Тракия\" движението на моторни превозни средства е възстановено. Затворен е пътят Кюстендил -Дупница, алтернативният маршрут за столицата е през Радомир и Перник.От полицията призовават водачите да шофират внимателно и със съобразена с тежките зимни условия скорост.Пътищата са предимно мокри, по планините - частично заледени.Пътната обстановка към 17:40 часа е:Температурите са в интервала от - 3° до + 9°.Времето над страната е облачно.Слаб вятър духа в цялата страна.Слаб дъжд вали в по-голямата част от страната.Сняг вали в областите Видин, Кюстендил, Монтана, Перник, Плевен, София както и района на Благоевград, Предел, Станке Лисичково /обл. Благоевград/; проход \"Шипка\", Пампорово /обл. Смолян/Пътните настилки са предимно мокри, по усойните и планински райони частично заснежени или заледени, обработени и проходими при зимни условия.Ограничена видимост поради мъгла:- до 50 м в района на Кнежа /обл. Плевен/;- до 100 м в районите на Гривица, Градина, Телиш /обл. Плевен/ Временно е ограничено движението за МПС над 12 т по АМ \"Тракия\" посока София.Временно се ограничава движението на МПС над 12 т по АМ \"Струма\" от п.в Бобошево - посока София за снегопочистване. Временно се ограничава движението на МПС над 12 т по АМ \"Люлин\" посока изход София поради обилен снеговалеж и за снегопочистване. - \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Предел\" - отворен за всички МПС;-\"Превала\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т  Срок: целогодишно;- \"Дюлински\" - забранен за МПС над 3,5 т  Срок: целогодишно;- \"Пампорово\" - забранен за МПС над 3,5 т  Срок: целогодишно;- \"Петрохан\" - забранен за МПС над 12 т  както и тегленето на ремаркета и полуремаркета. Срок целогодишно;- \"Предел\" - забранен за МПС над 12 т ;- \"Твърдишки\" - забранен за МПС над 10 т  Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Движението по път I-1 /E-79/ от пътно кръстовище Дунавци до с. Ружинци е ограничено за тежкотоварни МПС с обща маса над 12 тона поради влошени метеорологични условия (снежна покривка и трайни отрицателни температури), които създават предпоставки за обледяване, както и във връзка с изпълнението на авариен ремонт на дилатационна фуга открит тип на съоръжение на път I-1 /E-79/ при км 21+516.Обходен маршрут за МПС над 12 тона:Дунав мост 2, І-1 /Е 79/ до п.к. Дунавци, по път РП ІІ-11 до с. Добри дол, път ІІІ-112 (с. Добри дол - с. Тополовец), път ІІІ-114 (с. Тополовец - с. Ружинци), път І-1 /Е 79/ (с. Ружинци - гр. Монтана);Път І-1 /Е 79/ (гр. Монтана - с. Ружинци - гр. Димово - гр. Видин)Движението на МПС в участъка на аварийния ремонт на съоръжение на път I-1 /E-79/ при км 21+516 да се регулира от светофарна уредба. Срок до 17:00 часа на 17.12.2018 г.Временно е ограничено движението по път I-1 /E-79/ от п.к. Дунавци до гр. Монтана за всички МПС, поради ПТП при км 71+000, между селата Ружинци и Белотинци. Движението на всички МПС се извършва по обходни маршрути, както следва:За движещите се МПС по направление гр. Видин - гр. Монтана се определя следния маршрут:Дунав мост 2 - РП І-1 /Е 79/ до п.к. Дунавци - РП ІІ-11 до с. Добри дол - РП ІІІ-112 (с. Добри дол - с. Тополовец) -гр. Монтана;За движещите се тежкотоварни МПС по направление гр. Монтана- гр. Видин се определя следния маршрут:- гр.Монтана - РП ІІІ-112 (с. Тополовец - с. Добри дол ) - РП ІІ-11 с. Добри дол до п.к. Дунавци - РП I-1 /Е-79/ до Дунав мост 2.Движението се регулира със сигналисти и пътни знаци. /ограничението е въведено в 12:46 ч. на 16.12.2018 г/.Ограничава се движението за МПС над 12 т по път I-1 Ботевград - п.в. \"Витинска река\" поради снегопочистване. - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: : ОПУ Кюстендил:Временно се ограничава движението за МПС над 12 т по път I-6 Кюстендил- ГКПП \"Гюешево\" поради обилен снеговалеж и снегопочистване.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:Временно се ограничава движението по път I-8 ГКПП \"Калотина\" - Сливница за МПС над 12 т поради обилен снеговалеж и снегопочистване.  Временно са въведени следните ограничения за движение на МПС:Временно се ограничава движението по път III-106 Благоевград - Станке Лисичково за МПС над 12 т поради обилен снеговалеж. Временно са въведени следните ограничения за движение на МПС:ОПУ Кюстендил:Движението по II-62 Кюстендил - Дупница е временно ограничено за всички МПС поради обилен снеговалеж и почистване. Временно са въведени следните ограничения за движение на МПС: Път III-5005: Движението по път III-5005 връх ,,Шипка\" - връх \"Бузлуджа\" от км 0+000 до км 12+213 е ограничено за всички МПС поради влошените метеорологични условия през зимния период и голямата надморска височина над 1200 м. Срок до 31.03.2019 г.Ситуационен и координационен център на Агенция \"Пътна инфраструктура\"", "date": "2018.12.16", "title": "Отстранен е тир, препречил движението в района на тунел \"Топли дол\""}
{"url": "https://news.bg/politics/dzhon-salivan-nadyavame-se-balgarskite-vvs-da-letyat-na-f-16.html", "text": "Надяваме се българските ВВС да летят на Ф-16 за защита на българския народ. Става дума за национална сигурност. Това изтъкна зам.-държавния секретар на САЩ Джон Съливан пред bTV в предаването \"120 минути\", който бе на официално посещение в България.Думите му за изтребителите Ф-16 бяха:\"Вярваме, че изтребителят Ф-16 блок 70 е най-напредналата и модерна оръжейна система. Тя е най-подходяща за отбраната на България, за участието на България със съюзниците в НАТО при взаимните ни ангажименти. Нашето мнение е, че изтребителят \"Грипен\" не може да се сравнява. Все едно да сравняваш ябълки и портокали. Ф-16 е оръжейна система, доказана в битки, използвана от съюзниците в НАТО в Гърция, в Румъния, от съюзници извън НАТО като Израел. Има причина тези държави да изберат Ф-16\", каза Съливан.Според него, предложението, което САЩ отправя, оръжейните системи, които \"Локхийд Мартин\" продава, използва напреднали технологии, които просто не са налични на \"Грипен\". Не е справедливо сравнението да се брои количеството на изтребители, да се сравняват 8 спрямо 10, каза американският политик.\"Осемте Ф-16 са забележителни оръжейни системи, които са се доказвали многократно във времето. В крайна сметка решението е на правителството на България и на народа на България, да решат какво е правилно за тяхната национална сигурност. Приблизително 300 милиона долара са инвестирани през последните години, 100 милиона долара инвестиции в българските ВВС по начин, който Ф-16 лесно да бъдат въведени в българската армия, в българските ВВС, както \"Грипен\" не биха могли\", каза Съливан.Припомняме, Джон Съливан имаше срещи с президента Румен Радев, с премиера Бойко Борисов и с военния министър Красимир Каракачанов., увери българският премиер Бойко Борисов американския политик.Президентът Румен Радев на срещата си с американския зам.-държавен секретар заяви, че сна боен изтребител за армията ни.С военния министър . заяви заместник-държавният секретар на Съединените щати Джон Съливан в интервюто за bTV.Заместник-държавният секретар на Съединените щати Джон Съливан е на дипломатическа обиколка, която включва пет държави, сред които е и България. Предишния път, когато трима американски сенатори посетиха страната ни през 2014 г., беше обявен краят на \"Южен поток\".Енергийната независимост и диверсификация са много важни за всяка държава като въпрос на национална сигурност. Мога да говоря като американски гражданин, каза зам.-държавният секретар на САЩ.Той припомни какво се случи в САЩ през 70-те години на ХХ век. \"Бяхме зависими от чуждестранни източници на нефт, ембаргото на нефта през 70-те години на миналия век. За десетилетия САЩ работи усърдно за изграждане на по-голяма енергийна независимост. През последното десетилетие чрез технологични и други иновации сме станали износител на енергия, което е страхотно за нашата национална сигурност. С това послание идвам в София, да се опита да диферсифицира своите източници на енергия, било то от газ от множество източници, не само от един, или атомно гориво, идващо от множество източници\", каза Съливан.По думите му, множеството източници намаляват риска, а рискът би могъл да бъде например природно бедствие. Ако нещо се случи и се прекъсне газопреносна тръба, изцяло необвързано с политическо решение, това би могло да доведе до огромна икономическа дислокация в страната, ако е била твърде зависима от един източник на енергия.Както и за \"Северен поток II\", американското правителство не подкрепя \"Турски поток\", заяви Съливан. С представители на правителството говорихме за проектите за интерконектори Гърция - България и Сърбия - България, които биха диверсифицирали източниците на газ.Относно свободата на словото той бе категоричен, че е важно обществото да е информирано. Обществото се информира от свободни медии. Важно е медиите да се развиват, за да подкрепят тази демокрация, да дават информация на хората, за да могат сами да решават.Относно с за инцидента в Керченския пролив. Работим за освобождаване на моряците в преговори сме със съюзниците си и сме в преговори как да реагираме, допълни Джон Съливан.", "date": "2018.12.16", "title": "Джон Съливан: Надяваме се българските ВВС да летят на Ф-16"}
{"url": "https://news.bg/int-economics/za-boing-nyama-targovska-voyna-s-kitay.html", "text": "За \"Боинг\" няма търговска война с Китай. Водещата в света авиостроителна компания откри завод за сглобяване на самолети в Поднебесната империя, съобщава АП.Анализатори обаче коментират, че това е първи сигнал, че администрацията на Белия дом преразглежда политиката си на налагане на мита срещу една от водещите икономики в света.Откриването на първия завод на Боинг за сглобяване на модела \"737\" в Китай е стратегическа инвестиция в битката с вечния му конкурент - европейския \"Еърбъс\". Освен това \"Боинг\" достави и първия си самолет от прочутия си модел \"737\", чието сглобяване е станало във фабрика, разположена на 290 км. югоизточно от Шанхай.Американската компания инвестира $33 млн. миналата година, за да вземе мажоритарен дял в съвместно предприятие с държавната компания Commercial Aircraft Corp of China (COMAC) за изграждане на център.\"Боинг\" и \"Еърбъс\" се състезават, за да вземат лъвския пай от поръчки за нови самолети в Китай.Експерти посочват, че през следващите 20 години ще има търсене на близо 7700 нови самолети за близо $ 1,2 милиарда.", "date": "2018.12.16", "title": "За \"Боинг\" няма търговска война с Китай"}
{"url": "https://news.bg/int-politics/ungariya-vastana-sreshtu-reformite-na-orban.html", "text": "Унгария въстана срещу предлаганите от премиера Виктор Орбан реформи. Промените в трудовото законодателство повишават социалното напрежение, съобщава АП.Протестът, озаглавен \"Весела Коледа, г-н премиер\", беше четвъртата демонстрация на леви опозиционни партии, студентски групи и граждани.Те не искат да приемат гласуваните промени, които ще ги заставят от 2019 г. да работят най-малко по 400 часа извънредно годишно.Протестиращите смятат, че така ще бъдат принудени да работят седмица месечно извънредно и без заплащане.Виктор Орбан е на власт в Унгария от 2017 г.", "date": "2018.12.16", "title": "Унгария въстана срещу реформите на Орбан"}
{"url": "https://news.bg/disasters/5-6-po-rihter-raztarsi-avstraliya.html", "text": "Силен трус от 5,6 по Рихтер е регистриран в района на австралийския град Пърт.Това съобщава \"Ройтерс\".От Австралийския център за предупреждения за цунами обявиха, че няма опасност.Епицентърът на труса е бил на дълбочина от 33 км.", "date": "2018.12.16", "title": "5,6 по Рихтер разтърси Австралия"}
{"url": "https://news.bg/regions/40-detsa-ne-mogat-da-se-priberat-ot-hizha-aleko.html", "text": "Група от 40 деца във втори клас са блокирани на хижа \"Алеко\" на Витоша, съобщи бТВ.Празнували там коледното си тържество, когато към 14 ч. им съобщили, че пътят не е почистен и не могат да се върнат в града.От Столичния инспекторат са се свързали с групата и са съобщили, че почистваща техника вече пътува към хижата и децата ще бъдат транспортирани към София.", "date": "2018.12.16", "title": "40 деца не могат да се приберат от хижа \"Алеко\""}
{"url": "https://news.bg/disasters/meditsinski-helikopter-se-razbi-v-portugaliya.html", "text": "Медицински хеликоптер се разби в планински район на Португалия, съобщава Ройтерс.Загинали са всичките четирима души на борда.Инцидентът е станал в планински район близо до столицата Порто. Властите не съобщават причината за инцидента.В момента е известно, че хеликоптерът се е връщал в базата си. На борда са били двама летци, лекар и медицинска сестра.Преди това те са оставили в болница в Порто 76-годишен пациент със сърдечни проблеми.", "date": "2018.12.16", "title": "Медицински хеликоптер се разби в Португалия"}
{"url": "https://news.bg/disasters/polyak-e-petata-zhertva-ot-atentata-v-strasburg.html", "text": "Поляк е петата жертва от атентата в Страсбург, разкрива в. \"Фигаро\".Той е починал от своите рани в болницата, уточняват от прокуратурата. В момента не се разкриват повече подробности за починалия.Би Би Си съобщи, че става дума за 36-годишния Барто Педро Орент-Ниджелски. Той е бил в кома през последните дни.На 12 декември на Коледния пазар в Страсбург. По-късно той беше убит при престрелка с френската полиция. в списък с имената на хора, които представляват потенциална заплаха за сигурността на Франция. 29-годишният се е радикализирал в затвора. Париж потвърди, че нападението е тероризъм.", "date": "2018.12.16", "title": "Поляк е петата жертва от атентата в Страсбург"}
{"url": "https://news.bg/crime/ot-mvr-sa-globili-30-shofyora-na-tir-ove.html", "text": "30 водача са санкционирани за навлизане на АМ \"Хемус\" днес в нарушение на забраната за движение на тежкотоварни автомобили над 12 тона, съобщават от ОДМВР-София.Наложената санкция включва глоба в размер от 300 лева, лишаване на водача от право да управлява за срок от 1 месец и спиране на камиона от движение за срок от 3 месеца.Към момента  при тежки зимни условия. От пътна полиция съветват шофьорите да карат изключително внимателно.Предвид усложнената метеорологична обстановка, не предприемайте пътуване, ако не е крайно наложително.", "date": "2018.12.16", "title": "От МВР са глобили 30 шофьора на ТИР-ове"}
{"url": "https://news.bg/comments/evropa-e-imperiya-na-mravkite.html", "text": "Живеем в необичаен за Стария континент период. Върнете лентата назад и ще видите, че Европа винаги е имала това, което днес няма: лидери.Сетете се за Конрад Аденауер, който начерта пътя на Германия в следвоенна Европа. Или пък за Шарл де Гол, чийто патриотизъм можем да разпознаем и днес в идеята за Европа на отечествата. Да не говорим пък за Маргарет Тачър, която бе европейският лидер с най-голяма заслуга за срутването на СССР.Това са хора, чиито мисли са служели като релси, по които влаковата композиция на Европа се е движела десетилетия наред.Всички тези държавници са притежавали не само човешки, но и политически физиономии. Имали са визия, решителност и сила на характера, така че да превръщат идеите си в реалност. Държавници, които са формирали процесите, а не са се тътрели зад тях.Лидерът, разбира се, е вторичен продукт. Лидерството е просто социалната обвивка. Под нея, в основата му, стои ярката индивидуалност. Наместо пълния - плътният човек. Аз-ът, който раздвижва статуквото като хвърления камък в тихата вода. Личността, чиято енергия и аура отекват сред хората като ехото на тъпаните.Демокрацията и технологиите трябваше да еманципират човека. Да го освободят. И те го направиха. Но както знаем, свободата е отговорност, а отговорността понякога предполага път, който катери удряни от вятъра хълмове. Напълно разбираемо - хората предпочитат спънатия вятър и спокойствието на завета.Че кой обича да бъде брулен и събарян, и да трябва отново да се изправя срещу вятъра, причинил му най-малкото кихавици и сополив нос?Отговорността е цената на свободата. Но тази цена бе непосилна за мнозина джобове. Затова немалко хора предпочетоха да изоставят по пътя си част от спечелената свобода, срамежливо пускайки я покрай крачола си. Като инцидентно освобождаване на мехура или като изпушен фас. По-малко свобода, по-малко отговорност, по-малко виновност.Колкото повече обаче делегираш от себе си на друг, толкова повече ставаш зависим от него. Така се е зародил вождизмът. Вождизмът е колективен отказ от свободата. Той е апогеят на експроприираната и национализирана свобода. Затова вождизмът няма общо с лидерството.Ако вождът се слуша по задължение и от страх, лидерът се следва доброволно и на базата на спечеленото доверие.В лидера е заложен смътният спомен на човека за неговия прародител - Бога. Но това е Богът, интуицията за когото освобождава. Това не е древно-езическият демиург, с каквито профили по-късно тоталитаризмите ще напълнят политбюрата си.Слава Богу, в Европа почти няма вождове (освен някои азиатски софтуери). Но няма и лидери.Ангела Меркел е вече с ясен управленски хоризонт и няма да повежда християндемократите в изборните вотове оттук насетне.Тереза Мей е блокирала в Брекзит и също няма да бъде лидер на британските тори на следващите парламентарни избори.Емануел Макрон изглежда парализиран и буксуващ в разпиления по улиците на Франция хаос на т.нар. \"жълти жилетки\".А въпреки неминуемите идеологически различия помежду си, споменатите трима имат и редица общи неща.Един път, и тримата се движеха в рамките на либералната демокрация и мултилатерализма. Втори път, и тримата бяха идеологически компромисни.Германският канцлер бе може би най-левият християндемократ, управлявал страната си. Френският президент бе най-експлицитният пример за \"третия път\" след Тони Блеър, така както и за ъпгрейдваната му версия на \"няма ляво - няма дясно\". Британският министър-председател, въпреки че е по-десен от предишния ръководител на \"Даунинг Стрийт\" 10, все пак предпочита \"мекия\" Брекзит пред \"твърдия\", за разлика от мнозинството от членовете на нейната партия (т.е избра икономиката пред политиката и сигурността).Нито един от тях не бе еталонният либерал или примерният консерватор. Всички те бяха от \"смесен ценностен тип\" (било малко като Тереза Мей, било много като Емануел Макрон и Ангела Меркел). Някои от споменатите бяха по-десни (като британския министър-председател), други - по-леви (като френския президент и германския канцлер), но взаимно избраха да не отправят предизвикателство срещу либералната европейска рамка, в която функционираха.Предизвикателство, което отправят и американският президент Доналд Тръмп, и руският му колега Владимир Путин. Първият, отвътре и евентуално доброжелателно. Вторият, отвън и евентуално недобронамерено.На този фон, липсата на европейско лидерство доведе до две неща.Първото е, че самата политика се бюрократизира. Съвременната европейска политика е политика без политици. Новата форма на управление е бюрократията. Бюрократията е антипод на свободата. Това не е формата на управление нито на умните, нито на глупавите, нито на можещите или неможещите, а на програмираните еднакви и равни мравки. Европа се превърна в империята на мравките, а институциите на ЕС са като мравуняци.Второто е, че ЕС изостана от международната политика и все повече съществува в периферията й. ЕС за САЩ се превръща в това, което е Русия за Китай: буферна зона, която отделя съответния геополитически център от конкурентния такъв и приятелската му периферия.А съвременната политика е политика на лидерите, които здраво стъпват на земята.Да, мравките са дисциплинирани и могат да носят много.Но не съм чул за мравка, която може да понесе подметката на обувка.", "date": "2018.12.16", "title": "Европа е империя на мравките"}
{"url": "https://news.bg/world/tramp-skochi-na-fbr-i-mediite-zaradi-ruskata-afera-i-falshivite-novini.html", "text": "Американският президент Доналд Тръмп за пореден път нападна медиите, като ги обвини в кампания срещу него и разпространяване на фалшиви новини.Той направи това по обичайния за него начин - с поредица от съобщения в \"Туитър\".Президентът припомни уволнението на агента на ФБР Питър Строк, заместник-шеф на отдела по контраразузнаване. Строк стана известен с критичното си отношение към президента Доналд Тръмп, заради което се появиха спекулации, че уволнението е политически мотивирано.Самият президент  от напускането му.Строк, който е работил за ФБР в продължение на 21 години, беше част от разследването на спецпрокурора Робърт Мълър по руската намеса в президентските избори. През лятото на 2017 г. той беше отстранен от разследването.Стана известно, че агентът е изказвал критични оценки за Тръмп в есемеси, които е изпращал до колежката си Лиза Пейдж, с която е имал връзка.Това са 19 000 съобщения, които към момента мистериозно са изчезнали, пише Тръмп и пита защо това не се разследва, а се стига до лов на вещици.Повод за гневната му тирада по темата стана разследването по руската афера, която уличи в престъпления и нерегламентрани контакти редица негови бивши и настоящи подчинени от Белия дом.Бившият му адвокат Майкъл Коен се призна за виновен по много обвинения, сред които даване на подкупи с цел опазване реномето на самия Тръмп, заради което държавният глава го нарече \"лъжец\", най-тежката до момента по това разследване.Стана ясно, че  около Тръмп по време на предизборната му кампания.Тръмп обаче счита, че медиите са нечестни спрямо него.Тръмп вече е рекордьор по промени в администрацията си. Още няколко ключови фигури от екипа му ", "date": "2018.12.16", "title": "Тръмп \"скочи\" на ФБР и медиите заради руската афера и фалшивите новини "}
{"url": "https://news.bg/interviews/kato-tramp-ni-obvinyavat-za-falshivi-novini-a-tihomalkom-zakrivat-operata-v-blagoevgrad.html", "text": "Какво се случва с Камерна опера Благоевград?През последните няколко седмици тихомълком се предприемат целенасочени действия за закриването на Камерна опера Благоевград като опера. Всичко обаче започна по-отдавна. От месец март 2014 година начело на института беше назначен нов директор Петър Радевски, който нямаше никаква визия за бъдещето на операта. Той беше назначен с конкурс, на който не е представил никакъв репортоарен план, каквото е едно от основните конкурсни изисквания. Още при встъпването си като директор той заяви, че докато е начело \"опера в операта няма да се прави\". През тези години на неговото управление дейността на операта беше изключително слаба. Неговото ръководство беше абсолютно некомпетентно и неграмотно, а плътно до него седеше сегашният директор Милослава Йорданова, която е и концертмайстор на оркестъра. Реално тя беше директор на института в сянка и отговорността за всичките проблеми на Камерна опера за този период е и нейна. За съжаление в този период институтът започна да губи своята публика заради липсата на оперни заглавия. Правихме само слаби и еднообразни инструментални концерти с еднакви гост-изпълнители, канени от Йорданова, можещи и неможещи, вероятно въпрос на лични интереси и изгода за самата нея. Тези решения не бяха съгласувани дори и с диригента на състава. Всичко това малко по малко компрометираше работата и имиджа на операта. Създаваше се чувството, че новото ръководство имаше една единствена цел - ликвидирането на института.Кога започнаха промените в Камерна опера Благоевград?От 1 октомври 2018 година като директор беше назначена Милослава Йорданова. Нито от общината, нито самата Йорданова представиха визия за бъдещето на операта, въпреки че пред медии тя твърди, че е имала програма до края на сезона, с която съставът не беше запознат.Всъщност, същинските проблеми започнаха в края на миналия творчески сезон - месец юни 2018 година, когато бяха пенсионирани и освободени от работа четирима оркестранти, свирещи на духови инструменти - обой, фагот и две валдхорни. След освобождаването им обаче нови назначения нямаше - на техните места и до момента няма нови оркестранти.На 28 ноември един от двамата останали колеги на духов инструмент беше предупреден от Йорданова, че ще бъде прехвърлен в Биг бенд Благоевград от 1 януари, което в последствие беше отменено, а на 2 декември новата директорка предупреди трима солисти певци, че на 4 декември, в деня на коледния концерт, те ще бъдат освободени от работа. На 3 декември пресконференция по темата даде заместник-кметът по култура Христина Шопова, която потвърди страховете ни, че операта ще се преструктурира. По думите ѝ предстои да бъдат съкратени и други служители - част от техническата поддръжка, включително и художника, без които на практика опера не може да съществува.В същия ден група от 7 души отидохме пред кабинета на кмета на Благоевград Атанас Камбитов, който ни прие извънредно. На срещата ние го запознахме с решението на директора Йорданова и зам.-кмета Шопова за съкращаването на солистите от следващия ден. Кметът от своя страна обърна внимание на малките приходи на института, а колегите много добре му обясниха, че това се дължи на лошото ръководство - имахме изключително малко изяви и то на вход свободен. В заключение Камбитов категорично заяви, че на 4 декември предизвестия няма да се връчват. Това не се случи. На следващия ден Йорданова, заедно с две служителки от общината, връчи предизвестията, но не само на солистите, но и на мен като оркестрант. На 6 декември предизвестие получи и друг оркестрант - другият от двамата колеги на духови инструменти. На заповедите на уволнените певци и оркестранти пише, че кметът е утвърдил ново длъжностно разписание на \"Камерен оркестър - Благоевград\" в сила от 26 ноември 2018 година - не на Камерна опера, а на Камерен оркестър. Това доказва, че в общината тихомълком вече е направена трансформация на операта в оркестър, за което не са били запознати дори членовете на Общински съвет Благоевград.Какви действия предприехте за спасяването на Камерна опера Благоевград като опера, а не като оркестър?На 10 декември 15 общински съветници, оставени в неведение, внесоха в деловодството на общината искане за свикването на извънредна сесия на Общински съвет Благоевград по казуса \"Камерна опера\". На 11 декември председателят на съвета насрочи извънредното заседание за 14 декември, петък, а на 12 декември съветниците от групите на ГЕРБ и \"Заедно за Благоевград\" излязоха с декларация, че ще бойкотират сесията. Според мотивите им въпросът за бъдещето на операта се преекспонирал, и се използвал за \"кух пиар от определени политически сили\", а общината категорично заявила, че Камерна опера няма да се закрива. Нещо повече - сред мотивите им пише, че сесията се свиквала само заради уволнението на шестима служители, които не били спазили трудовата дисциплина, което е абсолютно невярно. Първо, ние искаме да запазим културния институт, създаден преди 46 години, и нямаме никакви политически претенции. Второ, никъде не се посочва и обяснява какво ще бъде бъдещето на операта, а в същото време тези съветници апелират \"на новото ръководство да бъде дадено нужното спокойствие да направи необходимите промени, целящи стабилизиране на интуицията\", или иначе казано - да довърши с уволненията и закриването на оперната дейност на единствения камерен оперен театър в страната и целия Балкански полуостров. Това ли са стабилизиращите мерки и може ли да има опера без солисти певци, художник и техническа група, питам аз. Клевети са и твърденията, че имаме нарушения на трудовата дисциплина - обвинени сме от Йорданова, че не си уплътняваме работното време, което по Кодекс на труда е нейно задължение. Факт е обаче, че директорът идва на работа само по 2 дни в седмицата. В тази връзка, отново питам, кой нарушава трудовата дисциплина - ние, оркестрантите, които чакаме тя да ни създаде работа, или тя, която се прави на директор от София, където живее?Състоя ли се извънредната сесия на Общинския съвет в Благоевград?Извънредната сесия не се състоя поради липса на кворум. Събраха само 15 общински съветници, но присъстваха и граждани и представители на медиите в областта. Съветникът Албина Анева заяви, че въпреки липсата на кворум, поводът може да се използва за граждански дебат по казуса и предложи да се изслушат присъстващите. Получихме категорична подкрепа от събралите се, изказвания направихме аз, художникът Манол Стоянов, който въпреки заявените планове, все още не е уволнен, както и съкратената солистка Теодора Петрова. Темата коментираха и граждани и съветници, като всички се обявиха за запазването на Камерна опера със структура ѝ като опера, а не като оркестър. Граждани даже призоваха общината да направи икономии от фойерверки, за които се пръскат стотици хиляди левове годишно, и тези средства да бъдат пренасочени за културните институции.Защо въпросът с проблемите на института не беше оповестен по-рано?През годините съм се опитвала да задвижа въпроса, но една птичка пролет не прави. Имах среща със сегашния зам.-кмет по култура Христина Шопова, която тогава беше директор на дирекция \"хуманитарни дейности\". Ясно заявих, че директорът Радевски по никакъв начин не се справя със служебните си задължения и ние седим без работа. Тя посочи, че Камерна опера седи на дневен ред в общината и ще се предприемат мерки, което не се случи и Радевски остана на поста. Всъщност в хода на дебата на 14 декември бившият зам.-кмет по култура Валери Смиленов, който назначи Радевски през 2014 година, призна че е бил принуден да направи това назначение. Смиленов е бил против назначението, защото Радевски не е имал никаква програма за развитието на операта. И ето ни тук.Какво предстои?Ние правим всичко за запазването на института, не само защото ни уволниха, а защото това е нашата битка - Благоевград има нужда от култура и опера. Не искаме Камерна опера да се превърне в открита сцена за чужди постановки и да загуби идентичността си. Това е единствен и уникален за България и Балканския полуостров институт с почти половинвековна история, създаден от академик Пламен Карталов, чиято протегната ръка за спасяването на Камерна опера Благоевград някой трябва да поеме.В опитите ни да разгласим за случващото се в института от общината, по подобие на Доналд Тръмп, ни обвиниха, че разпространяваме фалшиви новини и че операта няма да се закрива. Ние обаче много добре осъзнаваме какво предстои и заявяваме, че няма да се предадем. С тези действия местната управа и директорът Йорданова наистина погребват оперното изкуство в града и областта.Направихме онлайн петиция, с която призоваваме обществото да ни подкрепи. Написахме апел и до премира Бойко Борисов, до президента Румен Радев, до омбудсмана Мая Манолова, до министъра на културата Боил Банов и до парламентарната комисия по култура и медии, с който апел молим за тяхното съдействие за запазването на Камерна опера Благоевград като опера и отстояването на оперното изкуство в България.Въпреки всички тези умишлени действия за закриването на операта, ние сме категорични, че с подходящо ръководство, план и финансиране Камерна опера може отново да поставя собствени оперни заглавия и да допринася за духовното и културно ограмотяване и възпитаване на обществото.", "date": "2018.12.16", "title": "Като Тръмп ни обвиняват за фалшиви новини, а тихомълком закриват операта в Благоевград"}
{"url": "https://news.bg/society/protestantite-s-protestno-shestvie-v-sofiya-sreshtu-zakona-za-veroizpovedaniyata.html", "text": "Недоволни представители на протестантската деноминация организират днес в София поредно протестно шествие по повод приетите на първо четене в парламента изменения в Закона за вероизповеданията.Шествието ще тръгне от площада пред сградата на Народното събрание в 14 ч. и ще стигне до сградата на представителството на Европейската комисия у нас на ул. \"Раковски\", уточнява БНР.Протестантите протестират от няколко седмици срещу одобрен от депутатите текст, в който държавата се поставя в позиция да контролира обучението и дейността на църковните служители и налага строги ограничения върху международните дарения за религиозни цели.", "date": "2018.12.16", "title": "Протестантите с протестно шествие в София срещу Закона за вероизповеданията"}
{"url": "https://news.bg/crime/natsionalnata-sledstvena-sluzhba-zatvarya-patya-svoge-sofiya-v-ponedelnik.html", "text": "Утре (17 декември) от 11 до 13 часа се ограничава движението по пътя Своге - София при Своге от км 54+220 до км 54+690 във връзка с водено разследване на Национална следствена служба по повод  в този участък от пътя, при която загинаха 20 души.По-късно от МВР уточниха, че се отлага следствения експеримент.Обходни маршрути:- Движението на тежкотоварните автомобили над 12 т. посока Северна България преминава по АМ \"Хемус\", същото се отнася и за автобусите;- От София за Своге: път ІІ-81 София - Костинброд - път III-164 Своге - Бучин проход.- Път II-18 Софийски околовръстен път /СОП - Костинброд - Бучин проход - Своге - Ребърково/;- Път II-18 Софийски околовръстен път - Нови Искър - до отклонението по път II - 16 Своге - София до с. Редина се движат се всички автомобили;- Посока София: всички тежкотоварни автомобили над 12 т. не преминават път II-16 Своге - София, а се отклоняват по път I-1 Видин - София на с. Ребърково посока Ботевград;- Автобусите пътуващи по път I-1 Видин - София от Враца към София се качват на АМ \"Хемус\" при Ботевград;За пътуващите посока София от Враца, поради пълното затваряне на участъка на пътя Своге - София, се въвеждат обходни маршрути както следва:- Транзитно движение посока Своге през път I-1 Мездра - Ботевград - София се забранява за тежкотоварните автомобили над 12 т.; автобусите за посока София могат да преминават по АМ \"Хемус\";- Лекотоварното движение до Своге се движи по път II-16 Своге - София, след което се отбива по път III 164 Своге - Искрец - Бучин проход и път ІІ-81 София - Костинброд;- Локалното движение ще е на пропускателен режим от екипи на пътна полиция - Мездра при с. Ребърково .", "date": "2018.12.16", "title": "Националната следствена служба затваря пътя Своге-София в понеделник"}
{"url": "https://news.bg/politics/za-ovcharov-tselta-da-sme-energiyno-nezavisimi-ot-rusiya-bila-dosta-glupava.html", "text": "Под натиска на американското правителство  в България. Това обясни бившият министър на енергетиката Румен Овчаров пред Би Ти Ви .Той коментира поставената преди девет години цел на първото правителство на Бойко Борисов, чиято политика беше насочена към освобождаването на страната ни от енергийната зависимост от Русия.\"Тази цел е доста измислена и доста глупава, защото България никога не е била по класификациите на ЕС силно зависима от Русия, тя е сред независимите държави заради атомната си енергетика\", обясни той.Единствената пряка зависимост от Русия бил природният газ, затова и се вдигали лозунгите за така наречената диферсификация, смята Овчаров.Енергийна независимост чрез взаимна зависимост е старата стратегия, свързана с 30% от транзита на Русия на природен газ.Бившият енергиен министър изтъкна, че за тръби при връзката с Румъния, които не са влезли в експлоатация, са платени 50 млн. лева.Овчаров коментира, че се \"замеряме с камъни с Русия и обслужваме чужди външнополитически интереси\".По отношение ползите за България и капаните от \"Турски поток\" Овчаров посочи, че термина \"ясно желание\" не значи милиарди кубически метра транзитиране през България.Правителството внесе в парламента промяна в стратегията, чиито срокове за изпълнение изтичат в края на годината, според документа. Тя предвижда преструктуриране на договора с Русия и без никакви действия ни гарантира 2 млрд. лева. Пазарното проучване не е завършило, не знаем какво ще транзитираме, но обществените поръчки започнаха, посочи бившият министър.По същия начин според него стоял и въпросът с АЕЦ \"Белене\". По думите му, ядрената централа била \"дъвка, която не струва вече милиарди\".Според него не се мисли за ползите за страната ни, а за това как да се разпределят средствата.24 млн. са щетите за Мини Бобовдол, а Румен Овчаров беше обвинен в умишлена безстопанственост за периода 2006-2009 година. Самият факт според него е, че прокуратурата променя обвинението пет пъти. \"Не знам дали самият този факт е някакъв критерий за работата или за обвинението. Само се надуват бомбастични числа\", категоричен беше той.През 2006 година държавното дружество Мини Марица Изток е със задължения над 45 милиона, повече отколкото са активите му, загубата само за 2005 година е 15 милиона. Държавата дава 85 милиона субсидии за последните осем години. Дружеството има процедура по несъстоятелност в Кюстендилския съд и Овчаров пита как може от това дружество да бъдат извадени 25 милиона.След него, особено по време на правителството на ГЕРБ, новият наемател не плащал нищо на държавата - нито наем, нито концесионни плащания, но \"прокуратурата го пропуска и се опитва да намери нещо там, където няма как да го намери\".Овчаров е убеден в правотата си и не смята да дава обяснения на прокуратурата.Проблемите в енергетиката стават неспасяеми, убеден е той. Финансовият колапс е нерешим, каза Овчаров и даде пример с НЕК, която продължава да трупа загуби, ТЕЦ \"Марица изток 2\" сигурно ще завърши с над 400 милиона загуба, прогнозира бившият министър. Либерализацията в енергетиката не успява да ни спаси, обобщи действията на правителството Овчаров.\"Трябва нашите ръководители да разберат, че не са избрани от Бог и имат мисия\", коментира Румен Овчаров по повод скандалите в БСП.Политиката е стратегия, в която трябва да се спазва посоката и непрекъснатите битки на БСП не водят до победни резултати. Овчаров иска партията да се върне успешно във властта.", "date": "2018.12.16", "title": "За Овчаров целта да сме енергийно независими от Русия била \"доста глупава\""}
{"url": "https://news.bg/health/v-sandanski-protestirat-sreshtu-uvolnenieto-na-lekarya-na-godinata-za-oblastta.html", "text": "Отличеният за \"Лекар на годината\" от Регионалната колегия на Българския лекарски съюз - Благоевград д-р Георги Алексиев е уволнен.Освобождаването на бившия началник на хирургичното отделение в Сандански от болницата стана повод за обществено недоволство в града и само за 2 дни десетки се обявиха в негова подкрепа в социалните мрежи. Днес в Сандански хората излязоха и на протест с искане специалистът да бъде върнат на работа.Искаме да върнем д-р Алексиев в хирургията, защото се нуждаем от него, заявиха пред Би Ти Ви протестиращи. Според тях без него отделението по хирургия в града няма да е същото.\"Сигурно няма друга такава държава, в която хора като д-р Алексиев се съкращават\", категоричен беше човек, опериран от експерта.\"Преди 8 години бях прострелян в сърцето. Доктор Алексиев е един истински професионалист и неговия екип в хирургичното отделение. Той ме дари с втори живот, за което аз съм му много благодарен. Тук сме, за да му благодарим. Той създаде един прекрасен екип в хирургичното отделение в Сандански. Не може да се постъпва така с един истински професионалист, отличен с \"Лекар на годината\" за 2018 година\", разказа друг негов пациент.Стана ясно, че специалистът е уволнен не заради лекарската си дейност, а заради лошото си отношение спрямо персонала и пациентите си.По думите на управителя на болницата в Сандански д-р Илия Тонев, уволнението на специалиста е заради неговия труден характер и лошото му отношение към пациентите. Според протестиращите обаче той е изявен специалист и мотивите за неговото уволнение не са сериозни.Самият д-р Алексиев коментира освобождаването си с думите, че това е прецедент, който едва ли може да се случи в нормална европейска държава. При уволнението му управителят на здравното заведение е посочил, че няма забележки към него като професионалист.\"Аз съм спасявал два пъти живота му, както и този на майка му. Каза ми, че съм по-груб в изразите, карал съм се с персонала. Но аз това като съм го правил, съм го правил във връзка с естеството на работата и професионализма, защото хирургията е вземане на решения - за да вземеш едно решение човек да живее или не, трябва да си смел\", разказа той и допълни, че в такива моменти човек може да изпуска нервите си, но това не може да бъде основание за освобождаването на доказан специалист.Протестиращите не можаха да предвидят докога ще продължат демонстрациите им.Да не чакаме от болницата да започнат да излизат трупове, за да се усетят управителят на болницата и кметът на Сандански каква грешка са направили, като са го уволнили, призова пациент на лекаря, който сподели, че само преди 8 дни Алексиев го е върнал към живота.", "date": "2018.12.16", "title": "В Сандански протестират срещу уволнението на лекаря на годината за областта"}
{"url": "https://news.bg/disasters/trima-zaginali-i-32-ma-raneni-pri-katastrofa-na-avtobus-v-sarbiya.html", "text": "Автобус се е занесъл, излязъл е от пътя и се е преобърнал в Сърбия, при което са загинали трима души и са ранени 32-ма други, съобщиха от местната полиция, цитирани от \"Асошиейтед прес\".Катастрофата става на фона на тежката зимна обстановка в западната ни съседка, като пътят е бил заснежен.Инцидентът е станал тази сутрин по главната магистрала в южната част на Сърбия близо до град Лесковац. Полицията уточни, че автобусът е бил с македонски регистрационни номера.Лекарите в болницата в Лесковац посочват, че четирима от пострадалите в катастрофата имат сериозни наранявания, но те не са животозастрашаващи.Сърбия е затрупана от сняг този уикенд, което забавя трафика по пътищата.", "date": "2018.12.16", "title": "Трима загинали и 32-ма ранени при катастрофа на автобус в Сърбия"}
{"url": "https://news.bg/politics/tsvetanov-zove-rumen-radev-da-kazhe-kak-e-finansirana-kampaniyata-mu.html", "text": "Ако президентът иска да говорим за избори и Изборен кодекс, нека първо каже как е финансирана предизборната му кампания. За това настоя председателят на ПГ на ГЕРБ и зам.-председател на партията Цветан Цветанов в Банско.\"Той трябва да отговори на съмненията, че социално слаби са финансирали кампанията. Как е възможно един социално слаб човек, който трудно може да поеме своите собствени разходи, да отдели 400 лв. за кандидатпрезидентската кампания на Радев\", запита вторият човек в ГЕРБ.\"Прозрачността е изключително важна за всеки един изборен процес. Всички тези съмнения за непрозрачно финансиране обаче пораждат въпроса дали можем да говорим за определени зависимости. Затова е редно всеки, който иска да вземе ролята на ментор в обществото, първо да отговори на всички тези подозрения\", подчерта Цветанов.По думите му, президентът Радев не изпълнявал основната си функция на обединител и не допринасял за осъществяването на пълноценен и градивен диалог между партиите и институциите, а даже напротив.\"Трудно ми е да си представя как би изглеждал един КСНС, на който Радев ще трябва да събере представителите на всички онези институции, които той ежедневно напада\", изтъкна Цветанов.", "date": "2018.12.16", "title": "Цветанов зове Румен Радев да каже как е финансирана кампанията му"}
{"url": "https://news.bg/politics/i-prez-2018-a-balgarite-preobladavashto-sa-evrooptimisti.html", "text": "Какво е отношението на българските граждани към различните кризи във водещи страни от Европейския съюз (протести на \"жълтите жилетки\" не само във Франция, други социални протести на територията на цяла Европа, Брекзит, оставката на Меркел от лидерския пост в партията ѝ)?На този въпрос се опитва да отговори ново социологическо проучване на агенция \"Афис\", осъществено в периода 8-12 декември. Интервюирани пряко в домовете им са 1010 пълнолетни български граждани.Като цяло доверието в ЕС у нас все още е сравнително високо. Близо половината българи декларират, че по-скоро имат доверие (близо 48%), а на обратната позиция са по-малко от 40 на сто. 13% нямат мнение и не избират вариант за отговор. Балансът обаче е крехък и числата биха могли да се обърнат при извънредно и критично развитие на процесите както в ЕС, така и в България.От агенцията отбелязват, че това отношение е претърпяло съществени промени през годините. След приемането на България в ЕС интервалите на доверие се движеха в порядъка на 65-70 на сто. Днес този дял е спаднал значително, но за сметка на това се запазва устойчив през последната година. Евроскептиците са се увеличили, но все още не са мнозинство. Може да се каже, че все още сме повече еврооптимисти и по-малко евроскептици.Какво мислят нашите сънародници за членството ни в ЕС 11 години след присъединяването? За 18,7% от анкетираните този акт на България е донесъл само ползи. Всеки четвърти е на мнение, че членството е предимно полезно. В същото време близо 30% го оценяват като предимно вредно. А 11 на сто са на крайното мнение, че нашето участие в съюза ни е донесло само вреди. 15 на сто пък не могат да преценят и не посочват отговор. И тук, оценяващите ЕС като полезен за България са малко повече от скептиците.Днес много по-често младите хора до 40-годишна възраст, хората с висше образование и заетите виждат предимно ползи и относително по-малко вреди. Хората над 60 години, както и значителна част от среднистите в по-голяма степен припознават негативните последствия от членството ни. Ако има изненада, тя е в емпиричния факт, че столичаните не са по-оптимистични от останалите.Същевременно обаче българските граждани нямат ясна визия в каква посока биха искали да видят бъдещето на Съюза. Данните показват, че сред имащите позиция надделяват онези, които биха искали засилване на националната самостоятелност (всеки четвърти), докато предпочитащите европейската централизация са два пъти и половина по-малко (всеки десети). Не са много и привържениците на статуквото - едва 12 на сто. Един от трима е на мнение, че може би е редно да има смесен подход и дилемата \"централизация или регионализация\" трябва да се решава в зависимост от това какви въпроси стоят на дневен ред. Висок е и делът на нямащите мнение - всеки пети.За предстоящите евроизбори и каква е предпочитаната изборна система, досегашната практика е предпочитана от около 28% от респондентите. Идеята за общоевропейски листи на европейските партийни фамилии се оказва значително непопулярна (едва 9%). Всеки шести пък заявява, че няма особено голямо значение как точно да се провеждат тези избори. Прави впечатление относително високият дял (34% или всеки трети запитан) на хората, настояващи гласуването да бъде за личности, а не за партии, независимо дали национални или общи. ", "date": "2018.12.16", "title": "И през 2018-а българите преобладаващо са еврооптимисти"}
{"url": "https://news.bg/crime/izdirvat-mazh-pregazil-politsay-na-stolichen-bulevard.html", "text": "Столичната полиция (СДВР) издирва 23-годишен мъж, блъснал с автомобил и ранил тежко полицай, съобщават от пресцентъра на МВР и уточняват, че името на издирвания е Захари Чернев. Уточнява се, че снощи, минути след 23 часа, на столичния бул. \"Александър Малинов\", полицейски екип забелязал \"Фолкваген\", за който е имало съмнение че няколко пъти не се е подчинявал на полицейски сигнали за спиране.При подаден му от полицай сигнал да спре, шофьорът извършил маневра на заден ход, симулирайки намерение за спиране, като ударил паркиран лек автомобил. След това рязко потеглил напред, блъснал един от униформените и успял да избяга.Пострадалият 39-годишен столичен полицай е откаран в УМБАЛ \"Св. Анна\" и настанен за лечение с множество травми, включително фрактура на бедрена кост, счупени три ребра и гръдна травма. Полицаят е стабилизиран, но има опасност за живота му. Автомобилът е открит изоставен в района на \"Студентски град\", издирването на шофьора продължава.От МВР апелират гражданите, които имат допълнителна информация, свързана с извършителя на престъплението, да сигнализират при гарантирана анонимност на тел. 112 или в най-близкото поделение на МВР.", "date": "2018.12.16", "title": "Издирват мъж, прегазил полицай на столичен булевард"}
{"url": "https://news.bg/world/zarif-obvini-sasht-i-sauditska-arabiya-za-nestabilnostta-v-blizkiya-iztok.html", "text": "САЩ и Саудитска Арабия носят вина за нестабилността в Близкия изток. Това заяви иранският външен министър Мохамед Джавад Зариф за CNBC.Той направи изявлението на форум в Доха, Катар.Зариф категоричноче страната му е спонсор на тероризма. Техеран не продава оръжие на йеменските бунтовници хуси, отрече още той. \".\", каза той.Отношенията между Иран и САЩ се обтегнаха отново след идването на власт на президента Доналд Тръмп.Той обяви оттегляне от ядреното споразумение с Ислямската република и налагане на санкции.Новите изпитания на балистични ракети от Иран допълнително повишиха напрежението.Вашингтон обвини в нарушение на резолюции на ООН и поиска мерки.Иран настоява, че ядрената програма е с мирни цели и на свой ред обвинява САЩ във враждебност.Според Зариф именно САЩ са нарушили ядреното споразумение като са се оттеглили от него.Саудитска Арабия е стар противник и двете държави взаимно се обвиняват в тероризъм.", "date": "2018.12.16", "title": "Зариф обвини САЩ и Саудитска Арабия за нестабилността в Близкия изток"}
{"url": "https://news.bg/world/hilyadi-ispantsi-poiskaha-dostoyni-pensii-na-protest.html", "text": "Протести в около 200 испански града се проведоха в събота, предаде \"Телесур\".Хиляди пенсионери и техни поддръжници настояха правителството да увеличи пенсиите.Акциите бяха организирани от синдикати. Издигнати бяха лозунги \"Може да сме възрастни, но не и глупави\". \"Който и да е на власт, пенсиите трябва да са защитени\" и \"Няма решение без мобилизация\".Участниците поискаха минимална пенсия от 1800 евро. Само в Билбао, столица на областта Страната на баските, демонстрантите са били 25 000 души. В столицата Мадрид протестът е бил по-малоброен.  Някои от протетиращите са носели набиращите популярност в цяла Европа жълти жилетки. Не се съобщава за сблъсъци и сериозни инциденти на протеста.През февруари, на друг протест, демонстрантите се обявиха срещу смешното увеличение от 0,25 процента. По-рано през месеца премиерът на Испания Педро Санчес заяви, че през следващата седмица правителството му ще одобри вдигане на минималната месечна заплата с 22% през 2019 година. \"Богата държава, която \", обяви Санчес.", "date": "2018.12.16", "title": "Хиляди испанци поискаха достойни пенсии на протест"}
{"url": "https://news.bg/world/antipravitelstven-protest-vav-viena-sabra-17-000-dushi.html", "text": "Най-малко 17 000 души участваха във вчерашния антиправителствен протест в австрийската столица Виена, предаде РИА \"Новости\".Лошото време не спря хората да изразят несъгласието си с властта. Организаторите обаче очакваха да съберат поне 50 000 съмишленици.Недоволните отбелязаха по този начин първата година, откакто управляващата коалиция взе властта.Протестиращите издигнаха редица искания.Те се обявиха както срещу имиграционната политика на правителството, така и за намаляване на работния ден и премахване на строгите икономии.Демонстрантите се обявиха срещу на миграционната политика от властите в страната. Те издигнаха лозунги като \"Фашистите вън от правителството\" и \"Расизмът ме дразни\", както и се обявиха за обединение.\", обявиха опозиционни депутати.Акцията е преминала спокойно, няма данни за инциденти.Движението в столицата е било блокирано за кратко. Австрийският канцлер Себастиан Курц встъпи в длъжност на 18 декември 2017 година.Протестът се провежда и в края на австрийското европредседателство. ", "date": "2018.12.16", "title": "Антиправителствен протест във Виена събра 17 000 души "}
{"url": "https://news.bg/world/i-jordaniya-protiv-avstraliyskata-pozitsiya-za-jerusalim.html", "text": "Йордания се обяви против австралийската позиция за Йерусалим. Отношение по въпроса взе външното министерство на страната, цитирано от местни медии. Според изявлението, Канбера нарушава международното право. Статутът на Йерусалим следва да се реши чрез директни преговори, счита Аман.Агенциите припомнят, че Йордания е сключила мирен договор с Израел, въпреки че парламентът е пълен с ислямисти, които се опитват да го прекратят.Арабската лига също отхвърли варианта на Австралия като нарушаване на утвърден статут. Според организацията, личи опит да се угоди на Израел, който води политика на агресия в региона.Тел Авив така бива окуражаван да продължава същата политика, се казва в изявлението.С остри изявления очаквано излязоха и редица други държави като Индонезия, Малайзия, Бахрейн и други.Припомняме, че , а източници от отбраната на Израел съобщиха за медиите, че Израел е разочарован и е очаквал повече.Официално, Израел благодари за подкрепата.Така, въпреки опитите за умерена позиция на спорния въпрос, с уважение към претенциите на основните страни, Австралия не срещна одобрение от тях.Премиерът на Австралия Скот Морисън потвърди вчера, че неговото правителство ще признае Западен Йерусалим като столица на Израел.Засега обаче австралийското посолството няма да бъде преместено от Тел Авив, това няма да стане докато не бъде сключено мирно споразумение, уточни Морисън.Австралия признава и претенциите на палестинците да имат своя държава със столица Източен Йерусалим.Това решение обаче бе критикувано от опозицията в Австралия. Според лейбъристите, Морисън поставя своя интерес над националния и така страната губи.Статутът на града е един от най-спорните въпроси между израелците и палестинците.Президентът на САЩ Доналд Тръмп стана обект на критики през миналата година, след като преобърна посоката, в която от десетилетия се развива американската външна политика в региона, и премести американското посолство в Йерусалим.Неговата позиция разгневи не само палестинците, но и мюсюлманите по цял свят.", "date": "2018.12.16", "title": "И Йордания против австралийската позиция за Йерусалим "}
{"url": "https://news.bg/world/na-integratsiyata-aktsentira-merkel-sled-sreshtata-na-varha-v-bryuksel.html", "text": "На интеграцията и сътрудничеството акцентира в речта си германският канцлер Ангела Меркел.Според нея, държавите са изоставили национализма, за да вървят по пътя на мира, сигурността и справянето с общите предизвикателства.Сред тези общи проблеми тя открои дигитализацията и глобализацията.Със задоволство тя отбеляза всички срещи на страните-членки, на които е присъствала.\"Те ми казаха повече за Европа\", призна тя.Меркел не пропусна и предстоящите през май следващата година избори за Европейския парламент.Те също са предизвикателство, защото трябва да бъдат убедени още много хора да изберат европейските ценности.Това е първото изявление на Меркел след срещата на върха на ЕС, която се проведе в четвъртък и петък.Меркел съобщи в петък, че лидерите на ЕС са бюджет на еврозоната.Тя направи коментара по време на пресконференция в Брюксел след двудневната среща на върха на ЕС.", "date": "2018.12.16", "title": "На интеграцията акцентира Меркел след срещата на върха в Брюксел "}
{"url": "https://news.bg/crime/tezhka-obstanovka-po-patishtata-v-zapadna-balgariya-zaradi-snega.html", "text": "Шофьорите, на които днес им предстои пътуване, е необходимо да тръгват на път с автомобили, подготвени за зимни условия, предупреждават от Агенция \"Пътна инфраструктура (АПИ).Националният институт по метеорология и хидрология определи  в областите Видин, Монтана, Враца, София-град, Софийска област, Перник и Кюстендил, в които се очакват снеговалежи и образуване на снежна покривка.Усложнена е пътната обстановка в страната, силен снеговалеж има в Кюстендил, Пазарджик, София, както и в района на проход \"Предел\", Юндола, Попови ливади, Сатовча и Добринище (обл. Благоевград); Враца и Леденика (обл. Враца); Ловеч, Троян, Ябланица, Априлци, Шипково, \"Троянски\" проход (обл. Ловеч); Берковица (обл. Монтана), Видин, прохода \"Шипка\".На места има закъсали товарни автомобили. Създадена е организация за изтеглянето им, така че да не пречат и да затрудняват движението, уверяват от МВР и АПИ.За снегопочистване, временно е ограничено движението на камиони над 12 т на АМ \"Струма\" - от п.в \"Бобошево\" в посока София; АМ \"Люлин\" в посока изход София - водачите изчакват на място от 5-ти км при п.в. \"Мало Бучино\"; пътя Кюстендил- ГКПП \"Гюешево\"; пътя ГКПП \"Калотина\" - Сливница.Временно се ограничава движението на камиони над 12 т по АМ \"Тракия\" в посока София на територията на Софийска област поради обилен снеговалеж и за снегопочистване.Въвежда се ограничение на движението на камиони над 12 т по АМ \"Тракия\" в посока София на територията на област Пазарджик.Шофьорите да се въздържат от пътуване по АМ \"Струма\" в участъка София - Благоевград поради обилен снеговалеж. В отсечката е ограничено движението на тежкотоварни камиони над 12 т поради снегопочистване.Поради катастрофирал товарен камион, временно е ограничено движението в изпреварващата лента при км 221 на АМ \"Тракия\" и то се осъществява в активната лента.Временно е ограничено движението на камиони над 12 т по АМ \"Струма\" от км 20 до км 26 в област Перник за снегопочистване.Към 17 часа бе спряно движението на всички автомобили към македонската граница, по информация на БГНЕС. Усложнена е пътната обстановка района на Благоевград заради падналия сняг. За 4 часа-до 16 ч. натрупа над 10 см снежна покривка, спряно е заради снегопочистване движението на товарни автомобили над 12 т през прохода Предел, както и на всички МПС от Благоевград към ГКПП \"Ст. Лисичково\" на българо-македонската граница.Временно се ограничава движението по пътя Видин-Монтана по околовръстния път на Монтана при км 10+590 поради изтеглянето на аварирал товарен камион. Водачите изчакват на място.АПИ апелира шофьорите, на които днес не им се налага спешно пътуване в Северозападна България, да се въздържат от пътуване. Водачите на тежкотоварни превозни средства и на леки автомобили трябва да тръгват на път само с подходящи гуми, да карат със съобразена скорост и повишено внимание, спазвайки дистанция и указанията на контролните органи.Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори. Всички граждани и транспортни фирми могат да получават информация за актуалната пътна обстановка от , и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.12.16", "title": "Тежка обстановка по пътищата в Западна България заради снега"}
{"url": "https://news.bg/crime/75-godishen-dupnichanin-e-s-tezhki-izgaryaniya-sled-pozhar-v-doma-si.html", "text": "75-годишен мъж е настанен рано тази сутрин в \"Пирогов\" с тежки изгаряния. В жилището на мъжа в Дупница е имало пожар.Сигналът за пожара на първия етаж в жилищен блок на ул. \"Св. Иван Рилски\" е подаден към 4 часа тази сутрин, съобщи БГНЕС.Огънят е загасен, причините са в процес на установяване. Пострадалият възрастен мъж живеел сам в двустаен апартамент. Напълно изгоряла е кухнята, огънят е засегнал и част от коридора.В другите две стаи цари безпорядък, свидетелство за водения от собственика на апартамента начин на живот.", "date": "2018.12.16", "title": "75-годишен дупничанин е с тежки изгаряния след пожар в дома си"}
{"url": "https://news.bg/regions/199-snegorina-chistyat-v-sofiya.html", "text": "В София натрупа над 5 см снежна покривка. От Столична община съобщиха, че 194 снегопочистващи машини са на терен. По-късно информираха, че снегорините са 199.Във всички райони на София се избутват снежни маси и се разпръскват соли срещу заледяване.Приоритетно се обработват улиците, по които се движи градският транспорт, основни улици в кварталите и общинските пътища на територията на града в районите Панчарево, Кремиковци, Нови Искър Връбница и Банкя.Заради почистване ще се затварят пътни участъци.От Столична община призовават гражданите да излизат с автомобили само при необходимост.Към 15 часа от Столична община информираха, че екипите, ангажирани с почистването на снега в София продължават своята работа. Те правят втора обработка на пътните платна на улиците, по които се движи градският транспорт, както и на основни улици в кварталите.Стана ясно, че са извели още 5 снегорина и така на софийските улици има 199 машини снегопочистваща техника.С цел почистване на пътните платна на основните булеварди временно в рамките на 5-10 минути се затварят отделни пътни участъци.Движението е затруднено заради интензивния снеговалеж.От столична община отново призовават гражданите да излизат с автомобили само при необходимост. Управителите на търговски обекти и председателите на етажна собственост да почистят прилежащите към сградите тротоари.", "date": "2018.12.16", "title": "199 снегорина чистят в София"}
{"url": "https://news.bg/regions/kadri-ot-vazduha-na-novite-24-km-ot-struma-mezhdu-kresna-i-sandanski.html", "text": "Утре (17 декември) се откриват за движение още 23,6 км от автомагистрала \"Струма\" в участъка между Кресна и Сандански, съобщават от Агенция .Лот 3.3 от км 397 до км 420+624 е част от проекта АМ \"Струма\" - лот 3.1, лот 3.3 и тунел \"Железница\". Той се съфинансира от Кохезионния фонд на Европейския съюз и националния бюджет.В участъка между Кресна и Сандански има 3 пътни възела - п. в. \"Кресна\", п. в. \"Струмяни\" и п. в. \"Сандански\", 25 големи съоръжения - мостове, надлез над ж. п. линията София - Кулата, селскостопански подлези и надлези, както и 4 площадки за отдих.Изпълнител на лот 3.3 е Консорциум \"Струма Лот 3.3\", в който участват: \"ГБС инфраструктурно строителство\" АД, \"Пътстрой 92\" АД, \"Главболгарстрой\" АД и \"Геострой\" АД. Стойността на договора е 280 947 614,4 лв. с ДДС. Строителният надзор е на \"Пътинвестинженеринг\" ЕООД. Техният договор е за 3 597 793,54 лв. с ДДС.Общата дължина на АМ \"Струма\" - от Даскалово до границата с Гърция, е 150 км. Автомагистралата е част от коридор \"Ориент/Източно Средиземноморие\", свързващ Видин с Кулата, и по нея преминава трафикът за Гърция. Направлението се използва като най-кратък маршрут между Западна, Централна Европа и Бяло море, а също и като връзка на Европа с Азия.Със средства от ОП \"Транспорт\" 2017-2013 г. са изградени общо 69 км от АМ \"Струма\" в отсечките Долна Диканя - Дупница /16,78 км/, Дупница - Благоевград /37,48 км/ и Сандански - Кулата /14,7 км/. С финансиране от ОП \"Транспорт и транспортна инфраструктура\" 2014-2020 г. продължава строителството и на останалата част от трасето.В момента се изгражда лот 3.1 Благоевград - Крупник /12,6 км/. В края на август т. г. стартираха обществените поръчки за проектирането и строителство на платното за София на АМ \"Струма\" през Кресненското дефиле, което е с дължина 23,6 км, а в заключителен етап е процедурата за изпълнител на тунел \"Железница\".", "date": "2018.12.16", "title": "Кадри от въздуха на новите 24 км от \"Струма\" между Кресна и Сандански "}
{"url": "https://news.bg/crime/ustanoviha-nerednosti-pri-2-laboratorii-za-psihotestove-na-kandidat-shofyori.html", "text": "При съвместна операция на служители от Националната полиция, НАП и \"Автомобилна администрация\" (ИААА) са открити нарушения в две лаборатории за психотест на шофьорите, съобщиха от МВР.Съвместната проверка на полицаи, данъчни и служители на \"Автомобилна администрация\" е била в четири лаборатории за психическа годност на кандидат-шофьори в София и в Стара Загора.Инспекциите са на 12 и на 13 декември. В две от тях са установени нередности. В едната те са били свързани с начина на провеждане на психологически изследвания и тяхна обработка. Съставен е акт за административно нарушение, като работата по изясняване на случая продължава.При проверка в друга лаборатория е установено, че в момента тече психологически изпит на група от 8 човека, но на място е имало само един кандидат-курсист. В същото време в списъка за присъстващи били оградени всички, поискали да се явят.По случая е съставен акт за установено административно нарушение. При проверката данъчните са установили липси по касова наличност.Работата по изясняване на случая продължава и материалите ще бъдат предадени на компетентните органи за взимане на отношение по случая.Припомняме, за проблеми в бившата Държавна автомобилна инспекция (ДАИ), която бе преименувана в Държавна агенция \"Автомобилна администрация\" (ДААА) се говори от години.В края на месец март 2016 година бяха  при специализираната акция на ДАНС, ГДБОП и специализираната прокуратура.Между задържаните беше и бившият шеф на ДАИ Цветелин Цветанов. Той беше посочен за ръководител на организирана престъпна група, която освен че е търгувала книжки, е събирала и такса \"спокойствие\" от превозвачески фирми.При разследването веднага след ареста на Цветелин Цветанов длъжностните лица  тайника в къщата на тъста на Цветанов в Долни Дъбник.При операцията бяха иззети около 400 000 лв. са, като у самия Цветанов 175 000 лева.Обвинения са повдигнати и срещу другите членове на организираната група - Соня Христова, Цветелина Димчева-Дойчинова,Тихомир Вълчев, Пламен Ангелов, Емил Иванов, Венцислав Генов и Цецка Димитрова.През лятото на 2018 г.  заради купуване на шофьорски книжки.Министър Московски подаде оставка заедно с колегите си , в която загинаха 20 души.", "date": "2018.12.16", "title": " Установиха нередности при 2 лаборатории за психотестове на кандидат-шофьори"}
{"url": "https://news.bg/world/vartolomey-vrachva-ukaza-za-avtokefaliya-na-ukrayna-na-6-yanuari.html", "text": "Вселенският патриарх Вартоломей ще връчи (томоса) указа за автокефалия на Украйна на 6 януари. Очаква се на 6 януари в Константинопол да има Света Литургия в съслужение на Вселенския патриарх и предстоятеля на поместната църква.Това са потвърдили от пресслужбата на Вселенската патриаршия. Новината вече бе съобщена Припомня се, че на 6 януари православният свят чества по нов стил Богоявление (Йордановден).За да бъде призната за независима обаче, Украинската църква трябва да бъде призната от всички останали православни църкви.Киев обяви вчера, че митрополит Епифаний е бил избран за украински патриарх. Това изявление бе направено от президента Така страната отбеляза историческо отцепване от Русия, което ръководителите на страната виждат като жизненоважно за сигурността и независимостта на Украйна.Отношенията между Украйна и Русия се изостриха до крайност след окупирането на Крим от страна на Москва през 2014 г. Украйна въведе военно положение през ноември, изтъквайки заплаха от нахлуване, след като в Керченския проток на 25 ноември.Украинската православна църква беше подчинена на Москва в продължение на стотици години, а лидерите на Украйна смятат, че църковната независимост е жизненоважна за справяне с руската намеса в страната.Припомняме, на 11 октомври след заседание на Синода на Вселенската патриаршия в Истанбул бе обнародвано решение, в което се казва, че Вселенския патриарх продължава процедурата за предоставяне на автокефалия на Украинската църква.Тогава бе обявено, че се отменя писмо на Синода от 1686 г., според което Киевската митрополия попада под юрисдикцията на Москва, възстановява каноничния статус на предстоятеля на УПЦ Киевския патриарх, патриарх на Киев и цяла Руско-Украинска църква Филарет и предстоятеля на Украинската автокефална православна църква Макарий.", "date": "2018.12.16", "title": "Вартоломей връчва указа за автокефалия на Украйна на 6 януари "}
{"url": "https://news.bg/press/opitvat-da-razchetat-belezhnik-zahvarlen-v-blizost-do-tyaloto-na-nikolov-vaklin-10-minuti-sled-kato-ivancheva-poluchi-parite-prepiskata-mi-be-pusnata.html", "text": "Партньорство. \"24 часа\":Президентът Радев обсъди с Джон Съливан стратегическото партньорствоДържавният глава Румен Радев е разговарял на \"Дондуков\" 2 със заместник-държавния секретар на САЩ Джон Съливан, който е на посещение в България. В срещата е участвал и посланик Ерик Рубин. Във фокуса на разговорите са били стратегическото партньорство между България и САЩ, както и развитието на двустранното сътрудничество, съобщиха от прессекретариата на президента, предаде БТА.Президентът Радев е изразил интереса на страната ни към разширяване на икономическия обмен и увеличаване на инвестициите от САЩ в сфери с висока добавена стойност и информационните технологии. По думите му България се утвърждава като регионален технологичен лидер и привлича все повече експерти и технологични компании от региона и Европа. Памет. \"Дума\":Стотици почетоха паметта на шестте ястребинчетаСтотици жители и гости на община Антоново отдадоха почит на жертвите на фашизма в Националния детски комплекс в село Ястребино. На 20 декември 2018 г. се навършват 75 години от разстрела на 18 души от малкото село, между които и 6 деца - Надежда, Иван и Стойне Калайджийски, Цветанка и Ценка Димитрови и Димитринка Стоичкова.На възпоменателния събор, организиран от Инициативен комитет, присъстваха вицепрезидентът Илияна Йотова, зам.-председателят на БСП Деница Златева, депутатите от левицата Светла Бъчварова, Георги Андреев, Красимир Янков и Лало Кирилов, членът на Изпълнителното бюро на БСП Вяра Емилова, цялото ръководство на МО на социалистите, представители на Българския антифашистки съюз. Присъстваха и много представители на левицата от област Търговище, зам.-кметът на община Антоново Неджатин Мустафов, както и членове на местния Инициативен комитет, оглавяван от Димитър Максимов.Деница Златева представи обръщение от името на председателя на НС на БСП Корнелия Нинова. \"Силата на историческата памет е тази, която събира и обединява днес различни поколения в Националния детски комплекс. Събитие, което ни кара да си спомним разигралата се ужасна трагедия на поляната край малкото село в Тозлука, където посред бял ден, без съд и присъда, е отнет животът на 18 души. А между тях и шест деца, чиито невинни очи за последен път поглеждат синьото небе\", се казва в обръщението на Корнелия Нинова. Разследване. \"Монитор\":Опитват да разчетат бележник, захвърлен в близост до тялото на НиколовЕксперти сушат самоделно направен от картонени листове бележник, намерен край пачките с банкноти и кобура с револвер, за които се предполага, че са изхвърлени от открития мъртъв между селата Бузовград и Горно Черковище началник на КАТ-Казанлък Тодор Николов, съобщи наблюдаващата досъдебното производство прокурор Таня Димитрова.По думите й страниците били доста увредени от престоя в тайника, тепърва специалистите щели да кажат дали са годни за допълнителна информация.При първия оглед в личния автомобил \"Мерцедес\" на Николов и в дома му не са били намерени два от трите му мобилни телефона, за които се знаело, че ползва в ежедневието си. Иванчева. \"24 часа\":Ваклин: 10 минути, след като Иванчева получи парите, преписката ми бе пусната\"Когато подадете документи за една преписка и стигнете до районната администрация, която има единствено куриерска роля да изпрати писмото до главния архитект, а в същото време чакате 7-8 месеца, ви става ясно, че не става въпрос за некадърност, а за нещо друго\". Това заяви пред камерите на Канал 3 строителният предприемач Александър Ваклин във връзка с казуса с обвинената в получаване на подкуп бивша кметица на столичния район \"Младост\" Десислава Иванчева и заместничката ѝ Биляна Петрова и по-конкретно затова как на него му е станало ясно, че от него се иска подкуп.Именно след жалба на Ваклин и с негово съдействие се стигна до арестите на Иванчева и Петрова.\"Седмици наред се носеха слухове и от други хора за тази практика\", допълни той.Относно излезлите СРС-та в медиите той бе категоричен, че тези, които са с негово участие, са истински.", "date": "2018.12.16", "title": "Опитват да разчетат бележник, захвърлен в близост до тялото на Николов: Ваклин: 10 минути, след като Иванчева получи парите, преписката ми бе пусната"}
{"url": "https://news.bg/world/postignaha-sporazumenie-na-konferentsiyata-za-klimata-v-polsha.html", "text": "Постигнато е споразумение на конференцията по промените на климата, която се провежда през последните 2 седмици съобщиха световните информационни агенции.Това е станало в събота вечерта, след като преговорите бяха удължени.До последно се е работило по правилата за изпълнение на Парижкото споразумение за климата от 2015 година. Сред основните въпроси е запазване на затоплянето на планетата до 1,5 градуса по Целзий. Михал Кюртика, заместник-министър на околната среда на Полша и председател на конференцията, отбеляза, че климатичните промени и последствията от тях не са национални, а глобални проблеми.Те изискват и общи мерки, защото засягат поколенията след нас, каза той.Кюртика призна, че единомислие по толкова специфичен проблем е трудно да се постигне, но министрите могат да бъдат горди от положените усилия.Това е най-важната среща на ООН по въпросите на глобалното затопляне, откакто Парижкото споразумение от 2015 г. очерта рамка за отказ от изкопаемите горива. Около 200 държави участваха в нея.Следващата конференция ще се проведе в Чили между декември 2019 и януари 2020 година.В изявленията на световните лидери този път бе отразен и друг основен проблем - разликата в развитието на държавите, която се отразява неизбежно и върху промените в климата.На това наблегна в словото си и Самата Полша е домакин на преговорите за климата в ООН за трети път, но страната остава зависима от въглищата, които са най-въглеродно интензивното изкопаемо гориво.Събитието премина и на фона на протести. ", "date": "2018.12.16", "title": "Постигнаха споразумение на конференцията за климата в Полша "}
{"url": "https://news.bg/world/kosovo-odobri-pregovoren-ekip-sas-sarbiya.html", "text": "Косовският парламент одобри преговорен екип със Сърбия. Гласуването е било проведено вчера вечерта, след като преди това в петък бяха събрани необходимите гласове, за да се свика извънредна сесия, предаде \"Ройтерс\".Очаква се до 30 дни да бъде прокаран и съответният закон.Преговорният екип ще се състои от 12 души от правителството, опозицията и гражданското общество.Опозицията обаче бойкотира днешното гласуване в парламента.Председателят на парламента Кадри Весели заяви, че днешното решение е важно за суверенитета на държавата.Припомняме, че преговорите между двете държави текат с години, откакто Косово обяви едностранно независимост през 2008 година, като отношенията напоследък отново се обтегнаха.Причина за това бяха наложеното от Косово 100%-во увеличение на митата върху вноса на сръбски стоки, както и създаването на косовска армия.Лидерите на Косово се опитаха да успокоят Сърбия, че армията не застрашава мира на Балканите.\"Армията на Косово няма да бъде използвана срещу тях (сърбите)\", подчерта косовският премиер Рамуш Харадинай.От своя страна президентът на Косово Хашим Тачи увери, че новата армия ще бъде \"мултиетническа, професионална и ще служи на всички граждани, мира в Косово, региона и навсякъде по света\".Ръководителката на външната политика на Европейския съюз Федерика Могерини изрази съжаление във връзка с действията на Косово за сформиране на нова армия в размер на 5000 войници.По думите на Могерини, ЕС е съгласен с , че мандатът на настоящите Косовски сили за сигурност \"следва да бъде променен само чрез приобщаващ и постепенен процес в съответствие с конституцията на Косово\".До момента Косово е признато за държава от 110 страни, сред които и САЩ.", "date": "2018.12.16", "title": "Косово одобри преговорен екип със Сърбия "}
{"url": "https://news.bg/world/55-000-domakinstva-na-tamno-zaradi-loshoto-vreme-v-sidni.html", "text": "55 000 домакинства остават на тъмно заради лошото време в Сидни, Австралия, предаде \"Гардиън\". Около 110 000 офисни и жилищни сгради са били засегнати първоначално.Провинция Нов Южен Уелс е тежко засегната от преминаващ циклон, който предизвика проливни дъждове, наводнения, бури и градушки. Източното крайбрежие бе ударено по-сериозно.Бедствието доведе до изкоренени дървета и прекъснато електрозахранване.Компаниите Endeavour Energy и Ausgrid обявиха, че възстановяването ще отнеме време.На много места се налагат сериозни ремонти, тъй като бедствието е нанесло големи щети. Според прогнозите в неделя не се очаква подобрение на времето.Много от засегнатите клиенти са споделили пред компаниите, че не са виждали толкова тежки щети от години. ", "date": "2018.12.16", "title": "55 000 домакинства на тъмно заради лошото време в Сидни "}
